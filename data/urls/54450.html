﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 845<br>Hüküm no: 1425<br>Orijinal metin no: [118b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kocasından boşanan Hafize’nin yanında bulunan oğlu Seyyid Ali’nin velayetinin babasına verildiği</b><br><br>Ma‘rûz<br><br>Medîne-i Üsküdar’da Debbâğlar mahallesinde sâkin es-Seyyid Ali b. es-Seyyid Ali medîne-i mezbûrede mahfil-i Bâb’da meclis-i şer‘-i hatîrde zevce-i sâbıkāsı mu‘arrefetü’z-zât Hafîze bt. İsmail nâm hatun mahzarında benim firâşımdan hâsıl ve mezbûre Hafîze’den mütevellid takrîben beş yaşında olan işbu hâzır bi’l-meclis sulbî oğlum es-Seyyid Ali nâm sagīr bi-hakkı’l-hıdâne vâlidesi mezbûre Hafîze’nin hacr ve terbiyesinde olup lâkin mezbûre Hafîze yabanlarda kalıp sagīr-i mezbûru leyl ü nehâr mahalle-i mezbûre sûkunda bırakıp ziyâ‘ ihtimâli gālib ve benden gayrı velî-i uhrâsı olmamağla sagīr-i mezbûru bana teslîme mezbûre Hafîze Hatun’a tenbîh olunmak matlûbumdur deyü da‘vâ ol dahi bi’l-külliye inkâr etmeğin istikşâf-ı hâl için mahalle-i mezbûre ahâlisinden İmâm Ali Efendi b. Hüseyin ve Bostanî el-Hâc Mehmed b. Osman ve es-Seyyid Ahmed b. Ali ve es-Seyyid el-Hâc Mehmed Said b. Abdullah ve Mehmed Emin b. Abdurrahman nâm kimesneler li-ecli’l-ihbâr meclis-i şer‘a hâzırûn olup istihbâr olundukda fi’l-hakīka mezbûre Hafîze yabanlarda kalıp sagīr-i mezbûru leyl ü nehâr mahalle-i mezbûre sûkunda bırakıp ziyâ‘ ihtimâli gālib ve hâdıne-i uhrâsı olmadığını herbiri alâ tarîki’ş-şehâde haber vermeleriyle mûcibiyle sagīr-i mezbûru babası ve velîsi es-Seyyid Ali’ye teslîme mezbûre Hafîze’ye şer‘an tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 5 min-Z sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b845"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o980"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>