﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 82<br>Hüküm no: 30<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban Çelebi’nin Rusçuk’un Banavuz köyündeki tarlasını Hüseyin Ağa’ya satması</b><br><br>Hüccet, ferâğ-ı tarla<br><br>Vilâyet-i Rumili’de medîne-i Ruscuk’a tâbi‘ Banavuz nâm karye ahâlîsinden Şa‘bân Çelebi b. Hasan nâm kimesne meclis-i şer‘-i şerîfde sâbıkâ Samsuncubaşı olan umdetü’l-emâcid ve’l-ekârim câmi‘ü’l-mehâsin ve’l-mekârim bâ‘isü hâze’l-kitâb Hüseyin Ağa b. Mahmud ve tarafından ikrâr-ı âti’l-beyânı tasdîka vekîl olup vekâleti Ahmed Beşe b. İbrahim ve Şa‘bân Beşe b. ( ) nâm kimesneler şehâdetleri ile şer‘an sâbite olan Ömer Çelebi b. el-Hâc İbrahim mahzarında ikrâr ve takrîr-i kelâm edip tefvîz-i âti’z-zikrin sudûruna değin taht-ı tasarrufumda olup karye-i mezbûre yanında Musli Köprüsü demekle ma‘rûf köprü kurbünde vâki‘ Ova Tarlası demekle ma‘rûf medîne-i mezbûre keyli ile beş müd tohum istî‘âb eder ma‘lûmü’l-hudûd bir kıt‘a tarlamın hakk-ı tasarrufunu iki yüz yirmi esedî guruş bedel mukābelesinde ma‘rifet-i sâhib-i arz ile müvekkil-i mûmâ-ileyh Hüseyin Ağa’ya ferâğ ve tefvîz, ol dahi tefevvüz ve kabûl edip bedel-i ferâğ olan meblağ-ı mezbûr iki yüz yirmi esedî guruşu müvekkil-i mûmâ-ileyh yedinden tamâmen ahz u kabz etdiğimden sonra mârrü’z-zikr tarlayı mahallinde zabt ve tasarrufa müvekkil-i mûmâ-ileyhi taslît eyledim min-ba‘d hakk-ı müfevvezidir emsâli gibi mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Süleyman Beşe b. Abdullah, Cafer Çelebi b. Abdullah, Mehmed Beşe b. İbrahim, Süleyman Ağa b. Ahmed, İbrahim Çelebi b. Mehmed, Mehmed b. Ramazan, Yusuf Kethüdâ b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=2347"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2349"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>