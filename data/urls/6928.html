﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 529<br>Hüküm no: 712<br>Orijinal metin no: [81b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Bey Vakfı’na ait evde kiracı olan Emine’nin kirayı sadece mütevelli olan İsmail Efendi’ye ödemesi</b><br><br>Bâ-mühr-i efendi<br><br>Ma‘rûz<br><br>Mahmiye-i İstanbul’da Topkapısı kurbünde Bayezid Ağa mahallesi ahâlîsinden olup ashâb-ı hayrâtdan merhûm İbrahim Bey Vakfı’na meşrûtiyet üzere mütevellî olan İsmail Efendi b. Yusuf meclis-i şer‘de vakf-ı mezbûrdan olup mahalle-i mezbûrede vâki‘ ma‘lûmü’l-hudûd ve’l-müştemilât bir bâb menzilin hâlâ icâre-i mu‘accele ve ayda kırk akçe müeccele ile mutasarrıfesi olan zâtı ta‘rîf-i şer‘i ile mu‘arrefe olan Emine bt. Mustafa nâm hatun mahzarında ben hâlâ vakf-ı mezbûr mütevellîsi olduğum hasebiyle icârât-ı mezkûre benim yedimle ahz u kabz olunup ber-mantûk-ı vakfiye zikr olunan Bayezid Ağa Câmi‘i’nde müezzinler olan işbu hâzır bi’l-meclis İbrahim karındaşı gāib ani’l-meclis Mehmed’e verilmek iktizâ ederken mezbûre Emine icâre-i mezkûreyi bana vermeyip iznimsiz müezzinân-ı mezbûrâna vermek murâd eder deyü mazmûnu takrîr-i meşrûhuna mutâbık bir kıt‘a vakfiye-i ma‘mûlün-bihâ ibrâz eyledikde merkūmân Emine ve İbrahim ile gāib-i merkūmun karındaşı ve vekîli Halil’den her biri dahi husûs-ı mezbûru ve mazmûn-ı vakfiye-i merkūmeyi ba‘de’l-ikrâr mezbûre Emine dahi min-ba‘d icâre-i merkūmeyi mütevellî-yi mezbûr İsmail Efendi’ye vermeye ta‘ahhüd edip bu vechile kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî-gurreti Rebî‘ülevvel sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b529"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>