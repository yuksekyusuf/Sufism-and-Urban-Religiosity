﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 194<br>Hüküm no: 169<br>Orijinal metin no: [23a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muammer Hatun bt. Abdullah ile damadı Hüseyin Beşe b. Yakub’un evlerini Seyyid Ahmed Çelebi b. Hasan’ın zapt ettikleri iddiasıyla açtıkları davada haksız bulundukları</b><br><br>Mahmiye-i İstanbul’da Mimâr Sinan Mahallesi’nde sâkine Muammer bt. Abdullah nâm hatun asâleten ve damadı Hüseyin Beşe b. Ya‘kub tarafından husûs-ı âti’l-beyâna vekîl-i müsecceli olan el-Hâc Mustafa b. Halil nâm kimesne vekâleten mahfil-i kazâda zikri âtî menzile vâzı‘u’l-yed olan işbu râfi‘u’l-kitâb es-Seyyid Ahmed Çelebi b. Hasan mahzarında her biri üzerine da‘vâ ve takrîr-i kelâm edip merhûm Süleyman Efendi Vakfı’ndan olup [23b] mahalle-i mezbûrede vâki‘ bir tarafdan İlâhizâde nâm kimesne menzili bahçesi ve bir tarafı Sâliha Hatun menzili ve bir tarafdan Ali Beşe menzili ve bir tarafdan tarîk-i hâs ile mahdûd menzil icâreteyn-i ma‘lûmeteyn ile tasarrufumuzda iken mezbûr es-Seyyid Ahmed bi-gayr-ı hakkın vaz‘-ı yed eder suâl olunsun dedikde gıbbe’s-suâl mezbûr es-Seyyid Ahmed cevâbında kaziyye minvâl-i muharrer üzere olup lâkin mezbûrân Hüseyin Beşe ve Muammer temessük nâtık olduğu üzere bin yüz on sekiz senesi Zilka‘de’si gurresinde bâ-izn-i mütevellî altmış guruş bedel mukābelesinde bana ferağ ve tefvîz ben dahi tefevvüz ve kabûl ve bedel-i ferağı kendilere edâ ve teslîm edip hattâ meblağ-ı mezbûru benden kabzlarını ikrâr dahi etmişler idi deyü def‘le mukābele edicek isre’l-istintak ve’l-inkâr mezbûr es-Seyyid Ahmed’den def‘-i mezkûruna beyyine taleb olundukda udûl-i Müslimînden mahalle-i Serv[i] sâkinlerinden es-Seyyid Osman b. Mehmed ve Ömer b. Mehmed nâm kimesneler li-ecli’ş-şehâde mahfil-i kazâya hâzırân olup isre’l-istişhâd fi’l-hakīka mezbûrân Hüseyin Beşe ve Muammer bundan akdem menzil-i mahdûd-ı mezkûru altmış guruş bedel mukābelesinde mezbûr es-Seyyid Ahmed’e ferağ ve tefvîz ve bedel-i ferağ olan altmış guruşu yedinden ahz u kabz eyledik deyü bizim huzûrumuzda ikrâr ve bizi işhâd eylediler biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘iyân-ı mezbûrân bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fî 26 min-Rebîʻülâhir sene 1121<br><br>Şuhûdü’l-hâl: Es-Seyyid Mehmed Çelebi b. ( ), el-Hâc Mustafa Efendi b. ( ), es-Seyyid Derviş Mehmed Çavuş el-Mübâşir, el-Hâc Mehmed b. ( ), es-Seyyid Salih Çelebi b.( ), Süleyman Ağa Ser-muhzırân, Hüseyin Beşe Çukadâr, Halil Çelebi b. ( ), Abdullah Efendi el-İmâm ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4447"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4449"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>