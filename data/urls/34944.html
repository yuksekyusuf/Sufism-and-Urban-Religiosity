﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 337<br>Hüküm no: 291<br>Orijinal metin no: [107-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firar eden Kürkçü Kostandi’nin kiracı olduğu dükkânı içindeki eşyalarının satılıp bedelinin Kürkçü esnafı ustabaşısı Mihal’in emanetine verildiği</b><br><br>Mefkūd i‘lâmı<br><br>[Ma‘rûz]<br><br>İstanbul’da Ebu’l-feth Sultan Mehmed Han -aleyhi’r-rahmetü ve’l-gufrân- hazretleri câmi‘-i şerîfi kurbünde Karaman-ı kebîrde vâki‘ Sulu Han ittisâlinde bir bâb dükkânda müşâhereten müstecir olan Kürkçü tâifesinden Kostandi v. Atam nâm zimmî işbu târihden üç ay mukaddem dükkân-ı mezkûru mukaffelen terk birle diyâr-ı âhara firâr etmekle dükkân-ı mezkûrun kuflü küşâd ve derûnunda mevcûde mefkūd-ı mersûmun mâlı tahrîr ve semen-i [108] misilleriyle âhara bey‘ olunup esmânı firârî-i mersûmun hâlî mütebeyyin oluncaya değin li-ecli’l-hıfz yed-i emîne vaz‘ olunmasını tâife-i mersûme ustabaşısı Mihal v. Nikola zimmî bâ-arzuhâl istid‘â ve ol-bâbda sâdır olan fermân-ı âlîlerine imtisâlen savb-ı şer‘-i enverden mezûnen irsâl olunan Kâtib Abdülkerim Efendi mâ‘an meb‘ûs ümenâ-i şer‘le dükkân-ı mezkûra varıp mersûm Mihal zimmî ile sâir cerîdede mazbûtü’l-esâmî kimesneler hâzır oldukları hâlde dükkân-ı mezkûrun kuflünü küşâd birle mefkūd-ı mersûmun hâli mütebeyyin oluncaya değin mâlını hıfza beyne’n-Nasârâ mu‘temed idiği bi’l-ihbâr zâhir olup kıbel-i şer‘den kayyım nasb olunan mersûm Mihal zimmî ma‘rifeti ve ma‘rifet-i şer‘le zuhûr eden eşyâsı tahrîr ve mütesâri‘u’l-fesâd olmağla âhara bey‘ olunup esmânından ba‘de ihrâci’l-mesârif mümzâ ve mahtûm bir kıt‘a defter mantûkunca sahhe’l-bâkī yüz otuz bir buçuk guruşu kayyım-ı mesfûr bi’l-vesâye kabz ve kendi umûruna sarfla istihlâk edip zimmetinde damânen deyni olduğunu ikrâr ve emriyle meblağ-ı bâkī-i mezkûra Kürkçübaşı el-Hâc Mehmed Emin Efendi b. Hüseyin ve Aci Nikola v. Ramezi zimmî dahi başka başka kefîl ve zâmin olduklarında tashîhan li-kefâletin vasî nasb olunan el-Hâc Mahmud Ağa b. Mustafa dahi kefâlet-i mezkûreyi kabûl eylediğini kâtib-i merkūm dâ‘îleri mahâllinde ketb ü tahrîr ve mâ‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 6 R sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34943"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34945"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b337"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>