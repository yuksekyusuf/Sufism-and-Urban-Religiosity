﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 258<br>Hüküm no: 198<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahî Sadeddin ve Ahî Fahreddin Malikanesi Vakfı tevliyetinin, babasının ölümü ile Şâkire Hatun’a tevcih edilmek istendiği</b><br><br>Tevliyet tevcîhi istid‘âsı<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Amasya’ya tâbi‘ Yağmur karyesinde vâki‘ Ahî Sadeddin ve Ahî Fahreddin Mâlikânesi Vakfı’nın vazîfe-i mu‘ayyene ile bâ-berât-ı âlî mütevellîsi olan eslah ve erşed evlâd-ı vâkıfdan pederi Hâfız Mehmed Halîfe fevt olup tevliyet-i mezbûre mahlûl olduğu beyânıyla tevliyet-i mezbûre pederi mahlûlünden kendüye tevcîh ve yedine berat-ı şerîf-i âlî-şân sadaka ve ihsân buyurulmasını sahibe-i arzuhâl Şâkire Hatun istid‘â eylediği mefhûm-ı arzuhâlden müstebân ve tevliyet-i mezbûre mutasarrıfı müteveffâ Hâfız Abdullah’ın mahlûlünden oğlu mezbûr Hâfız Mehmed Halîfe üzerinde olduğu Anadolu Muhâsebesi derkenârından müstefâd ve nümâyân oldukdan sonra ruûs-ı hümâyûn derkenârında bast olunduğu üzre tevliyet-i mezkûre mutasarrıfı mezbûr Hâfız Mehmed Halîfe’nin fevti vâki‘ ve sahibe-i arzuhâl mezbûre Şâkire Hatun müteveffâ-yı mezbûrun sulbiye-i sahîha kerîmesi olup mezbûreden gayrı müstehıkkı olmadığını bî-garaz Müslimînden Çoban Çavuş Mescidi İmâmı es-Seyyid Mehmed Ârif b. es-Seyyid Mustafa ve Kâtib Sinan mahallesi imâmı Hâfız Mehmed Efendi b. el-Hâc Salih ve Göncü Hâfız İbrahim Efendi b. Mustafa nâm kimesneler meclis-i şer‘-i şerîfde alâ-tarîkı’ş-şehâde ihbâr eyledikleri ma‘lûm-ı âlem-i [ilm-i] âlem-ârâları buyruldukda tevliyet-i mezkûre müteveffâ-yı mezbûr Hâfız Mehmed Halîfe’nin mahlûlünden sulbiye sahîha kızı olduğu ihbâr olunan mezbûre Şâkire Hatun’a tevcîh ve kaleminden yedine berat-ı şerîf-i âlî-şân inâyet ve ihsân buyurulmak bâbında emr u fermân hazret-i veliyyü’l-emrindir.<br><br>Fî 29 min-Ca sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>