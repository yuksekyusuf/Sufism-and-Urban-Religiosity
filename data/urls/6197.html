﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 363<br>Hüküm no: 443<br>Orijinal metin no: [90b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rumeli’nde Atina kasabası’dan Hadîce Hatun’un nafaka davasında sulh olduğu</b><br><br>Fi’l-asl vilâyet-i Rumeli’nde Atina kasabası ahâlîsinden olup mahmiye-i İstanbul’da el-Hâc Ferhad mahallesinde müsâfereten sâkine ve zâtı ta‘rîf-i şer‘î ile mu‘arrefe olan Hadîce bt. Mehmed nâm hatun meclis-i şer‘-i şerîf-i enverde zevc-i sâbıkı râfi‘u’l-vesîka Ebûbekir Ağa b. Mehmed nâm kimesne mahzarında ikrâr ve takrîr-i kelâm edip mezbûr Ebûbekir ile zevciyet beynimizde kāime olduğu hâlde mezbûrun firâşından hâsıl ve benden mütevellide sagīre kızlarım Âişe ve Fâtıma bi-hakkı’l-hıdâne hacr ve terbiyemde olmağla bin yüz kırk senesi Saferü’l-hayrı gurresinden târih-i kitâb şehri gurresine gelince beher yevm takdîr-i kādı ile altışar para nafaka-i mefrûza-i müstedânelerinden müctemi‘ olan yüz altmış altı guruş müstedâne nafakaların mezbûr Ebûbekir Ağa’dan taleb ve da‘vâ eylediğimde beynimizde münâza‘ât-ı kesîre vâkı‘a olmuşidi. El-hâletü-hâzihi beynimize muslihûn tavassut edip da‘vâ-yı mezkûremden mezbûr Ebûbekir Ağa ile beni yüz guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz guruşu yedinden tamamen ahz u kabz edip mâ‘adâ nafakaya müte‘allika da‘vâdan mezbûr Ebûbekir Ağa’nın zimmetini ibrâ ve ıskāt eyledik ol dahi bedel-i sulh deyü bana medfû‘u olan yüz guruşa müte‘allika da‘vâdan benim zimmetimi ibrâ ve ıskāt etmekle ba‘de’l-yevm husûs-ı mezbûra müte‘allika mezbûr Ebûbekir Ağa ile da‘vâ ve nizâ‘ ve husûmetim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 18 Muharrem sene [1]144.<br><br>Şuhûdü’l-hâl: Atinalı Osman Ağa, Topçubaşı Hasan Ağa, Çukadâr Memiş Ağa, Çukadâr Osman Ağa b. Mehmed, es-Seyyid Hüseyin b. ( ), Muslu Çavuş b. Hüseyin, Salih Çelebi b. Süleyman muhzır.</p>          <br><a title="Önceki sayfa" style="text-decoration:none" href="./ayrmetin.php?idno=6196"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6198"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>