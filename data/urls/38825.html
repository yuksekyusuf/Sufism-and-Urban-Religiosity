﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 388<br>Hüküm no: 445<br>Orijinal metin no: [72b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Receb Ağa ve kardeşinin tarla, çayır yeri ve mera yerlerindeki hisselerini diğer kardeşlerine satmaları</b><br><br>Çiftlik mübâya‘ası<br><br>Havâss-ı refî‘a kazâsına muzâfe Silivri kasabası ahâlisinden olup mahmiye-i İstanbul’da Ebulfeth Sultan Mehmed Han Câmi‘-i şerîfi kurbünde Nakīb Hanı’nda sâkin kendinden asıl ve karındaşı es-Seyyid Receb Ağa b. İbrahim tarafından husûs-ı âti’l-beyânda vekîl olduğu Mehmed Emin Ağa b. Mehmed Salih ve Mustafa b. Ahmed şehâdetleriyle sâbit olan es-Seyyid Musa Ağa b. el-mezbûr İbrahim meclis-i şer‘-i şerîf-i enverde diğer karındaşları Dergâh-ı âlî kapıcıbaşılarından işbu bâ‘isü’l-vesîka es-Seyyid Osman Ağa b. el-mezbûr İbrahim tarafından husûs-ı âtîde tasdîka vekîl-i şer‘îsi Sarrâf Aznavur v. Gaspar zimmî muvâcehesinde bi’l-asâle ve bi’l-vekâle ikrâr-ı tam ve takrîr-i kelâm edip Hâslar nevâhîsinden Ereğli nâhiyesinde vâki‘ Azablı Çiftliği demekle ma‘rûf bir bâb samanlık ve harman yeri ve matbah ve bir aded aba dolabı ve eşcâr-ı müsmireli bahçe ve müştemilât-ı sâire-i ma‘lûmeyi bir bâb mülk çiftlik üç sehm i‘tibârıyla bir sehmi benim ve bir sehmi müvekkilim karındaşım mezbûr es-Seyyid Receb Ağa’nın ve bir sehmi diğer karındaşım müvekkil-i mezbûr es-Seyyid Osman’ın bâ-hüccet-i şer‘iye yedimizde mülk ve hakkımız ve çiftlik-i mezkûra teba‘iyetle zirâ‘at ve hırâset olunur mevâzi‘-i adîdede kâin her biri lede’l-ahâli ve’l-cîrân ma‘lûmü’l-hudûd ve’l-kıt‘a tarla ve çayır yeri kezâlik üç sehm i‘tibârıyla bir sehmi benim ve bir sehmi müvekkilim karındaşım mezbûrun ve bir sehmi diğer karındaşım es-Seyyid Osman Ağa’nın bâ-tapu taht-ı tasarrufumuzda olmağla ben sâlifü’l-beyân çiftlikde ber-i‘tibâr-ı mezbûr mâlikler olduğumuz iki sehm hissemizi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûr es-Seyyid Osman’a yedi yüz elli guruşa bi’l-asâle ve bi’l-vekâle bey‘ ü temlik ve zikr olunan tarla ve çayır yeri ve mer‘a yerinde dahi ber-vech-i muharrer mutasarrıflar olduğumuz iki sehm hissemizi dahi bin guruş bedel mukābelesinde bâ-ma‘rifet-i sâhib-i arz karındaşım müvekkil-i merkūma kezâlik bi’l-asâle ve bi’l-vekâle ferâğ ve tefvîz ve her birini mahâllinde zabta ve tasarrufa tarafımdan karındaşı müvekkil-i [73a] merkūmu bi’l-asâle ve bi’l-vekâle taslît eylediğimde ol dahi ber-vech-i muharrer iştirâ ve temellük ve tefevvüz ve kabûl eyledikden sonra semen ve bedel cem‘an bin yedi yüz elli guruşu müşteri-yi müvekkil-i merkūm bana def‘ ü teslîm, ben dahi yedinden bi’l-asâle ve bi’l-vekâle tamamen ahz ü kabz eyledim, fîmâ-ba‘d çiftlik-i mezkûrun mecmû‘u karındaşım müvekkil-i mezbûr es-Seyyid Osman Ağa’nın mülk-i mahzı ve hakk-ı sırfı ve sâlifü’l-beyân tarla ve çayır yeri ve mer‘a yerinin dahi mecmû‘u karındaşım müvekkil-i merkūmun dâhil-i havza-i tasarrufu olup benim ve müvekkilim karındaşım merkūm es-Seyyid Receb Ağa’nın kat‘a alâka ve medhalimiz kalmamağla mebî‘-i mezkûrun tağrîr ve gabnine müte‘allika da‘vâdan karındaşım müvekkil-i mezbûr es-Seyyid Osman Ağa’nın zimmetini bi’l-asâle ve bi’l-vekâle ibrâ ve iskāt eylediğimde ol dahi ibrâ-yı mezkûrumu kabûl eyledi dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 29 Ş sene [1]242<br><br>Şühûdü’l-hâl: Muhzır Ali Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38824"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38826"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>