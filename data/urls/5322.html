﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 390<br>Hüküm no: 398<br>Orijinal metin no: [91b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofya eski kadısı Abdurrahman Efendi’nin İstefan kazasındaki evini ve tarlalarını Süleyman Çelebi b. Mehmed’e sattığı</b><br><br>Mahmiye-i İstanbul’da Sancakdâr Hayreddin Mahallesi’nde sâkin sâbıkā Sofya kādısı olan umdetü’l-mevâliyyi’l-izâm Abdurrahman Efendi b. el-merhûm Mehmed Efendi hazretleri tarafından husûs-ı âti’l-beyâna vekîl olup Ali Odabaşı b. Mehmed ve Osman Odabaşı b. Mehmed şehâdetleriyle sâbit ve sübût-ı vekâletine hükm-i şer‘î lâhık olan el-Hâc Mehmed b. Yahya meclis-i şer‘-i hatîr-i lâzımü’t-tevkīrde işbu bâ‘isetü’l-vesîka Süleyman Çelebi b. Mehmed mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkil-i mezbûrun yedinde mülk ve hakkı olup vilâyet-i Anadolu’da İstefan kazâsına tâbi‘ Fiye [Fariye] nâm karyede vâki‘ bir tarafdan Ca‘fer menzili ve bir tarafdan Halil menzili ve bir tarafdan el-Hâc Mehmed menzili ve bir tarafdan tarîk-i âm ile mahdûd <<iken>> iki bâb fevkānî oda ve bir anbâ[r] ve samanhâne ve kenîf ve bir mikdâr bahçeyi müştemil mülk menzilini cemî‘ tevâbi‘ ve levâhıkı ve kâffe-i hukūk ve merâfıkı ile tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ile mezbûr Süleyman Çelebi’ye on guruşa bey‘ ve temlîk ve karye-i mezkûre sınırı dâhilinde vâki‘ lede’l-ahâlî ve’l-cîrân ma‘lûmü’l-hudûd bir kıt‘a tarla ve kazâ-i mezkûra tâbi‘ Terze nâm karye sınırı dâhilinde vâki‘ kezâlik inde’l-ahâlî ve’l-cîrân ma‘lûmü’l-hudûd bir kıt‘a tarlasını mezbûr Süleyman Çelebi’ye bi-safkatin vâhidetin otuz altı guruş bedel mukābelesinde bâ-ma‘rifet-i sâhib-i arz ferağ ve tefvîz ve her birini mahallinde kabz ve tesellüm ve tasarrufa taslît eylediğinde ol dahi ber-vech-i muharrer iştirâ ve temellük ve tefevvüz ve kabûl eylediğinden sonra semen-i mezbûr ile bedel-i merkūm cem‘an kırk altı guruşu yedinden tamamen ahz u kabz eyledi min-ba‘d zikrolunan menzil-i mezbûr Süleyman Çelebi’nin mülkü ve tarlalar hakk-ı tefevvüzü olup müvekkil-i mûmâ-ileyhin kat‘â alâka ve medhali kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Mustafa Beşe b. Mahmud, Mehmed Çelebi b. Mustafa, Hamza Çelebi b. Hüseyin, Osman Odabaşı b. ( ), Mehmed Efendi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b390"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>