﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 155<br>Hüküm no: 157<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın evinin yarısını hanımı Ümmügülsüm’e sattığı</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden irsâl olunan Mevlânâ Ahmed Efendi b. Hüseyin Efendi medîne-i Üsküdar’da Kefçe mahallesinde vâki‘ zikri câî menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahalle-i mezbûre sâkinlerinden İbrahim Ağa b. Hüseyin Ağa nâm kimesne meclis-i ma‘kūd-ı mezkûrda zevcesi işbu râfi‘atü’l-vesîka Ümmügülsüm bt. el-Hâc Mustafa nâm hatun mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup işbu akd-i meclis olunan etrâf-ı erba‘ası el-Hâc Mustafa ve Celebzâde ve Abdüsselamzâde Mustafa [ve] Subaşızâde Osman mülkleri [ve] vakıf bahçe ve tarîk-i âm [ile] mahdûd hâriciyesinde iki bâb fevkānî oda ve bir sofa ve dâhiliyesinde üç bâb fevkānî oda ve bir sofa ve tahtında matbah ve kiler ve bir hamam ve câmekân ve kenîf ve bi’r-i mâ [ve] zât-ı eşcâr-ı müsmire ve gayr-ı müsmire bahçe ve hâriciyenin tahtında bir bâb bakkāl dükkânını müştemil mülk menzilimin nısf-ı şâyi‘i[ni] tarafeynden îcâb ve kabûlü hâvî [bey‘-i] bâtt-ı sahîh-i şer‘î ile beş yüz otuz guruşa zevcem mezbûre Ümmügülsüm Hatun’a bey‘ ü temlîk ve teslîm ve kabûl eylediğimde ol dahi ber-vech-i muharrer iştirâ eyledikden sonra semeni olan meblağ-ı merkūm mütâlebesinden zevcem mezbûre Ümmügülsüm Hatun’un zimmetini ibrâ ve iskāt eyledim ba‘de’l-yevm menzil-i mahdûd-ı mezkûrun ve dükkân-ı mezbûrun nısf-ı şâyi‘inde benim kat‘â alâka ve medhalim kalmayıp zevcem mezbûre Ümmügülsüm Hatun’un mülk-i müşterâsı olmuşdur keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli Mevlânâ Ahmed Efendi mahallinde ketb [ve] ba‘dehû ma‘an mürsel Osman ve Mustafa ile meclis-i şer‘a gelip alâ-vukū‘ihi inhâ etmeğin mâ hüve’l-vâki‘ bi’t-taleb ketb olundu.<br><br>Min-Muharremi’l-harâm sene 115[1]<br><br>Şuhûdü’l-hâl: Eş-şâhidûn ve’s-sâbikūn ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o289"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>