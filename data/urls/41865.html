﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 353<br>Hüküm no: 335<br>Orijinal metin no: [83a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye Hatun’un Mustafa Efendi’yi vekil tayin etmesi</b><br><br>Husûs-ı âti’l-beyanın mahâllinde tahrîri için bi’l-iltimâs savb-ı şer‘den irsâl olunan mevlânâ Ali Efendi b. Ahmed Efendi mahmiye-i İstanbul’da Çerâğī Hamza mahâllesinde vâki‘ Abdüssamedzâde Mehmed Efendi’nin menziline varıp zeyl-i vesîkada muharrerü’l-esâmi Müslimîn huzûrunda akd-i meclis-i şer‘-i kavîm ettikde Şeyhülislâm merhûm Debbâğzâde Mehmed Efendi’nin halîle-i metrûkesi olup zâtı ma‘rifet-i şer‘iyye ile ârifân Hüseyin Efendi b. Abdüsselam ve Mehmed Efendi b. Yusuf Efendi ta‘rîfleriyle mu‘arrefe olan umdetü’l-muhadderât Safiye Hatun bt. el-merhûm İzzetî eş-Şeyh Mehmed Efendi b. Lütfullah Efendi meclis-i ma‘kūd-ı mezkûrda işbu bâ‘isü’l-kitâb fahrü’l-müderrisîni’l-kirâm Mustafa Efendi b. Ahmed Efendi mahzarında ikrâr ve takrîr-i kelâm edip bundan akdem mahâlle-i mezbûrede vâki‘ ma‘lûmü’l-hudûd mülk menzilim bi-emrillâhi te‘âlâ bi’l-külliye muhterik olup müceddeden binâya muhtâc olmağla Ayasofya-i kebîr Evkāfı’ndan mahmiye-i mezbûrede Du‘â Meydanı demekle ma‘rûf mahâlde vâki‘ izn-i mütevellî vakf-ı mezbûr ve icâreteyn-i ma‘hûdeyn ile tasarrufumda olan ma‘lûmü’l-hudûd üç bâb yağlıkçı dükkânlarım ile yine vakf-ı mezbûrdan Ayazmakapısı hâricinde vâki‘ ma‘lûmü’l-hudûd bir bâb keresteci dükkânımı izn-i mütevellî ve bedel-i misli ile âhara ferâğ ve bedelini kabza ve bedel-i merkūmu muhterik olan menzilimin binâsına harc u sarfa işbu müşârün-ileyh Mustafa Efendiyi <<dahi vekâlet-i merkūmeyi kabû[l]>> tarafımdan vekîl ve nâib-i menâb [nasb] edip ol dahi vekâlet-i merkūmeyi kabûl ve merâsimini edâya ta‘ahhüd eylediğini mevlânâ-yı mezbûr mahâllinde tahrîr ba‘dehû ma‘an ba‘s olunan Osman b. İsmail ve Ahmed b. Abdullah ile meclis-i şer‘e gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Cemâziyelûlâ li-sene sitte aşere ve mi’e ve elf.<br><br>Şuhûdü’l-hâl: Umdetü’l-müderrisîn Mustafa Efendi b. Mehmed, el-Hâc Mehmed Yağlıkçı, İslâm Beşe b. Bayram, Mehmed Efendi b. İbrahim, Hüseyin Beşe b. Osman, Musa b. Abdullah, Mehmed Çelebi b. Mehmed, İbrahim Çelebi b. Abdülbaki sah.</p>          <br><a title="Önceki sayfa" style="text-decoration:none" href="./ayrmetin.php?idno=41864"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41866"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>