﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 444<br>Hüküm no: 444<br>Orijinal metin no: [64b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Yusuf’un İstarova kazasındaki mülk menzil hissesini Resul Beşe b. İskender’e satıp on adet tarlanın da kullanım hakkını devrettiği</b><br><br>Vilâyet-i Rumeli’nde İstarova kazâsına tâbi‘ Bratomire nâm karye sükkânından Mustafa b. Yusuf nâm kimesne meclis-i şer‘-i hatîr-i lâzimü’t-tevkīrde yine karye-i mezbûre sükkânından işbu sâhibü’l-kitâb Resul Beşe b. İskender muvacehesine tav‘an ikrâr ve i‘tirâf edip zikri âtî akdin sudûruna değin silk-i mülk-i sahîhimde münselik mülk ve hakkım olup karye-i mezbûrede vâki‘ bir tarafdan Hüseyin nâm kimesne mülkü ve bir tarafdan müşterî-i mezbûr ile iştirâken tasarrufumuzda olan bostan yerine ve iki tarafdan karye-i mezbûre mer‘âsı ile mahdûd büyût-ı müte‘addideyi müştemil çiftlik ta‘bîr olunur cemî‘ mülk menzilimin nısf-ı şâyi‘ini kâffe-i hukūk ve merâfıkı ile mezbûr Resul Beşe’ye bin râyic [fi’l]-vakt akçeye tarafeynden îcâb ve kabûlü hâvî bey‘ ile bâtten bey‘ edip ol dahi iştirâ ve kabûl ettiğinden mâ‘adâ çiftlik-i mezbûra tâbi‘ olmağla zikri âtî ferâğ ve tefvîzin sudûruna değin ma‘rifet-i arzla taht-ı yedimde ve tasarrufumda olup karye-i mezbûre toprağında mevâzi‘-i adîdede vâki‘ herbirinin hudûdları beynimizde ma‘lûm tahmînen seksen keyl tohum isti‘âb eder on kıt‘a tarlamın dahi nısf-ı şâyi‘lerini kâffe-i hukūk ve merâfıkı ile ma‘rifet-i sâhib-i arz ile mezbûr Resul Beşe’ye üç bin nakd-i râyic [fi’l]-vakt akçe bedel mukābilesinde ferâğ ve tefvîz edip ol dahi tefevvüz ve kabûl ettikden sonra semen-i mezbûr bin akçe ile bedel-i merkūm üç bin akçeyi bana tamâmen teslîm edip ben dahi ahz u kabz eylediğimden sonra merkūm Resul Beşe nısf-ı şâyi‘-i çiftlik-i mezbûr ile zikrolunan on kıt‘a tarlanın nısf-ı şâyi‘lerini mahallerinde zabt u tasarrufa merkūm Resul Beşe’yi taslît eyledim min ba‘d nısf-ı şâyi‘-i menzil-i mezbûr ile tarlaların nısf-ı şâyi‘leri merkūm Resul Beşe’nin mülk-i müşterâsı ve hakk-ı müfevvazıdır keyfe mâ yeşâ ve yahtâr mutasarrıf olunsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Süleyman Ağa b. Ali, Mustafa b. Pîrî, Bayram Beşe b. Ali, Hüseyin Beşe b. Ömer, Nasûh b. Sefer, Pehlivan Bey b. Koca Bey, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o848"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>