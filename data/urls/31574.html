﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 202<br>Hüküm no: 166<br>Orijinal metin no: [21a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çeşme kasabasında İbrahim Ağa Camii ile Mustafa Memiş Ağa’ların camileri vakfından çarşı içindeki kasap dükkânlarının deniz kenarına taşınması</b><br><br>Çeşme kasabasında kasab nizâ‘ı<br><br>Ma‘rûz<br><br>“Arzuhâl bâlâsında derkenâr ve i‘lâm[a] nazar, husûs-ı merkūmun keyfiyet-i muktezâsını i‘lâm eyleyesiz” deyü bu dâ‘îlerine [hitâben] sâdır olan emr-i âlîlerine imtisâlen nazar olundukda cezîre-i Sakız kazâsına muzâfe Çeşme nâm kasabada bundan akdem ashâb-ı hayrâtdan merhûm İbrahim Ağa binâ ve ihyâ eylediği câmi‘-i şerîf ve Mustafa ve Memiş’in bundan akdemce binâ ve inşâ eyledikleri câmi‘-i şerîf câmi‘ateyn-i mezkûreteyn musakkafâtından dört bâb kasab dükkânları kasaba-i mezbûre çarşısı derûnunda olmağla dekâkin-i merkūmede zebh olunan hayvanâtın ta‘affünü sebebiyle râyiha-i kerîhesinden ahâli-i kasaba-i mezbûre müte’ezzî olduklarından başka tâife-i nisvânın lahm iştirâ için de usret çekeceklerinden mâ‘adâ dekâkin-i mezkûre müşrif-i [harâb] ve mâil-i türâb olmağla mezbûr İbrahim Ağa Vakfı’nda dahi ta‘mîr ve termîmine vefâ edecek nemâsı habbe-i vâhide olmamağın mezbûrân Mustafa ve Memiş kendi mâllarından bir kimesnenin mülkü olmayan leb-i deryâda müceddeden dört bâb kasab dükkânları binâ ve inşâ edip kasaba-i merkūmede çarşı derûnunda harâb dekâkin-i mezbûreyi müceddeden binâ eyledikleri dört bâb kasab dekâkinine bi-tarîki’l-istibdâl tebdîl ve nakl ve dekâkin-i mezkûrenin iki bâbını merkūm İbrahim Ağa câmi‘ine ve iki bâbını kendileri binâ ve ihyâ eyledikleri câmi‘e îrâd-ı vakıf kayd ve ta‘yîn eylediklerinde husûs-ı merkūmeye ecânibden bir kimesne müdâhale etmek iktizâ etmez iken âhar ba‘zı kimesne a‘zâr-ı vâhiye îrâd ile vakfeyn-i merkūmeyne hilâf-ı şer‘-i şerîf ve mugāyir-i münîf ta‘dîlleriyle vakfeyn-i merkūmeynin îrâdına kesr ve noksân terettüb edeceği kasaba-i merkūme ahâlisine, derûn-ı kasabada olan dekâkinde zebh olunan hayvanâtın ta‘affünü sebebiyle râyıha-i kerîhesinden müte’ezzî ve emrâz-ı muhtelife hudûsu derkâr ve vakfeyn-i merkūmeyne zararı olacağı kuyûdât ve i‘lâmdan müstebân olmağla husûs-ı merkūma ba‘zı kesânın mümâna‘atı def‘ ve men‘ buyurulmak bâbında istihkâmen emr-i âlîleri sudûru iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-gurreti M sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31573"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31575"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>