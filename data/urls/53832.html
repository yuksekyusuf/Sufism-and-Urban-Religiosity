﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 526<br>Hüküm no: 807<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dükkânlarında kanuna aykırı olarak zahire satan esnafın bu suçu işlememeğe söz vermeleri üzerine kefalete bağlandıkları</b><br><br>Ma‘rûz;<br><br>Medîne-i Üsküdar’da arpacı ve hancı esnâfının kethudâları es-Seyyid Bekir b. Veli ve İbrahim b. Bekir ve esnâfından es-Seyyid Mustafa b. Ali ve es-Seyyid Mehmed b. Receb ve Ömer b. Ali ve el-Hâc Hüseyin b. Mustafa ve Mehmed Emin b. Ömer ve Mahmud b. Mehmed ve Mehmed b. Mustafa ve diğer Mehmed b. Mahmud ve yine medîne-i mezbûrede bakkāl esnâfının pazarbaşıları es-Seyyid Mustafa b. es-Seyyid Mehmed ve ustalarından es-Seyyid el-Hâc İbrahim b. es-Seyyid Ahmed ve es-Seyyid Mustafa b. Hasan ve Musa b. Veli ve Salih b. Mahmud nâm kimesneler ile zimmî ustalarından Ananosti v. Nikola ve Dimitri v. Hıristo ve Yanaki v. Dimo ve Nikola v. Karaca ve Kostanti v. Yani ve Nikola v. Yani ve Entimoz v. Vasil ve Nikola v. Manol ve Arhondi v. Sünbül nâm zimmîler meclis-i şer‘-i hatîrde medîne-i mezbûrede Kefçe mahallesinde vâki‘ Dârüssa‘âde Ağası Çeşmesi kurbünde Bakkāl Dimitri v. Yorgi ve şerîki Sava v. Anaştaş nâm zimmîler muvâcehelerinde Âsitâne-i aliyye ve medîne-i mezbûrede mevcûd ibâdullâhın zehâiri berren ve bahren taşraya nakl ile itlâf ve izâ‘at olunmak memnû‘âtdan ve telefine bâdî olan kimesne tedîb olunur iken merkūmân Dimitri ve Sava dükkânlarında bakkāllık ticâretine kanâ‘at etmeyip tama‘-ı hâmlarından nâşi dükkânları ittisâline memnû‘âtdan olan han misillü kebîr ahur binâ ve inşâ ve ba‘zı yolcuları iskân ve bu takrîb ile arpa ve pirinç ve sabun misillü zehâiri hufyeten taşraya nakl ve itlâf ve medîne-i mezbûreye etrâf-ı nevâhîden yolcular ile gelen yumurta ve tavuk ve tereyağını dahi medîne-i mezbûreye bir sâ‘at bu‘dı olan mahâlden yükcülerin önüne geçip ikişer ve üçer para ziyâde bahâ ile iştirâ ve hufyeten Galata’da Beyoğlu nâm mahâlde Efrenc tâifesine bey‘ ve itlâf ve bu vechile zehâirin telef ve izâ‘ati Âsitâne-i aliyye’de muhâfazaya memûr olan zâbitân taraflarından Üsküdar’dan taşraya zehâir kaçırırlar imiş deyü medîne-i mezbûreye zehâir naklinden men‘ ve cümle ibâdullâhın muzâyakalarına bâdî olmağla bi’d-defa‘ât dükkânınızda olan ticâretinize kanâ‘at edin bu misillü memnû‘âtı irtikâb etme[yin] deyü merkūmâna nush ü pend eylediğimizde aslâ kabûl etmeyip ef‘âl-i sâbıkā-i memnû‘alarında ısrâr ve merkūmândan cümlemizin emniyetlerimiz meslûb olmuşdur deyü muvâcehelerinde ihbâr ve bundan akdem bâ- i‘lâm esnâf-ı mezkûreden ihrâc olunmuşlar idi el-hâletü hâzihî beynlerine muslihûn tavassut edip merkūmân Dimitri ve Sava fî-mâ ba‘d zikr olunan ahuru sedd ü bend edip memnû‘âtdan olan harekâtda bulunmayıp ve yükcülerin önüne geçmeyip sâir bakkāl esnâfı misillü dükkânlarında ticâretlerine kanâ‘at etmek üzere her biri ta‘ahhüd ve hilâf-ı ta‘ahhüd hareket etmemek üzere merkūmânın nefslerine ve hîn-i mutâlebede ihzârlarına hâzırûn bi’l-meclis İmâm Ali Efendi b. Ahmed nâm kimesne ile Yuvan v. Yani ve İstefan v. Panayot ve Portanyos v. Migel ve Marko v. Yani ve Akrita v. Sünbül nâm zimmîlerden her biri tekeffül ve esnâf-ı mezkûre dahi ta‘ahhüd ve kefâletlerini kabûl ve eyledikleri da‘vâlarından fâriğ olup bu vechile beynleri ıslâh olunduğu bi’l-iltimâs huzûr-ı âlîlerine i‘lâm olundu.<br><br>Fî 3 min-Za sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b526"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1033"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>