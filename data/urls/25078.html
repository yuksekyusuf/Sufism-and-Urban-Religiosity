﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 235<br>Hüküm no: 191<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayasofya-i Kebir civarında bulunan hanlarda kefili olmayanların konaklamasına izin verilmemesi</b><br><br>Dârü’l-hilâfeti’l-aliyye Kostantıniyyeti’l-mahmiyede hâlâ Dergâh-ı Âlî yeniçerileri ağası kāimmakāmı olan iftihârü’l-emâcid ve’l-ekârim câmi‘ü’l-mehâmid ve’l-mekârim bi’l-fi‘il zağracıbaşı olan Hüseyin Ağa -dâme mecduhû- tarafından husûs-ı âti’l-beyâna vekîl olan Mehmed Beşe b. ( ) meclis-i şer‘-i hatîr-i lâzımü’t-tevkīrde mahmiye-i mahkiyede Ayasofya-i Kebîr kurbünde vâki‘ Küçük Ayasofya Vakfı’ndan olan hânın müste’ciri olan Ramazan [b.] Muharrem mahzarında takrîr-i kelâm edip mahmiye-i mezbûrede vâki‘ hânlarda bazı ehl-i fesâd ve esirci tâifesi sâkin olup nice kimesnelerin gulâm ve cevârîsini ayardıp âhara bey‘ etmeleri ile taraf-ı saltanat-ı aliyyeden me’mûren her birine? tenbîh olunmuşdur mezbûr Ramazan’ın hânında nice fesâd olduğu istimâ‘ olunmağla hânda nüzûl edenlerden kefîl almadıkça iskân etmemek üzere taraf-ı şer‘den dahi tenbîh olunsun dedikde mezbûr Ramazan ba‘de’l-yevm hân-ı mezbûra nüzûl edenlerden kefîl alıp olmayan kimesneyi iskân etmemek üzere tenbîh ve mezbûr Ramazan dahi ba‘de’l-yevm nüzûl edenlerin kefîllerin almak üzere ta‘ahhüd etmeğin v[âkı‘ü]’l-hâl bi’t-taleb ketb olundu.<br><br>Fi’l-yevmi’l-hâmis aşer min-Şa‘bâni’l-mu‘azzam li-sene isneyn ve seb‘în ve elf.<br><br>Şuhûdü’l-hâl: Mehmed b. el-Hâc Mahmud Ser-muhzırân, Hasan Beşe b. ( ) Çukadar, Ali Ağa b. Oruç, el-Hâc Ahmed Çelebi b. Mahmud, kethudâ-i muhzırân, Ali b. Mehmed, Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25077"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25079"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1043"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>