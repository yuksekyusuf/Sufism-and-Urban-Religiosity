﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 456<br>Hüküm no: 539<br>Orijinal metin no: [83b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikagos’un Anparson’da olan alacağının kardeşi tarafından tahsil edilmesi</b><br><br>3400 guruş, ahz [ü] kabz, ibrâ<br><br>Vilâyet-i Anadolu’da Bayburt kazâsı re‘âyâsından olup mahmiye-i İstanbul’da Süleyman Paşa Hanı’nda mütemekkin iken bundan akdem hâlik olan Rençber Nikagos v. Manuk zimmînin li-ebeveyn er karındaşı ve hasran vârisi olduğu bi’l-ihbâr zâhir olan Kiragos zimmî meclis-i şer‘-i hatîr-i lâzımü’t-tevkīrde hâlik-i mersûmun sağlığında vasiyet-i mu‘ayyene ve gayr-ı mu‘ayyenesini tenfîze vasîyy-i muhtârı işbu hâmilü’r-rakīm Anparson v. Minas zimmî muvâcehesinde bi’l-verâse ikrâr-ı tam ve takrîr-i kelâm edip mûrisim karındaşım mersûm sağlığında malından üç bin altı yüz guruş ifrâz ve âhara idâne etmek üzere mersûm Anparson zimmîye bi’l-emâne teslîm, ol dahi ba‘de’l-kabz meblağ-ı mezbûru âhara idâne ve fâizini mûrisim hâlik-i mersûm müddet-i ma‘lûme kabz ettikden sonra mûrisim hâlik-i mersûm ben bi-emrillâhi te‘âlâ hâlik olduğumda meblağ-ı mezbûr üç bin altı yüz guruşun sülüsünden beş yüz guruş manastır fukarâsına verile deyü vasiyet ve tenfîzine mersûm Anparson zimmîyi vasîyy-i muhtâr nasb ü ta‘yîn eylediğinde, ol dahi vesâyet-i mezkûreyi kabûl etmekle meblağ-ı mezbûr üç bin altı yüz guruşun sülüsünden beşyüz guruşu manastır [84a] fukarâlarına tasadduk etmekle bâkīsi olan üç bin yüz guruşu bana def‘ ü teslîm, ben dahi yedinden tamamen ahz ü kabz edip min-ba‘d meblağ-ı mecmû‘-ı mezbûr üç bin altı yüz guruşdan mersûm Anparsom zimmînin yed ve zimmetinde bir akçe ve bir habbe bâkī kalmamağla hukūk-ı mîrâsa ve sâire müte‘allika âmme-i da‘vâ ve mutâlebât ve kâffe-i eymân ve muhâsamâtdan mersûm Anparson zimmînin zimmetini ibrâ-yı âmm-ı sahîh-i şer‘î ile bi’l-verâse ibrâ ve iskāt eylediğimde, ol dahi ber-vech-i muharrer ibrâ-yı mezkûrumu kabûl eyledi dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 19 L sene [1]242.<br><br>Şühûdü’l-hâl: Muhzır Ali Çelebi, Muhzır İsmail Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38918"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38920"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b456"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o488"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>