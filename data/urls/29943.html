﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 51<br>Hüküm no: 8<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Ali Usta’nın Büyükkaraman çarşısında bulunan iki adet fırınını satması hakkında terkin edilmiş kayıt</b><br><br><<Çörekci ustalarından olup mahmiye-i İslambol’da Dülgeroğlu mahallesinde sâkin Ali Usta b. Mehmed nâm kimesne meclis-i şer‘-i şerîf-i enverde işbu bâ‘iseyi’l-kitâb Mustafa Usta b. Mehmed nâm kimesne kendi nefsinden asîl ve kız karındaşı Âişe Hatun bt. Mehmed tarafından vech-i âtî üzere tasdîka vekîli olmağla mezbûr Mustafa Usta mahzarında ikrâr-ı tâm ve takrîr-i kelâm edip Sultân Mehmed Han Câmi‘-i şerîfi civârında Karaman-ı kebîr sûkunda vâki‘ çörekçi fırını derûnunda mevcûde evân-ı nuhâs ve bi’l-cümle âlât-ı lâzıme-i ma‘lûmenin dört sehim i‘tibârıyla bir sehmi benim mülküm olmağla ben i‘tibâr-ı mezkûr ile mâlik olduğum bir sehim hisseme isâbet eden yüz yirmi sekiz buçuk vakıyye evân-ı nuhâs ve âlât-ı lâzımeyi dört yüz guruşa ve yine Sarrâchâne ittisâlinde Haffâfhâne kapısı karşısında vâki‘ çörekçi fırını derûnunda mevcûde evân-ı nuhâs ve bi’l-cümle sâir âlât-ı lâzımenin kezâlik dört sehim i‘tibârıyla iki sehmi benim mâlım ve mülküm ve iki sehmi dahi Mahmud Usta nâm kimesnenin mülkü olmağla ben i‘tibâr-ı mezkûr ile mâlik olduğum iki sehim hisseme isâbet eden yetmiş vakıyye evân-ı nuhâs ve âlât-ı lâzımeyi altı yüz guruşa tarafeynden îcâb ve kabûlü hâvî şürût-ı müfsideden ârî bey‘-ı kat‘î ile mezbûr Mustafa Usta ile kız karındaşı zevcem müvekkile-i mezbûre Âişe Hatun’a mütesâviyen bey‘ ve temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm eylediklerinden sonra semeneyn-i mezkûreyn cem‘an bin guruşu mezkûrân Mustafa Usta ve Âişe Hatun yedlerinden tamamen ve kâmilen ahz u kabz edip bey‘-ı mezkûrun tağrîrine ve istifâ-yı semene ve gedik husûsuna müte‘allika âmme-i da‘vâdan herbirimiz âharın zimmetini ibrâ-i âm ile ibrâ ve ıskāt ve herbirimiz âharın ibrâsını kabûl eyledik ba‘de’l-yevm zikrolunan çörekçi fırınlarının gedikleri ta‘bîr olunur evân-ı nuhâs ve bi’l-cümle sâir âlât-ı lâzımenin i‘tibâr-ı mezkûr>></p>          <br><a title="Önceki sayfa" style="text-decoration:none" href="./ayrmetin.php?idno=29942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b051"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>