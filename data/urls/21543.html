﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 675<br>Hüküm no: 479<br>Orijinal metin no: [112b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Kapudan’ın varislerinin, vekil Ramazan Çelebi’yle esir bahaları ve terekeye dair diğer hususlarda açtıkları davada sulh yoluyla anlaştıkları</b><br><br>Mahmiye-i Galata hâricinde Dibek mahallesinde sâkin iken bundan akdem vefât eden Ahmed Kapudan b. Sipâhîzâde Kapudan nâm kimesnenin verâseti zevce-i metrûkesi Gevher bt. Fethullah ve sagīr oğlu Mehmed ve sagīre kızı Hadiceˈye münhasıra olup kableˈl-kısme mezbûr Mehmed dahi fevt olup verâseti anası mezbûre Gevher ile li-ebeveyn kız karındaşı merkūme Hadiceˈye münhasıra oldukdan sonra mezbûre Gevher ile merkūme Hadîce meclis-i şer‘de mahmiye-i mezbûre hâricinde Şahkulu mahallesinde sâkin iken bundan akdem vefât eden Kaymak Mehmed Kapudan b. Rıdvan Kapudanˈın verâseti zevce-i metrûkesi Âişe Hanım bt. Mehmed ile anası Hadîce bt. Hasanˈa münhasıra olduğu şer‘an zâhir ve müte‘ayyin oldukdan sonra mezbûretânın vekîl-i müseccelleri olan Ramazan Çelebi b. Yusuf mahzarında her biri ikrâr ve takrîr-i kelâm [kelâm] edip müteveffâ-yı mezbûr Kaymak Kapudan mukaddemâ mûrisimiz müteveffâ-yı mezbûr Kapudanˈın bi-gayr-ı vech-i şer‘î evsâfı ma‘lûme yedi nefer gulâmı ile üç yüz esedî guruşunu alıp kableˈl-ahz veˈl-istifâ fevt olup verâseti bize münhasıra olmağla sâlifüˈz-zikr gulâm ve meblağ-ı mezbûr vekîl-i merkūmdan da‘vâ ve taleb eylediğimizde ol dahi inkâr etmekle beynimizde münâza‘ât vâkıʻa olmuş idi elhâletü hâzihî tavassut-ı muslihîn ile vekîl-i mezbûr benimle an-inkâr iki yüz yetmiş esedî guruş üzerinde inşâ’-i akd-i sulh eylediklerinde biz dahi sulh-ı mezbûru kabûl ve bedel-i sulhmeblağ-ı mezbûr iken altmış beş esedî guruşa vekîl-i merkūm Ramazan Çelebi yedinden biˈt-tamam ahz u kabz edip mâ‘adâsı da‘vâsından müvekkiletân-ı mezbûretânın zimmetlerini ibrâ-i âm ile ibrâ ve ıskāt eylediği min-ba‘d müvekkiletân-ı mezbûretân ile zikrolunan yedi nefer gulâm ile meblağ-ı mezbûra müte‘allika vechen mineˈl-vücûh da‘vâ ve nizâ‘ım kalmadı dediklerinde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈs-sâbi‘ min-Saferiˈl-hayr li-sene hamse ve semânîn ve elf.<br><br>Şuhûdüˈl-hâl: Hasan Efendi b. Abdülgaffar, Hasan Beşe b. Mehmed, el-Hâc Ali b. Mehmed, Küçük Mehmed Beşe b. Mustafa, Ömer Efendi b. Ali, Ali Bey b. Halil, Hüseyin b. Ali<br><br>Üzerine inşâ-i akd-i sulh eylediklerinde biz dahi sulh-ı mezbûru kabûl ve bedel-i sulh-ı meblağ mezbûr sah</p>          <br><a title="Önceki sayfa" style="text-decoration:none" href="./ayrmetin.php?idno=21542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b675"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o915"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>