﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 956<br>Hüküm no: 1643<br>Orijinal metin no: [138b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Seyyid Hacı Ömer’in alacağı olduğu iddiasıyla Çörekçi Seyyid Mustafa aleyhine açtığı davada sulh olduğu</b><br><br>Ma‘rûz<br><br>Mahmiye-i İslâmbol hısnı ebvâbından Odunkapısı dâhilinde sâkin Çörekçi es-Seyyid el-Hâc Ömer b. es-Seyyid Ali medîne-i Üsküdar’da mahfil-i Bâb’da meclis-i şer‘-i hatîrde medîne-i mezbûrede Toptaşı nâm mahâlde sâkin Çörekçi es-Seyyid Mustafa b. Osman mahzarında bin iki yüz bir senesi Şa‘bânü’l-mu‘azzamı’nın gurresi târihiyle müverrah işbu yedimde olan temessük mûcebince yedimden istikrâz ve kabz ve umûruna sarfla istihlâk eylediği dört yüz altmış guruş deyni mukābilesinde sâlifü’z-zikr Toptaşı nâm mahâlde vâki‘ taht-ı icâresinde olan çörekçi fırını derûnunda mevcûd beyne’l-esnâf gedik ta‘bîr olunur dört sehm âlât-ı lâzıme-i ma‘lûmede olan üç sehm hissesinin bir sehmini deyn-i mezkûr mukābilesinde istiğlalen rehin vaz‘ ve teslîm etmekle meblağ-ı merkūm dört yüz altmış guruş ile beynimizde ma‘lûm hisse-i mezkûre icâresinden işbu târih-i i‘lâma gelince beher şehr beşer guruşdan elli üç aylık müctemi‘a olan iki yüz altmış beş guruş ki cem‘an yedi yüz yirmi beş [guruş] zimmetinde hakkım olmağla rehn-i mezkûru ba‘de’l-fekk meblağ-ı mecmû‘-ı merkūm yedi yüz yirmi beş guruşu taleb ederim deyü ba‘de’d-da‘vâ ve’l-istintâk mezbûr es-Seyyid Mustafa ancak müdde‘î-i merkūma cihet-i mezkûreden dört yüz guruş deyni olduğunu ikrâr ziyâde üç yüz yirmi beş guruşunu inkârından mâ‘adâ bilâ-devr murâbaha olmak üzere müdde‘î-i mezbûra iki yüz kırk guruş def‘ ü teslîm etmişdim deyü da‘vâ ve beynlerinde ba‘de vukū‘i’l-münâza‘a beynlerine muslihîn tavassut edip müdde‘î-i mezbûr ziyâde müdde‘âsı olan üç yüz yirmi beş guruşa müte‘allika âmme-i de‘âvîden mezbûr es-Seyyid Mustafa’nın zimmetini ibrâ ve ıskāt eyledikde ol dahi mukaddemâ murâbaha nâmıyla medfû‘u olan iki yüz kırk guruşa müte‘allika âmme-i de‘âvîden mezbûr es-Seyyid el-Hâc Ömer’in zimmetini ibrâ ve ıskāt ve herbiri âharın ibrâsını ba‘de’l-kabûl mezbûr es-Seyyid Mustafa mukırr u mu‘terif olduğu meblağ-ı merkūm dört yüz guruşu müdde‘î-i mezbûra edâya mezbûr es-Seyyid Mustafa’ya rehn-i mezkûru fekki müdde‘î-i mezbûr es-Seyyid el-Hâc Ömer’den herbirine şer‘an tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 22 min-R sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54667"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54669"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b956"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o960"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>