﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 281<br>Hüküm no: 270<br>Orijinal metin no: [38b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Beşe’nin evini Nimetullah Hatun’a sattığı ve Nimetullah Hatun’un da İbrahim Efendi Vakfı’ndan olan evin hariciyesini Yusuf Beşe’ye verdiği</b><br><br>Mübâya‘a<br><br>Mahmiye-i İstanbul’da Hasan Halîfe mahallesinde sâkin Yusuf Beşe b. Abdullah nâm kimesne meclis-i şer‘-i hatîr-ı lâzımü’t-tevkīrde yine mahalle-i mezbûre[de] sâkine zâtını ârifân Ahmed Efendi b. el-Hâc İbrahim ve Ali Çelebi b. Mehmed nâm kimesneler ta‘rîfleriyle mu‘arrefe râfi‘atü hâze’l-kitâb Nimetullah Hatun bt. Bayram mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin yedimde mülk ve hakkım olup civâr-ı Saltanat-ı Aliyye’den medîne-i Üsküdar’da Devatcılar kurbünde Kadıasker mahallesinde vâki‘ bir tarafdan benim âhar mülk menzilim ve bir tarafdan Abdülkerim Ağa mülk menzili ve bir tarafdan İbrahim Çelebi mülk menzili ve bir tarafdan tarîk-i hâs ile mahdûd fevkānî üç bâb oda ve tahtânî bir bâb oda ve bir bi’r-i mâ ve bir mikdâr havlu ve bir kenîfi müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî ve şurût-ı müfsideden ârî bey‘-i bâtt-ı sahîh-i şer‘î ile mezbûre Nimetullah Hatun’a iki yüz elli guruşa bey‘ ü teslîm ve temlîk eylediğimde ol dahi ber-vech-i muharrer iştirâ ve tesellüm ve temellük ve kabûl eyledikden sonra semeni olan meblağ-ı mezbûr iki yüz elli guruş ile yedimden makbûz kırk guruş bedel mukābelesinde müşteriye-i mezbûre Nimetullah Hatun, İbrahim Efendi nâm sâhibü’l-hayr Vakfı’ndan zikr olunan Hasan Efendi mahallesinde vâki‘ ma‘lûmü’l-hudûd ve’l-müştemilât tasarrufundaki menzilin hâriciyesini mütevellîsi ma‘rifetiyle yedime verdiği temessük mantûkunca bana tefvîz eyledikde ben dahi tefevvüz ve kabûl edip evvelâ zikr olunan menzil-i mahdûd-ı mezkûr müşteriye-i mezbûrenin mülk-i müşterâsı olup sâniyen zikr olunan hâriciye menzil benim hakk-ı müfevvezim olmağın fîmâ-ba‘d zikr olunan mülk menzil ve vakf-ı hâriciyenin gabn ü tağrîrine ve semen ve bedel-i mezkûrânın istîfâ ve sâir husûslarına müte‘allıka âmme-i de‘âvî ve mutâlebât ve kâffe-i eymân ve muhâsamâtdan her birimiz âharın zimmetini ibrâ-i âmm-ı râfi‘ü’l-hısâm ve katı‘u’n-nizâ‘la ibrâ ve ıskāt eyledik dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 16 S sene 1153.<br><br>Şuhûdü’l-hâl: Mehmed Beşe b. Ahmed, Ali Çelebi b. Mehmed, Berber el-Hâc İbrahim, Ahmed Efendi b. el-Hâc İbrahim, es-Seyyid Mehmed Çelebi b. es-Seyyid Mustafa, zübdetü’l-meşâyihi’l-kirâm es-Seyyid eş-Şeyh Mehmed Nurullah Efendi himmetîzâde, el-Hâc Mustafa b. Hacı Mehmed, Kayıkcı Mustafa b. Mehmed, Ahmed Çelebi b. Hasan ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=6485"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6487"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>