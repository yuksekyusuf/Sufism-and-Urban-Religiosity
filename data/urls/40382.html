﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 164<br>Hüküm no: 103<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ali Bey b. İsmail’in İbrahim Çelebi b. Yusuf’ta alacağı olduğu iddiasıyla varislerinin açtığı davada iddialarını ispat edemedikleri</b><br><br>Mahmiye-i İstanbul’da Saray-ı cedîd-i sultânî helvacılarından olup bundan akdem vefât eden Ali Bey b. İsmail’in verâseti li-ebeveyn karındaşı Beşir Bey nâm kimesne ile âhar li-ebeveyn karındaşları Yahya ve İsa ve Musa nâm sagīrlere münhasıra olduğu mütehakkık oldukdan sonra mezbûr Beşir Bey kendi tarafından asâleten ve karındaşları sıgār-ı mezbûrûnun kıbel-i şer‘den vasîleri olmağla vesâyeten meclis-i şer‘-i hatîr-i lâzimü’t-tevkīrde işbu bâ‘isü hâze’l-kitâb fahrü’l-akrân İbrahim Çelebi b. Yusuf nâm kimesne mahzarında üzerine takrîr-i da‘vâ edip karındaşım müteveffa-yı [mezbûr] Ali Bey Vilâyet-i Rumeli’nde vâki‘ Drama kazâsına tâbi‘ Ali Paşa-yı atîk Vakfı olan Bedigoşta nâm karye keferesinin altmış bir târihinde üzerlerine edâsı lâzım gelen ziyâde cizyelerini cânib-i mîrîden ta‘ahhüd ve iltizâm ettikden sonra merkūm İbrahim Çelebi [karye-i] mezbûrede zikrolunan cizyemi yedi bin akçeye deruhde edip merkūm İbrahim Çelebi dahi ta‘ahhüd ve iltizâm [ve] kabûl [etdikde karye-i] mezbûrenin sene-i mezbûrede ziyâde cizyelerin tamâmen cem‘ ve tahsîl edip meblağ-ı mezbûrun üç bin beş yüz elli akçesini müteveffâ-yı mezbûra hayâtında def‘ ve teslîm edip bâkī üç bin dört yüz elli akçeyi kable’l-istîfâ merkūm Ali Bey vefât edip [meblağ-ı bâkī-i] mezbûr bi’l-irsi’ş-şer‘î bana ve sıgār-ı mezbûrûna intikāl etmekle hâlâ meblağ-ı mezbûru merkūm İbrahim Çelebi’den taleb ederim suâl olunsun dedikde gıbbe’s-suâl merkūm İbrahim Çelebi cevâbında fi’l-vâki‘ minvâl-i muharrer üzere karye-i mezbûre keferesinin sene-i mezbûrede ziyâde cizyelerini müteveffâ-yı merkūmdan meblağ-ı mezbûr yedi bin akçeye ta‘ahhüd ve iltizâm ve kabûl ve sene-i mezbûrede cem‘ ve tahsîl edip meblağ-ı mezbûru tamâmen hayâtında kendiye def‘ ve teslîm eyledim deyu def‘le mukābile edicek gıbbe’l-istintâk ve’l-inkâr merkūm İbrahim Çelebi’den def‘-i meşrûhunu mübeyyine beyyine taleb olundukda udûl-i Müslimînden olup mahmiye-i Galata kazâsı muzâfâtından İstinye nâhiyesine tâbi‘ Rumelihisarı kasabası sükkânından Ahmed Çelebi b. Yusuf ve mahmiye-i İstanbul’da Küçüklanka kurbünde sâkin Murtaza Bey b. Osman nâm kimesneler li-ecli’ş-şehâde meclis-i şer‘a hazırân olup istişhâd olunduklarında fi’l-hakīka müteveffâ-yı mezbûr hâl-i hayâtında mezbûr İbrahim Çelebi’nin [karye-i] mezbûrede deruhde ettiği Bedigoşta karyesinin ziyâde cizyeleri olan yedi bin akçenin üç bin beş yüz akçesini bir def‘a kabz edip meblağ-ı bâkī üç bin beş yüz akçeyi dahi bizim huzûrumuzda merkūm İbrahim Çelebi yedinden tamâmen ahz u kabz eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde isre ri‘âyeti şerâiti’l-kabûl şehâdetleri makbûle olup mûcibiyle müdde‘î-i mezbûr bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Fahrü’l-kuzât Mehmed Efendi, Fahrü’l-kuzât Ahmed Efendi, Fahrü’l-kuzât Mustafa Efendi, İbrahim Bey b. Ömer el-cündi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o896"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>