﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 318<br>Hüküm no: 334<br>Orijinal metin no: [48a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bucakbağı mahallesinden Emine bt. Abdullah’ın vefatından sonra vasiyetini yerine getirmek üzere Hüseyin Ağa’yı vasi tayin etmesi</b><br><br>Kezâlik vasiyet<br><br>Mahmiye-i İslâmbol hısnı ebvâbından Yedikule kapısı dâhilinde Bucakbağı mahallesinde sâkine Emine bt. Abdullah nâm hatun tarafından husûs-ı âti’l-beyânı ikrâra vekîl olduğu zâtını ârifân Mustafa Efendi b. Halil ve İsmail b. Osman şehâdetleriyle sâbit olan Ahmed Ağa b. Mehmed nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb es-Seyyid Hüseyin Ağa b. es-Seyyid Hasan mahzarında bi’l-vekâle ikrâr ve takrîr-i kelâm edip müvekkilem mezbûre Emine Hatun şöyle vasiyet eyledi ki, ben bi-emrillâhi te‘âlâ vefât eylediğimde mezbûr es-Seyyid Hüseyin Ağa benim vasîyy-i muhtârım olup mecmû‘-ı terekemi bi’l-vesâye ahz ü kabz eyledikden sonra evvelâ sünnet-i seniyye üzere techîz ve tekfîn ve defnim umûruna terekemden yirmi beş guruş harc u sarf edip bâkī kalan terekemin sülüsü ifrâz ve sülüs-i mezbûrdan ıskāt-ı salât ve keffârât-ı yemîn ve savb ve sâir nüzûrâtım içün elli guruş fukarâ-i Müslimîn beyninde devr ve tasadduk oluna ve sülüs-i mezbûrdan yirmişer guruşdan cem‘an kırk guruş hediyeli iki aded Mushaf-ı şerîf iştirâ ve vakfiyet üzere talebe-i ulûmdan birer müstahak kimesnelere verile ve sülüs-i mezbûrdan seksen guruş ile münâsib mahâlde bir kuyu hafr ve etrâfı taş örüle ve sülüs-i mezbûrdan işbu hâzır bi’l-meclis Abdullah Beşe b. el-Hâc Mustafa’ya on guruş verile ve sülüs-i mezbûrdan her ne fazla kalır ise vasîyy-i mezbûr dilediği vücûh-ı birre harc u sarf ede ve benim vâris ve vârisem olmayıp benim içün vasiyet bi-mâ zâde ale’s-sülüs câize olmağla sülüsân-ı bâkıyemi dahi vasîyy-i mezbûr bi-hükmi’l-vasiyye kendi nefsi içün ahz ü kabz eyleye deyü vasiyet ve tenfîzine mezbûr es-Seyyid Hüseyin Ağa’yı vasîyy-i muhtâr nasb ü ta‘yîn eyledim dedi dedikde mezbûr es-Seyyid Hüseyin Ağa dahi ber-vech-i muharrer vesâyet-i merkūmeyi kabûl ve hizmet-i lâzımesin kemâ-yenbağī edâya ta‘ahhüd ve iltizâm etmeğin mâ-vaka‘a bi’t-taleb.<br><br>Fî 4 min-şehri Rebî‘ülâhir sene 1197<br><br>Şühûdü’l-hâl: Şâhidûn-ı sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=10876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>