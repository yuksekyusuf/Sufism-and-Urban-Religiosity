﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 409<br>Hüküm no: 353<br>Orijinal metin no: [115a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoca Gıyaseddin mahallesinde İbrahim Çelebi Vakfı olup Haremeyn Evkafı’na intikal eden ev ve paranın eski mütevellisinden teslim alındığı</b><br><br>Mahmiye-i Kostantıniyye’de bi’l-fi‘il <<mütevellî>> Haremeyn-i Muhteremeyn Evkāf-ı şerîfelerine mütevellî olan ebnâ-i sipâhiyândan fahrü’l-emâsil ve ve’l-e‘âlî Hüseyin Bey b. Memi meclis-i şer‘-i hatîr-i lâzımü’t-tevkīrde sâhibü hâze’l-kitâb mahmiye mezbûre mahallâtından Hoca Gıyaseddin mahallesi sâkinlerinden Abdülmuttalib Efendi b. İsa mahzarında ikrâr ve takrîr-i kelâm kılıp merhûm İbrahim Çelebi nâm kimesne mahalle-i mezbûrede vâki‘ olan mülk menzilini evvelâ kendi nefsine ba‘dehû zevcesine ve ba‘dehâ utekāsına ba‘dehû Ahmed Efendi nâm kimesneye ba‘dehüm Medîne-i Münevvere fukarâsına vakfedip menzil-i mezkûrun meremmetine dahi kendi mâlından on iki bin akçe vakfedip hâlâ mevkūfün-aleyhimi’l-mezbûrûn münkarız olup menzil-i mezbûr dahi hâlâ Medîne-i Münevvere fukarâsına intikāl etmeğin tevliyet-i mahkiyyem hasebi ile menzil-i mezbûru evkāf-ı mesfûre tarafından zabt edip meblağ-ı mezbûr mütevellî-i sâbık merkūm Abdülmuttalib Efendi yedinden almak lâzım geldikde meblağ-ı mezbûr on iki bin akçeyi dahi mütevellî-i sâbık-ı mezbûr yedinden bi’t-tamâm ve’l-kemâl ahz ve kabz ettim. Ba‘de’l-yevm vâkıf-ı mezbûr İbrahim Çelebi’nin vakfında eğer asl-ı mâldan ve eğer ribhden mezkûr Abdülmuttalib Efendi yedinde ve zimmetinde bir akçe ve bir habbe bâkī kalmadı dedikde mütevellî-i mezbûr Hüseyin Bey’in ikrâr-ı meşrûhun el-mukarru-lehü’l-merkūm Abdülmuttalib Efendi vicâhen tasdîk edicek mâ-hüve’l-vâkı‘ bi’t-taleb ketb olundu.<br><br>Fî-evâili Zilka‘de li-sene isneyn ve selâsîn ve elf.<br><br>Şühûdü’l-hâl: Mahmud Efendi b. Ömer el-müderris, Halil Efendi el-müderris, Ali b. Mehmed, Osman Efendi b. Süleyman, el-Hâc Mahmud b. Musa, Ahmed Halîfe b. Ramazan, Ali Efendi b. Hüseyin el-mülâzım, İbrahim Çelebi b. Halil el-müderris, el-Hâc Ali b. Şaban, Mustafa Çelebi b. Durmuş, el-Hâc Hasan.</p>          <br><a title="Önceki sayfa" style="text-decoration:none" href="./ayrmetin.php?idno=11683"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11685"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o712"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>