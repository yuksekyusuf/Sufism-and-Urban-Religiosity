﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 172<br>Hüküm no: 169<br>Orijinal metin no: [29b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcunu ödemesi hususunda Mustafa b. Osman’a tenbihte bulunulması</b><br><br>Ma‘rûz,<br><br>Sâhibetey-i arzuhâl Âişe ve Hadice bintey el-Hâc Hüseyin b. Abdullah taraflarından husûs-ı âti’l-beyânda vekîl olduğu zâtlarını ârifân Mustafa b. el-Hâc Mehmed ve İsmail b. el-Hâc Mehmed şehâdetleriyle sâbit olan İsmail Ağa b. el-Hâc Mehmed mahfil-i şer‘iyyâtda derûn-ı arzuhâlde mezkûrü’l-ism teberdâr-ı sâbık el-Hâc Mustafa b. Osman muvâcehesinde mezbûr el-Hâc Mustafa zimmetinde [30a] işbu bin yüz yetmiş bir senesi Saferi’l-hayrın üçüncü günü târîhiyle müverrah bir kıt‘a deyn temessükü mantûkunca müvekkiletân-ı mezbûretânın cihet-i karz-ı şer‘îden yüz elli guruş hakları olup meblağ-ı mezbûr otuz guruşunu bundan akdem müvekkiletân-ı mezbûretân Âişe ve Hadice’den her biri ahz u kabz edip hâlâ bâkīsi olan yüz yirmi guruşu mezbûr el-Hâc Mustafa’dan bi’l-vekâle taleb ederim deyü da‘vâ etdikde mezbûr el-Hâc Mustafa dahi cevâbında ber-vech-i muharrer meblağ-ı bâkī-i mezbûr yüz yirmi guruş zimmetinde vâcibü’l-edâ müvekkiletân-ı mezbûretâna deyni olduğunu ikrâr ü i‘tirâf etmeğin alâ-mûcibi i‘tirâfihî meblağ-ı bâkī-i mezbûr yüz yirmi guruşu müvekkiletân-ı mezbûretân Âişe ve Hadice hatunlara tamâmen edâ ve teslîme mezbûr el-Hâc Mustafa’ya tenbîh olunduğu huzûr-ı âlîlerine i‘lâm olundu.<br><br>Fî 28 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42274"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42276"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>