﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 80<br>Hüküm no: 31<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal tâifesinden Androsi v. İstemat’ın vârisleri arasında taksim edilen terekesi</b><br><br>Fi’l-asl vilâyet-i Rumeli’de Mora cezîresinde Kalavrita kazâsına tâbi‘ Kerpini nâm karye ahâlîsinden olup mahmiye-i İstanbul hısnı ebvâbından Mevlevîhâne Yenikapısı hâricinde bakkāl tâifesinden olup bundan akdem hâlik olan Androsi v. İstemat’ın verâseti zevce-i metrûkesi olup sâlifü’z-zikr karye-i mezbûrede mütemekkine Siyore bt. Papa Panayot ile anası Susane bt. Androsi’ye ve sulbiye sagīre kızı Androsi’ye münhasıra olduğu şer‘an zâhir ve müteʻayyen oldukdan sonra sagīre-i mezbûrenin ceddesi ve tesviye-i umûruna mansûbe vasiyyesi ve zevcesi mezbûrenin hisse-i irsiyyesini ahz u kabz, zabt u hıfza ve kendüye îsâle vekîl-i sâbitü’l-vekâlesi olan mezbûre Susane hâlik-i mezbûrun hayâtında şerîki ve veresesine îsâle vasîsi olan Panayot v. Perşiko nâm zimmî hâlik-i mersûmun terekesinden ber-mûceb-i defter-i kassâm ve hâric ez-defter mezbûre Susane’ye teslîm edip beyne’l-verese taksîm olunan meblağdır ki ber-vech-i âtî zikr olunur.<br><br>Fi’l-yevmi’r-râbiʻ aşer min-Saferi’l-hayr li-sene semân ve hamsîn ve mi’e ve elf.<br><br>Köhne nimten, 1 120 akçe Köhne dîmî, 1 60 akçe Köhne gömlek, 1 120 akçe Köhne kebe, 1 120 akçe Köhne kalpak, 1 30 akçe Bakkāl dükkânında olan âlât 6.000 akçe Dükkân-ı mezbûrda sermâye-i zehâir 13.320 akçe Hâlik-i mezbûrun zimmetinde cihet-i karzdan 12.000 akçe<br><br>Cem‘an yekûn: 31.770 akçe.<br><br>Minhâ el-ihrâcât:<br><br>Hâlik-i mezbûrun lâşesini ilkā-i hafr için masrûf 1.000 akçe Resm-i kısmet 780 akçe Kalemiye-i kâtib 180 akçe Çukadâriye 120 akçe İhzâriye 60 akçe Harc-ı hüccet-i vesâyet ve ahz [u] kabz 720 akçe Kaydiye 30 akçe Düyûn-ı müteferrika 200 akçe<br><br>Yekûnü’l-mesârif: 3.090 akçe.<br><br>Sahhe’l-bâkī li’t-taksîm beyne’l-verese: 28.680 akçe.<br><br>Hissetü’z-zevceti’l-mezbûre 3.585 akçe Hissetü’l-binti’l-mezbûre 18.819 akçe Hissetü’l-ümmi’l-mezbûre 6.273 akçe Kesr-i bâkī 3</p>          <br><a title="Önceki sayfa" style="text-decoration:none" href="./ayrmetin.php?idno=16644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>