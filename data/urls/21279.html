﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 331<br>Hüküm no: 215<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Halil b. Mehmed’den varislerine intikal eden ev hisselerinin varisler arasında alım satımı</b><br><br>Mahmiye-i Galataˈya [tâbi‘] kasaba-i Kasımpaşaˈda Kulaksız Ahmed mahallesi sâkinlerinden olup bundan akdem tarîk-i hâcc-ı şerîfde vefât eden el-Hâc Halil b. Mehmedˈin verâseti zevce-i metrûkesi Şerife Fatma Hatun bt. es-Seyyid el-Hâc Mehmed Çelebi ile sülbiye sagīre kızları Hamide ve Emetullah ve li-ebeveyn er karındaşı el-Hâc İbrahim ve li-ebeveyn kız karındaşı Meryemˈe münhasıra ve tashîh-i mes’eleleri yetmiş iki sehimden i‘tibâr olunup sihâm-ı mezbûrenin dokuz sehmi zevcesi mezbûreye ve yirmi dörder sehmi kızları sagīretân-ı merkūmetândan her birine ve on sehmi er karındaşı el-Hâc İbrahimˈe ve beş sehmi kız karındaşı mezkûre Meryemˈe isâbet ve intikāl ettiği şer‘an zâhir ve müte‘ayyin oldukdan sonra kendi tarafından asâleten ve kız karındaşı mezkûre Meryem tarafından husûs-ı âtiˈz-zikre vekîl olup mezbûre Meryemˈin zâtını ma‘rifet-i şer‘ ile ârifân olan Ali Çelebi b. Mehmed ve el-Hâc Mustafa b. Mehmed şehâdetleriyle şer‘an vekâleti sâbite olan merkūm el-Hâc İbrahim vekâleten meclis-i şer‘-i hatîrde işbu sahibüˈl-kitâb merkūme Şerife Fatma Hatunˈun babası ve tarafından zikri câ’î ikrârı tasdîk-i vekîl-i şer‘îsi olup bimâ-hüve nehciˈs-sübût şer‘an vekâleti sâbite olan mezbûr es-Seyyid Mehmed Çelebi b. es-Seyyid el-Hâc ( ) mahzarında asâleten ve vekâleten ikrâr ve takrîr-i kelâm edip mahalle-i mezbûrede vâki‘ bir tarafda Emrullah Efendi Hazretleriˈnin vakfına ve bir tarafında Mutyar Hasan Çelebi mülküne ve tarafeyni tarîk-i âmma müntehî hâricde önü sulu bir bâb fevkānî oda ve mâbeyn odasını ve dâhilinde de bir bâb fevkānî oda ve bir tahtânî matbah ve bi’r-i mâ’ı ve bir kenîf ve bir mikdâr arsa-i hâliyeyi müştemil mülk menzil müteveffâ-yı mezbûrun ileˈl-vefât taht-ı yedinde ve kabza-i tasarrufunda mülkü ve hakkı olup ba‘de vefâtihî vech-i muharrer üzre biˈl-ırsiˈş-şer‘î cümlemize intikāl etmekle hâlâ kendi on sehmi hisse-i şer‘iyem ile kız karındaşı mezbûrenin beş sehm hissesini asâleten ve vekâleten müvekkile-i mezbûre Şerife Fatma Hatun on altı bin beş yüz akçeye bi-safkatin vâhidetin tarafeynde îcâb ve kabûlü hâvî bey‘-ı bâtt-ı sahîh-i şer‘î ile bey‘ ve teslîm ol dahi ba‘deˈl-iştirâ veˈt-tesellüm semeni olan meblağ-ı mezbûru vekîl-i mûmâ-ileyh yedinden biˈt-tamam ahz u kabz edip menzil-i mezbûrda benim ve kız karındaşım mezbûrenin kat‘a alâkası kalmayıp menzil-i mezbûrun dokuz sehmi ırsen ve on beş sehmi şirâen mezbûre Şerifeˈnin mülküdür hasbemâ şâ’e mutasarrıf olsun dedikde gıbbeˈt-tasdîkiˈl-mu‘teber mâ vaka‘a biˈt-taleb ketb olundu.<br><br>Fiˈs-sâlis min-Cumâdelâhire li-sene erba‘a ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21278"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21280"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o978"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>