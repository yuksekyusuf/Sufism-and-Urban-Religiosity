﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 200<br>Hüküm no: 132<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Frenk Mehmed Ağa’nın vakfettiği evin hakk-ı süknasının Mehmed Ahras b. Nasuh’a ait olduğu</b><br><br>Hüve’l-hak<br><br>Mâ-hüve’l-mastûr fî hâze’l-varak sâbitün indî alâ-hâze’n-nesak ibn-i Saadeddin Es‘ad kâlehû es‘aden bi’l-fazlı min rabbi’l-felak kādiyen bi’l-askeri’l-mansûr fî Rumeli lâ-zâle yecri fihî hakkun<br><br>Yu‘melü bimâ-fih inde subûtihî ve ademi menâfîhi şer‘an ketebehu Mehmed b. Sadeddin el-fakīr -ufiye anhümâ-<br><br>Ta‘allaka ilmî bi-mâ yahtevîhî ketebehü’l-fakīr Abdülaziz b. el-merhûm Saaddeddin el-Kādî bi-asâkiri Anadolu el-ma‘mûre -ufiye anhümâ-<br><br>Dîvân-ı Hümâyûn’da vezîr-i mükerrem müşîr-i müfahham müdebbir-i umûr-ı cumhûrü’l-ümem el-muhtassu bi-mezîdi inâyeti’l-meliki’l-ehad Ahmed Paşa b. Mehmed ed-Defterî tarafından husûs-ı âti’l-beyâna vekîl-i sâbitü’l-vekâle olan fahrü’l-akrân Hüseyin Çavuş b. Sefer mahfil-i şer‘de ve menzil-i âti’l-beyâna ber-vech-i meşrûtiyyet da‘vâ-yı vakfiyet etmekle vaz‘-ı yed ettiği nehc-i mu‘teber üzere sâbit olan Mehmed Ahras b. Nasuh tarafından husûs-ı âti’l-beyâna vekîl-i sâbitü’l-vekâle olup ve kıbel-i şer‘den vakf-ı âti’z-zikre mütevellî nasb olunan fahrü’l-akrân Hüseyin Çavuş b. Haydar mahzarında takrîr-i da‘vâ edip bundan akdem mahmiye-i Kostantıniyye’de Sarây-ı cedîd-i sultânî’de saray ağası iken vefât eden merhûm Frenk Mehmed Ağa’nın mahrûse-i mezbûrede İshakpaşa mahallesinde vâki‘ ulvî ve süflî on bâb evi ve matbahı ve mahzeni ve ıstablı ve bi’r-i mâyı ve cüneyneyi ve sâhayı hâvî olup bir cânibi sâbıkā İbrahim Bey b. Abdürrahim mülkü ve hâlâ Ahmed b. Abdullah el-cündî mülkü ve bir cânibi tarîk-i âm ve bir cânibi tarîk-i hâs ve bir cânibi serrâc-ı hâs kâtibi Sinan b. Abdullah Vakfı ile mahdûd olan menzil müteveffâ-yı mezbûrun vâris-i ma‘rûfu olmamağın mîrîye âid olmağla mîrî için kabz olunmasın taleb ederim dedikde gıbbe’s-suâl vâzı‘ü’l-yed olan ahras-ı mezbûr tarafından vekâleten ve vakf-ı mezbûra mütevellî olduğu cihetle mezbûr Hüseyin Çavuş cevâb verip merhûm-ı mezbûr Frenk Mehmed Ağa maraz-ı mevtinde âkil iken menzil-i mezbûru atîkası olan Meryem Hatun bt. Abdullah’a ba‘dehâ mezbûre Meryem’in evlâdına ve evlâd-ı evlâdına ve evlâd-ı evlâd-ı evlâd-ı evlâdına ba‘de’l-inkırâzi’l-evlâd Medîne-i Münevvere -şerrefehâ rüteben ve sallâ alâ-münevvirihâ- fukarâsına vakfedip musırran vefât edip sülüs mâlı müsâ‘id olmağla menzil-i mezbûrun cümlesi vakfolup atîka-i mezbûre d[ahi] fevt olmağla hâlâ nevbet mezbûre Meryem’in sadrî oğlu olan mezbûr Mehmed Ahras’ındır deyu vekîl-i mezbûr Hüseyin Çavuş b. Sefer menzil-i mezbûrun ber-vech-i meşrûh vakfolmasını ve ahras-ı mezbûr atîka-i mezbûre Meryem’in oğlu olduğu ve sülüs mâlı müsâ‘id idiği inkâr edicek ba‘de talebi’l-beyyine udûl-i Müslimîn ve ahrâr-ı muvahhidînden mahmiye-i İstanbul’da Atmeydanı nâm mevzi‘ kurbünde sâkin olan Mehmed Bey b. Abdullah ve Vezîr Ahmed Paşa’nın karındaşı olup Dergâh-ı âlî müteferrikalarından Mehmed Ağa b. Abdullah nâm kimesneler gıbbe’l-istişhâdi’ş-şer‘î edâ-i şehâdet-i şer‘iyye edip fi’l-hakīka mersûm-ı mezbûr Frenk Mehmed Ağa maraz-ı fevtinde âkil iken menzil-i mezbûru mülkü iken atîkası mezbûre Meryem Hatun’a ba‘dehâ mezbûre Meryem’in evlâdına evlâd-ı evlâdına ve evlâd-ı evlâd-ı evlâdına ba‘de’l-inkırâzi’l-evlâd fukarâ-i Medîne-i Münevvere -sallallâhu te‘âlâ alâ-münevvirihâya- vakfedip vakf-ı mezbûr üzere musırran fevt oldu ve mezbûr Mehmed Ahras mezbûre Meryem Hatun’un oğludur hâlâ hakk-ı süknâ mezbûr Mehmed Ahras’ındır ve merhûm-ı mezbûrun sülüs mâlı menzil-i mezbûrun cümlesinin vakfiyetine müsâ‘iddir bu husûsa şâhidleriz şehâdet dahi ederiz deyu şehâdet ettiklerinde ba‘de ri‘âyetihî şerâiti’l-kabûl mûcebi ile hükmolunup bu vesîka alâ-mâ-hüve’l-hakīka gıbbe’t-taleb tahrîr olunup yed-i tâlibe def‘ olundu.<br><br>Tahrîren fî-evâsıtı Şevvâli’l-mükerrem min-şühûri sene hamse aşere ve elf.<br><br>Şühûdü’l-hâl: Fahrü’l-akrân Hüseyin Bey b. Abdülmennan, fahrü’l-cüyûş Mustafa Çavuş b. ( ), Osman Bey b. Mustafa Çavuş, Mehmed b. el-Hâc Ahmed ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=11462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o778"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>