﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 355<br>Hüküm no: 520<br>Orijinal metin no: [60a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âbid Çelebi b. Abdi’nin, Rahime bt. Abdullah’da köle bedelinden alacağı olduğu</b><br><br>Mumcu Kemal mahallesinde sâkin Âbid Çelebi b. Abdi meclis-i şer‘-i şerîfde Rahime bt. Abdullah mahzarında üzerine da‘vâ edip, bundan akdem on üç bin beş yüz akçeye Rûsiyyetü’l-asl Seher nâm câriye-i memlûkemi mezbûre Rahime’ye bey‘ ve teslîm edip, ol dahi iştirâ ve tesellüm etdikden sonra semen-i merkūmdan on bin akçesin mezbûre Rahime yedinden ahz u kazb edip, üç bin beş yüz akçesi zimmetinde bâkī kalmağla merkūmdan taleb ettiğimde, edâsından imtinâ‘ eder suâl olunup alıverilmesin taleb ederim dedikde, gıbbe’s-suâl merkūm Rahime cevâbında mezkûr câriyeyi âhara bey‘ ettirdeyim deyû mezbûr Âbid Çelebi’den aldım deyip, tafsîl-i sâbık üzre olan bey‘ ü şirâyı münkire olmağın, merkūm Âbid Çelebi’den sıdk-ı da‘vâsına beyyine taleb olundukda, ityân-ı beyyineden âciz olup istihlâf etmeğin, merkūm Rahime’ye vech-i muharrer üzre merkūme câriyeyi on üç bin beş yüz akçeye merkūm Âbid Çelebi’den iştirâ ve tesellüm etmediğine yemîn teklîf olundukda yemînden nükûl edip, müdde‘â-bih olan üç bin beş yüz akçe ile ilzâm olunup, mâ hüve’l-vâki‘ bi’t-taleb ketb olundu. Tahrîren fî evâili Recebi’l-ferd li sene seb‘a ve ışrîn ve elf.<br><br><br>Şuhûdü’l-hâl: El-Hâc Ali Abdullah, İbrahim Çelebi b. Mustafa, Ahmed b. İlyas, Mehmed b. Zeynel, Mahmud b. Bâkī el-havâle, Mustafa Ağa b. ( ) Muhzırân ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>