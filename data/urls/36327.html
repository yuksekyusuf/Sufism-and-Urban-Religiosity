﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 368<br>Hüküm no: 402<br>Orijinal metin no: [158-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merkez daireler ile Düyun-ı Umumiye İdaresi arasındaki muhaberatın komiserlik vâsıtasıyla yapılması</b><br><br>Nezâret-i Umûr-ı Mâliye<br><br>Mektûbî Kalemi<br><br>Aded: 473<br><br>Ma‘rûz-ı bende-i dîrîneleridir,<br><br>Devâir-i merkeziye ile Düyûn-ı Umûmiye İdâresi arasındaki bi’l-cümle muhâberâtın komiserlik vâsıtasıyla icrâsı usûl-ı mer‘iyye ve teblîgāt-ı vâkı‘a iktizâsından olup ancak bazı devâir rüesâ ve erkânı Meclis-i İdâre reisini veyâhûd müdîr-i umûmiyi nezdine celb yâhûd bunlar doğrudan doğruya devâire azîmet ederek bir mesele hakkında müzâkerât-ı şifâhiye icrâsıyla bir karâr ittihâz edilmekde olduğu ve Meclis-i İdâre’nin ictimâ‘ında reis tarafından mezkûr karâr meclise teblîğ edildiği sırada meseleden kat‘iyyen haber ve ma‘lûmâtı olmayan komiser meclisde ihtiyâr-ı sükûnet etmekten başka bir şey yapamamakta bulunduğu ve binâen-aleyh mu‘âmele-i vâkı‘a muhâlif-i ahvâl ve nizâm olduğu cihetle ba‘demâ bu gibi mesâilin de komiserlik vâsıtasıyla teblîği veyâhûd cereyân edecek müzâkerâtda komiserin de hazır bulundurulması lüzûmu Düyûn-ı Umûmiye Komiserliği’nden alınan tezkirede iş‘âr kılınmış ve keyfiyet devâir-i merkeziyeye teblîğ edilmiş olduğundan dâire-i celîle-i meşîhatce de ol vech ile îfâ-yı mu‘âmeleye himem-i celîle-i meşîhat-penâhîlerinin şâyân buyurulması bâbında emr u fermân hazret-i veliyyü’l-emrindir.<br><br>Fî 2 Safer sene 327 ve fî 10 Şubat sene 324.<br><br>Mâliye Nâzırı<br><br>Rıfat</p>          <br><a title="Önceki sayfa" style="text-decoration:none" href="./ayrmetin.php?idno=36326"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36328"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b368"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>