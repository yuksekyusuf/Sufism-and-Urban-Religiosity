﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 536<br>Hüküm no: 474<br>Orijinal metin no: [156a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ruznameci İbrahim Efendi’nin Medine-i Münevvere Vakfı’na ait Sultan Süleyman Camii mahallesindeki evi kiralaması</b><br><br>Atebe-i Aliyye-i Sultâniye’de rûznâme-i hümâyûn hizmetiyle müşerref olan iftihârü erbâbi’t-tahrîr ve’t-tibyân muhtâru ashâbi’t-takrîr ve’l-irfân sâhibü’d-devleti’l-aliyye ve’l-ikbâl sâhibü ezyâli’l-mecd ve’l-iclâl Hazret-i İbrahim Efendi b. ( ) taraf-ı karînü’ş-şereflerinden husûs-ı âti’l-beyâna vekîl olup vekâleti nehc-i şer‘iyy-i mu‘teber üzere sâbite olan mefharü’l-emâsil ve’l-akrân Kasım Ağa b. Abdülmennan meclis-i şer‘de bi’l-vekâle takrîr-i kelâm edip mahmiye-i Kostantıniyye’de vâki‘ merhûm Sultân Süleyman -tâbe serâhu- hazretleri Câmi‘-i şerîfi mahallesinde merhûm Lalezârzâde Medîne-i Münevvere -sallallâhü te‘âlâ alâ-münevvirihâ- fukarâsına vakf edip bir tarafı Derviş Efendi Vakfı ve bir tarafı Ahmed Paşa Vakfı ve bir tarafı Kamer Hatun Vakfı ve iki tarafı tarîk-i âm ile mahdûd vakıf menzili cümle müştemilâtıyla Saliha Hatun bt. ( ) icâre-i mu‘accele ve müeccele ile mutasarrıfe iken vefât edip evlâdı kalmamağla menzil-i mezkûr vakf-ı mezbûra âid olmağın vakf-ı merkūm mütevellîsi olan İsmail Çelebi b. Mehmed menzil-i mezkûru Sûk-ı Sultânî’de tâlibine arz edip ragabât-ı nâs münkatı‘a oldukda yüz bin akçe icâre-i mu‘accele ile müvekkilim müşârun-ileyh üzerinde karâr etmekle mütevellî-i mezbûr menzil-i mezkûru müvekkilim müşârun-ileyhe meblağ-ı mezbûr yüz bin akçe icâre-i mersûme ve beher şehr yüz elli akçe icâre-i müeccele ile îcâr edip ol dahi istîcâr ve kabûl eyledikden sonra mütevellî-i mezbûr meblağ-ı mezbûr yüz bin akçeyi vakf-ı mezbûr için müvekkilim müşârun-ileyh yedinden tamâmen alıp kabz eyledikde icâre-i mu‘accelesine mahsûb olmak üzere menzil-i mezkûrda küllî ve cüz’î binâ ihdâsına mütevellî-i mezbûr müvekkilim müşârun-ileyhe izin birle târîh-i kitâb şehri gurresiyle müverrah hatem ve imzâsını müştemil müvekkilim müşârun-ileyh yedine tezkire vermişdi, el-hâletü hâzihî tezkire-i mezbûreye nazar olunup mûcebince savb-ı şer‘den dahi hüccet-i şer‘iyye verilmek matlûbumdur dedikde vekîl-i mesfûr yedinde olan tezkire-i merkūmeye nazar olunup mazmûnu takrîrine muvâfık bulunmağın mâ-hüve’l-vâkı‘ gıbbe’t-taleb ketb olundu.<br><br>Fî-evâili Cemâziyelâhire sene seb‘a ve selâsîn ve elf.<br><br>Şühûdü’l-hâl: Ali Bey b. Abdullah el-bevvâbü’s-sultânî, Mustafa Çelebi b. ( ) Kâtib-i vakf-ı mezbûr, Ali Çelebi b. Hızır Câbî-i vakf-ı mezbûr, İbrahim Bey b. ( ) Câbî-i vakf-ı mezbûr, Muharrirü’l-hurûf Hasan Efendi el-kādî.</p>          <br><a title="Önceki sayfa" style="text-decoration:none" href="./ayrmetin.php?idno=11804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>