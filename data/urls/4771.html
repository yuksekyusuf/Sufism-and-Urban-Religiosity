﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 436<br>Hüküm no: 492<br>Orijinal metin no: [68a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe ve Fâtıma kardeşlerin babalarından intikal eden paralarını vasileri olan amcaları Ali Çelebi b. Hasan’dan teslim aldıkları</b><br><br>Mahmiye-i İstanbul’da Keçeci Pîrî Mahallesi sâkinelerinden Âişe ve Fâtıma ibnetey Mehmed nâm hatun taraflarından husûs-ı âti’z-zikri ikrâra vekîl olduğu mezbûretânın zâtlarını ma‘rifet-i şer‘iyye ile ârifân İbrahim Çelebi b. el-Hâc Mustafa ve Halil Bey b. İbrahim nâm kimesneler şehâdetleriyle şer‘an sâbit olan el-Hâc Mustafa b. Ömer nâm kimesne meclis-i şer‘-i şerîf-i enverde mezbûretânın li-ebeveyn ammileri ve hâl-i sıgārlarında vasiyy-i muhtârları olmağla babalarından müntakil mâllarına ber-mûceb-i defter-i kassâm vâzı‘u’l-yed olan işbu râfi‘u’l-kitâb Ali Çelebi b. Hasan nâm kimesne mahzarında bi’l-vekâle ikrâr ve takrîr-i kelâm edip mezbûr Ali Çelebi müvekkilelerim mezbûretânın hâl-i sıgārlarında vasiyy-i muhtârları olup ber-mûceb-i defter-i kassâm babalarının terekesini kabz ve i‘mâl ve hâsıl olan ribhinden yevmî birer para nafaka-i mefrûzaları için altı senede doksan dokuz guruş ve bir sülüs guruş harc u sarf ve bâkī asl-ı terekeden olan meblağ-ı mezbûru bundan akdem müvekkilelerime def‘ ü teslîm onlar dahi ber-mûceb-i defter-i mezkûr yedinden ahz u kabz edip baʻde’l-yevm ammileri mezkûr ile babaları mezbûrun kalîl ü kesîr ve celîl ü hakīr terekesine müte‘allika da‘vâ ve nizâ‘ları kalmayıp ammileri mezkûr Ali’nin husûs-ı mezbûra müte‘allika âmme-i da‘vâdan zimmetini ibrâ-i âmm-ı kātı‘u’n-nizâ‘la ibrâ ve iskāt eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 min-Recebi’l-ferd sene 1121<br><br>Şuhûdü’l-hâl: Fahrü’l-müderrisîni’l-kirâm Ahmed Efendi, Halil Çelebi b. İbrahim, Derviş Çelebi b. Selim, Mehmed Çelebi b. el-Hâc İbrahim, Nasuh Çelebi Sarrac, Abdullah Çelebi b. el-Hâc Mehmed, Halil Çelebi Suyolcu, Halil Çelebi b. Mehmed, Mustafa Çelebi Habbâz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4770"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4772"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b436"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>