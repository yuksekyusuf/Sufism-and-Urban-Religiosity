﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 305<br>Hüküm no: 361<br>Orijinal metin no: [71b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nizamizade Şeyh İsmail Efendi’nin, hakkında şikâyette bulunduğu İbrahim Beşe’nin Müslüman kabirleri için tahta satmama taahhüdü</b><br><br>Ma‘rûz,<br><br>Sâhib-i arzuhâl Nizâmîzâde es-Seyyid eş-Şeyh İsmail Efendi meclis-i şer‘-i hatîrde İbrahim Beşe mahzarında işbu arzuhâlimizde tafsîl ü beyân olunduğu üzere İstanbul’da Silivrikapısı dâhilinde merhûm Seyyid Şeyh Nizameddin nâm sâhibü’l-hayrın zâviyesinde evlâdiyet ve meşrûtiyet üzere ben hâlâ şeyh ve mütevellî olup vâkıf-ı merhûmun zâviyesinde sâkin dervişân fukarâsının ta‘âmiyeleri için îrâd-ı mu‘ayyenleri olmamağla vâkıf-ı mezbûrun musakkafâtından Silivrikapısı’nda vâki‘ dükkânımda kadîmden beri makābir-i Müslimîne iktizâ eden tahtayı vâkıf-ı mezbûrun mütevellîsi re’yiyle bey‘ olunup zâviye-i mezkûrede sâkinler olan dervişân fukarâsı bu vechile ittifâk oluna gelip ecânibden kimesne ta‘arruz etmez iken şimdi merkūm İbrahim Beşe Silivrikapısı’nda makābir-i Müslimîn için tahta bey‘ edip dervişân fukarâsının ta‘âmiyesine zarâr terettüb etmekle men‘ olunmak matlûbumdur deyü ba‘de’l-iltimâs husûs-ı merkūma ıttılâ‘ı olup kadîmden [72a] berü mütevellî tarafından bey‘ oluna geldiği yedi nefer kimesneler ihbâr etmeleriyle mezbûr İbrahim Beşe dahi ba‘de’l-yevm mahâll-i mezkûrda tahta bey‘ etmemek üzere ta‘ahhüd eylediği huzûr-ı âlîlerine i‘lâm olundu.<br><br>Fî 20 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>