﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 189<br>Hüküm no: 177<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İlyas’ın oğlu Safanya’nın İbrahim Bey aleyhindeki alacak iddiasından men olunması</b><br><br>Mahmiye-i İstanbul hısnı ebvâbından Balatkapısı hâricinde Karabaş mahallesi ahâlîsinden olup bundan akdem medîne-i Yenişehir’de ticâret üzere iken hâlik olup Tirye cemâ‘atinden olan İlyas v. Safanya? nâm Yahûdinin hasren vârisleri olan sulbî sagīr oğlu Safanya’nın li-ebeveyn ammi ve kıbel-i şer‘den mansûb vasîsi olup hâlik-i mezbûrun zevce-i metrûkesi İlhadya? nâm Yahûdiye tarafından husûs-ı âti’l-beyâna sâbitü’l-vekâle vekîli olan Kalaf nâm Yahûdi meclis-i şer‘-i şerîfde işbu bâ‘isü’l-kitâb İbrahim Bey b. Mehmed nâm kimesne mahzarında üzerine da‘vâ ve takrîr-i kelâm edip hâlik-i mezbûrun terekesinden olup karındaşı ve şerîki hâzır bi’l-meclis İsak nâm Yahûdi yedinde bin iki yüz esedî guruşu mezbûr İbrahim Bey bi-gayr-ı hakkın ahz u kabz etmişdir. Suâl olunup alıvermek matlûbumdur dedikde gıbbe’s-suâl mezbûr İbrahim Bey iki yüz esedî guruşumu hâlik-i mezbûr hayâtında bi-tarîkı’l-mudârebe def‘ ve teslîm, ol dahi yedimden ahz u kabz edip hattâ meblağ-ı mezbûru benden vech-i muharrer üzere kabzını i‘tirâf dahi etdiğinden sonra mücehhelen hâlik olup zimmetine deyn olmağla ben dahi terekesinden mezbûr İsak yedinde olan bin iki yüz esedî guruş cins-i hakkıma tutulup ahz u kabz etmiş idim deyü def‘[le] mukābele edicek gıbbe’s-suâl ve’l-inkâr mezbûr İbrahim Bey’den def‘-i mezbûru mübeyyine beyyine taleb olundukda mahmiye-i mezbûrede Mimârsinan mahallesi sükkânından olan Ebubekir Efendi b. İbrahim nâm kimesne ile hayyât tâifesinden olup mahmiye-i mezbûrda Abdisubaşı mahallesi ahâlîsinden olan Yani v. Linoyo nâm zimmî li-icli’ş-şehâde meclis-i şer‘a hâzırân olup istişhâd olunduklarında fi’l-hakīka hâlik-i mezbûr İlya hayâtında mezbûr İbrahim Bey’den bi-tarîkı’l-mudârebe bin iki yüz guruşu ahz u kabz etdiğini bizim huzûrumuzda ikrâr ve bizi işhâd etmiş idi. meblağ-ı mezbûru mezbûr İlya mücehhelen hâlik olmağla terekesinden edâ lâzımdır deyü bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olup mezbûr İbrahim Bey tahlîf-i şer‘î ile tahlîf olundukdan sonra mûcebince müdde‘î-i mezbûr ber-vech-i mübeyyen üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Recebi’l-ferd li-sene ihdâ ve semânîn ve elf min-hicreti men-lehü’l-izzü ve’ş-şeref<br><br>Şuhûdü’l-hâl: Gazanfer Bey b. Tevekkel, Mehmed b. Ramazan, Mustafa Efendi el-imâm câmi‘-i Davud Paşa, Şükrullah Bey b. Mustafa, Veli Bey b. Mahmud, Mustafa Çelebi b. el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>