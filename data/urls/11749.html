﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 467<br>Hüküm no: 418<br>Orijinal metin no: [133a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tomtom mahallesindeki Haremeyn Vakfı’na ait evin İbrahim ve Ümmi veledey Seydi Reis’in vefatları üzerine Mirza Bey b. Kemal’e kiraya verilmesi</b><br><br>Haremeyn-i Muhteremeyn Vakfı’na bi’l-fi‘il mütevellî olan fahrü’l-akrân Ömer Bey b. Mustafa nâm cündî meclis-i şer‘-i şerîfde bâ‘isü’l-kitâb Mirza Bey b. Kemal nâm bevvâb-ı sultânî mahzarında ikrâr edip vakf-ı mezbûrdan olup mahmiye-i Galata’ya tâbi‘ kasaba-i Tophane mahallâtından Tomtom mahallesinde vâki‘ bir tarafı tarîk-i âm ve bir tarafı mezbûr Mirza Bey mülkü ve bir tarafı müezzine meşrût vakıf menzil ve bir tarafı Ahmed Bey mülkü ile mahdûd bir beyt-i ulvî ve bir beyt-i süflî ve bir sofa ve bi’r-i mâ ve cüneyneyi müştemil menzili icâre-i mu‘accele ve müeccele ile mutasarrıf olan İbrahim ve Ümmi veledey Seydi Reîs bilâ-veled fevt olmalarıyla menzil-i mezbûrun galle ve tasarrufu cânib-i vakf-ı mezbûra âid olup vech-i âtî üzere îcâr olunmak vakfa enfa‘ idiği mütehakkık olmağın müzâyede olunup ragabât-ı nâs inkıtâ‘ından sonra mezbûr Mirza Bey üzerinde râyicü’l-vakt dört bin beş yüz akçede karâr edip ziyâde ile tâlib-i âhar zuhûr etmeyip ve meblağ-ı merkūm ecr-i misli idiği mukarrer olucak, ben dahi tevliyetim hasebiyle meblağ-ı merkūm dört bin beş yüz akçe icâre-i mu‘accele ve yevmî bir akçe icâre-i müeccele ile mezbûr Mirza Bey’e îcâr edip ol dahi vech-i muharrer üzere istîcâr ve kabûl eyledikden sonra meblağ-ı merkūm dört bin beş yüz akçeyi yedinden vakıf için alıp tasarrufuna izin verdim dedikde gıbbe’t-tasdîk bi’t-taleb ketb olundu.<br><br>Fî-evâhiri Zilhicceti’ş-şerîfe sene erba‘a ve selâsîn ve elf.<br><br>Şühûdü’l-hâl: Ali Efendi el-kādî, İbrahim Çelebi b. Ebîbekir, Halil Efendi el-müderris, Abdülhalim Çelebi el-müderris, Mustafa Bey b. Yusuf el-bevvâb, Mehmed Bey b. Gazanfer el-câbî, Ali Çelebi b. Pîrî el-câbî, İsmail Bey b. ( ) el-câbî, Mustafa Çelebi b. ( ) el-câbî, diğer Mustafa Çelebi el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=11748"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11750"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b467"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o694"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>