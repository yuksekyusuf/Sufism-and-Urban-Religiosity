﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 791<br>Hüküm no: 586<br>Orijinal metin no: [135a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Belkıs bt. Abdullah’ın, merhume Mâhî bt. Abdullah’ın azatlı cariyesi olduğundan varislerin kölelik iddialarının reddedildiği</b><br><br>İşbu orta boylu, gök elâ gözlü, Rusiyyetüˈl-asl bâ‘isetüˈl-kitâb Belkıs bt. Abdullah meclis-i şer‘de mahmiye-i Galata hâricinde Bedreddin Bey mahallesinde sâkine iken bundan akdem vefât eden Mâhî bt. Abdullah nâm hatunun verâseti zevc-i metrûku Hüseyin Beşe b. Receb nâm kimesneden gayrı zâhirde vâris-i ma‘rûfu olmamak ile terekesinin nısfı zevc-i mezbûr Hüseyinˈe ve nısf-ı âharı cânib-i beytü’l-mâle isâbet etmekle tereke-i müteveffât-ı mezbûre biˈl-emâne vâzi‘ayiˈl-yed olan Mehmed Ağa b. Ali ile mezbûr Hüseyin mahzarlarında üzerine da‘vâ ve takrîr-i kelâm edip ben müteveffâ-yı mezbûrenin câriye-i memlûkesi olup mülkünde olduğum hâlde târih-i kitâbdan altı ay mukaddem hayatında beni tedbîr-i mutlaka [ile] müdebbere edip hâlâ vefât etmekle ve terekenin sülüsü dahi kıymetime müsâ‘id olmağla hürre olmuş iken hâlâ mezbûrân bana rık olmak üzere vaz‘-ı yed murâd ederler suâl olunup yed-i âdiyeleri üzerimden nez‘ olunup sebîlim tahliye olunması murâdımdır dedikde gıbbeˈs-suâl ve akībeˈl-inkâr ve ba‘de talebiˈl-beyyine udûl-ı Müslimînˈden es-Seyyid Abdülgani Çelebi b. es-Seyyid Hüseyin ve Receb Efendi b. Abdülkerim nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müteveffât-ı mezbûre târih-i kitâbdan altı ay mukaddem câriye-i mezbûre Belkısˈı bizim huzûrumuzda tedbîr-i mutlaka ile müdebber edip hâlâ [135b] vefât etmekle terekesinin sülüsü dahi mezbûre Belkısˈın kıymetine müsâ‘id olmağla mezbûre Belkıs sâir harâir gibi hurre olmuşdur biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-yevmiˈs-sâmin min-Cumâdelûlâ li-sene hamse ve semânîn ve elf.<br><br>Şuhûdüˈl-hâl: Şa‘bân Beşe b. İbrahim, el-Hâc Mahmud b. Receb, Ali Çelebi b. Bayram, Mustafa b. Hüseyin, Ali Çelebi b. Hüseyin, İsa Beşe b. Halil</p>          <br><a title="Önceki sayfa" style="text-decoration:none" href="./ayrmetin.php?idno=21649"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21651"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b791"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o893"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>