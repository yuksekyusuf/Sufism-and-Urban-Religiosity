﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 351<br>Hüküm no: 353<br>Orijinal metin no: [52b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir Çelebi’nin Yeniçeri Neferatı Nukud Vakfı’ndan istiğlâl yoluyla borç aldığı</b><br><br>İstiğlâl<br><br>Mahmiye-i İstanbul’da Soğan Ağa mahallesinde sâkin Ebubekir Çelebi b. Mustafa meclis-i şer‘-i hatîr-ı lâzımü’t-tevkīrde Dergâh-ı âlî -dâme mahfûfen bi’l-me‘âlî- yeniçerilerinin sekizinci cemâ‘atine mahsûs oda neferâtına mevkūfe nukūda bi’l-fi‘il [mütevellî] olan fahrü’l-eşbâh râfi‘-i hâze’l-kitâb Mehmed Ağa b. Mehmed mahzarında ikrâr-ı tâm ve takrîr-i kelâm edip istiğlâl-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ etrâf-ı selâseden Mehmed Efendi ve Karcı Osman ve Rukiye Hatun menzilleri ve bir tarafdan tarîk-i âm ile mahdûd tûlen ve arzen bi-hesâb-ı terbî‘î yüz yirmi zirâ‘ arsa üzerinde mebnî fevkānî bir bâb oda ve bir sofa ve dehliz ve tahtânî bir bâb oda ve ahur ve kenîf ve havluyu müştemil mülk menzilimi bi-cümleti’t-tevâbi‘ ve’l-levâhık bi-tarîkı’l-istiğlâl mütevellî-yi mezbûr Mehmed Ağa’ya dört yüz guruşa bey‘ ve teslîm ol dahi bi’t-tevliye ber-vech-i muharrer iştirâ ve tesellüm ve kabz ve kabûl edip semeni olan meblağ-ı mezbûr dört yüz guruşu mütevellî-yi mezbûr Mehmed Ağa mâl-ı vakf-ı mezbûrdan bana def‘ ve teslîm ben dahi yedinden tamâmen ahz u kabz eylediğimden sonra mütevellî-yi mezbûr Mehmed Ağa menzil-i mahdûd-ı mezkûru ba‘de’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan bir sene tamâmına değin kırk guruşa bi’t-tevliye bana îcâr ve teslîm eylediğinde ben dahi ber-vech-i muharrer istîcâr ve kabûl eylediğimden sonra gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 6 Ra sene 1153.<br><br>Şuhûdü’l-hâl: Mahmud Beşe Topkapılı, Ahmed Ağa Tekfurdağlı, Odabaşı Hacı Mehmed b. Ömer, İbrahim Odabaşı b. Ömer Ağa, es-Seyyid Mehmed Çelebi b. es-Seyyid Mustafa, Mehmed Beşe b. Ahmed, Nâzır el-Hâc Musa Ağa, el-Hâc Ahmed Ağa, Çadırcı Hasan Çelebi</p>          <br><a title="Önceki sayfa" style="text-decoration:none" href="./ayrmetin.php?idno=6568"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6570"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>