﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 480<br>Hüküm no: 711<br>Orijinal metin no: [59a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Hüseyin’in kız kardeşine ait evin yarısını satın alırken yaşlı annesine bakma taahhüdünü yerine getirmediği</b><br><br>Ma‘rûz;<br><br>Mahmiye-i İslâmbol’da Nakilbend mahallesinde sâkin sâhib-i arzuhâl Ahmed b. Hüseyin medîne-i Üsküdar’da mahfil-i bâbda meclis-i şer‘-i hatîrde kız karındaşı arzuhâlde ismi mezkûre mu‘arrefetü’z-zât Ümmügülsüm binti’l-mezbûr Hüseyin mahzarında medîne-i mezbûreye muzâfe Yoros nâhiyesine tâbi‘ Dereseki karyesinde vâki‘ etrâf-ı erba‘ası Saka Halil ve Abdullah Beşe ve Süleyman Beşe mülkleri ve tarîk-i âm ile mahdûd ma‘lûmü’l-müştemilât bir bâb mülk menzil kız karındaşım mezbûrenin yedinde mülkü iken menzil-i mezkûrun nısf-ı şâyi‘ini bin iki yüz bir senesi Muharrem’inin sekizinci günü Yoros mahkemesinde yüz yirmi beş guruş semen tesmiyesiyle bana bey‘ u temlik ve semen-i mezkûr mutâlebesinden zimmetimi dahi ibrâ etmiş iken hâlâ menzil-i mezkûrun nısf-ı şâyi‘ine bi-gayrı hakkın vâzı‘atü’l-yed olmağla nısf menzil-i mezkûrdan kasr-ı yed ve bana teslîme tenbîh olunmak matlûbumdur deyü takrîrine mutâbık bir kıt‘a mübâya‘a hücceti ibrâzıyla da‘vâ ve mezbûre Ümmügülsüm cevâbında fi’l-hakīka menzil-i mezkûrun nısf-ı şâyi‘ini karındaşı müdde‘î-i mezbûra semen-i mezkûra bey‘ eylediğini ikrâr edip lâkin ihtiyâr ve alîle olan vâlidelerini ölünceye değin görüp gözetmek şartıyla semen-i merkūmdan karındaşı mezbûrun zimmetini ibrâ edip vâlidelerini ancak üç gün İslâmbol’da menzilinde meks ve ikāmet etdirip ba‘dehû yine karye-i mezbûreye irsâliyle beslemeyip ile’l-vefât benim menzilimde sâkine olmuş idi deyü ba‘de’d-def‘ ve’l-inkâr dâfi‘a-i mezbûre Ümmügülsüm dâfi‘-i mezkûrunu karye-i mezbûre sükkânından es-Seyyid İsmail b. İsmail ve Ahmed Beşe b. Ahmed ve diğer İsmail b. İbrahim nâm kimesneler şehâdetleriyle vech-i şer‘î üzere muvâcehesinde isbât etmeğin mûcebiyle müdde‘î-i mezbûr Ahmed nısf menzil-i mezkûr da‘vâsıyla kız karındaşı mezbûre Ümmügülsüm’e bî-vech mu‘ârazadan men‘ olunduğu mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî-selh-i Şevvâl sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1040"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>