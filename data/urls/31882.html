﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 487<br>Hüküm no: 474<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veliyüddin ve İsper’in Bornova Nahiyesi’nde 56. Yeniçeri Ortaları Bölüğü Vakfı’na ait olan kasap dükkânlarında hayvan kesip satmalarına nahiye voyvodalarının engel olmasının yasal olmadığı</b><br><br>Burunova Nâhiyesi’nde kasab dükkânı<br><br>Ma‘rûz<br><br>Sâdır olan fermân-ı âlîlerine imtisâlen arzuhâl ve derkenârlara nazar olundukda Dergâh-ı âlî yeniçerileri ortalarından elli altı bölüğün vakfı müsakkafâtından olup İzmir Kazâsı’na muzâfe Burunova Nâhiyesi’nde vâki‘ bir bâb kasab dükkânıyla sebzehâne derûnunda mevcûde revgan-ı zeyt değirmenine bi’l-icâreteyn ber-vech-i iştirâk mutasarrıflar olan sâhibey-i arzuhâl Veliyüddin nâm kimesne ile İsper nâm zimmî dükkân-ı mezkûrda ganem ve sığır zebh ve narh-ı cârîsi üzere ibâdullâha füruht ve ol-vechile ta‘ayyüş ederler iken nâhiye-i merkūme voyvodaları Ömer ve Abdullah nâm kimesneler zikr olunan Burunova Nâhiyesi hâss-ı hümâyûn mülhakātı olmağla nâhiye-i merkūmeden sığır ve ganem kasablığı rüsûmâtı mukāta‘a-i mezbûreye hâsıl kayd olunmuşdur diyerek kendileri taraflarından zebh ve ibâdullâha diledikleri bahâ ile füruht ve sâhibey-i arzuhâl kasablıkdan men‘ ve gadra ibtidâr eyledikleri beyânıyla voyvoda-i mezbûrânın vâki‘ olan te‘addîleri men‘ ü def‘ olunmak bâbında mübâşirli bir kıt‘a emr-i âlî sudûrunu istid‘â ve istirhâm etmeleriyle zikr olunan sığır ve ganem kasablığı rüsûmâtına dâir kayd-ı mahallî[de] sarâhat bulunmadığı defterhâne-i âmire derkenârından müstebân olup bu sûretde voyvoda-i mezbûrânın vech-i meşrûh üzere sığır ve ganem kasablığına ve rüsûmât mutâlebesiyle te‘addîleri mugāyir-i defter-i hâkānî olduğundan mâ‘adâ kasablığı kendilere hasr ve tahsîs dahi men‘-i inhisâr-ı bey‘ ü şirâ hakkında mukaddemâ şeref-yâfte-i sudûr olan mübârek hatt-ı hümâyûn-ı adâlet-makrûn mazmûn-ı münîfine muhâlif olmağla voyvoda-i mezbûrânın ber-minvâl-i muharrer hilâf-ı defter-i hâkānî ve mugāyir-i hatt-ı hümâyûn kasablık husûsuna te‘addîleri vâki‘ ise mübâşir ma‘rifetiyle mahâllinde şer‘le rü’yet ve te‘addîleri men‘ ü def‘ olunmak bâbında İzmir kādısına hitâben bir kıt‘a emr-i celîlü’ş-şân sudûru muktezâ-yı hâl olduğu İstanbul Mahkemesi’nden huzûr.<br><br>Fî 19 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>