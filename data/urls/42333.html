﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 210<br>Hüküm no: 227<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un alacak iddia ettiği Zeynep ile anlaşması</b><br><br>Ma‘rûz,<br><br>Derûn-ı arzuhâlde ismi mezkûre ve zâtı ta‘rîf-i şer‘î ile mu‘arrefe olan Fâtıma bt. Abdullah nâm hatun mahfil-i şer‘iyyâtda kezâlik zâtı ta‘rîf-i şer‘î ile mu‘arrefe olan sâhibe-i arzuhâl Zeyneb bt. Abdullah nâm hatun muvâcehesinde işbu bin yüz yetmiş bir senesi Rebî‘ülevveli’nin yirmi ikinci günü târîhiyle müverrah yedime verdiği temessükü mantûkunca mezbûre Zeyneb Hatun zimmetinde yedimden müşterâ ve makbûz beynimizde ma‘lûm eşyâ bahâlarından ve cihet-i karzdan cem‘an yüz altmış guruş hakkım olup meblağ-ı mezbûrun yirmi üç guruşunu nakden on iki buçuk guruşunu dahi on top beyaz bogasi bahâsından ki cem‘an otuz beş buçuk guruşunu ahz ü istîfâ etmiş idim. Hâlâ bâkīsi olan yüz yirmi dört buçuk guruşu dahi taleb ederim deyü da‘vâ ve mezbûre Zeyneb Hatun dahi temessük-i mezkûr mantûkunca deyn-i mezbûru ikrâr edip lâkin kabzını mu‘terife olduğu otuz beş buçuk guruşdan mâ‘adâ târîh-i temessükden beş gün sonra yetmiş dokuz guruşunu dahi kendüye edâ edip ancak beş buçuk guruş deynim kalmışdır deyü ol mikdârında def‘a tasaddî eyledikde mezbûre Fâtıma Hatun dahi yetmiş dokuz guruş kabzını ikrâr, lâkin benim mezbûre Zeyneb zimmetinde beynimizde ma‘lûm kuşak bahâsından temessükden başka alacağım olmağla almış idim dedikde beynlerinde ba‘de’l-münâza‘a müdde‘iye-i mezbûre Fâtıma Hatun ber-vech-i muharrer yüz yirmi dört buçuk guruş da‘vâsından mezbûre Zeyneb Hatun ile altmış guruş bedel-i makbûza sulh olup tarafeynden her biri sulh-ı mezbûru kabûl eyledikden sonra mezbûre Fâtıma Hatun mâ‘adâ müdde‘âsına ve bedel-i sulh-ı mezbûr altmış guruşdan mâ‘adâ târîh-i i‘lâma gelince sâir hukūk-ı şer‘iyyeye müte‘allika âmme-i da‘vâdan her biri âharın zimmetini ibrâ ve iskāt edip her biri âharın ibrâsını dahi tasdîk ve kabûl etmeğin bedel-i sulh-ı mezbûr altmış guruşu mezbûre Fâtıma Hatun’a edâ ve teslîme mezbûre Zeyneb Hatun’a tenbîh olunduğu ve mezbûre Fâtıma Hatun’a deyn-i mezkûrun mukaddemâ kefîli olan hâzırate bi’l-meclis Âişe Hatun ile dahi kat‘â da‘vâm yokdur deyü her biri âharın ibrâsını tasdîk ve kabûl eyledikleri huzûr-ı âlîlerine i‘lâm olundu.<br><br>Fî 16 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>