﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 268<br>Hüküm no: 209<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüsrev Çavuş b. Abdülmennan tarafından vakfedilen evin mütevellisi tarafından Mehmed Çavuş b. Yusuf’a kiralandığı</b><br><br>Mahmiye-i İstanbul’da Haremeyn-i Şerîfeyn vakfına mütevellî olan Hasan Bey b. Mehmed meclis-i şer‘de işbu bâ‘isü’l-kitâb Mehmed Çavuş b. Yusuf mahzarında bi’t-tevliye takrîr-i kelâm edip mahmiye-i merkūmede Dizdâriye mahallesinde sâkin iken bundan esbak vefât eden Hüsrev Çavuş b. Abdülmennan hâl-i hayâtında iken mahalle-i merkūmede vâki‘ iki tarafı Haremeyn Vakfı ile ve bir tarafı Çadırcı el-Hâc Ahmed Vakfı ile ve bir tarafı tarîk-i âm ile mahdûd fevkānî altı bâb odayı ve bir tahta-pûşu ve bir ahırı ve kenîfi müştemil olan menzilini evvelâ nefsine ba‘dehû evlâdına ve ba‘de’l-inkırâz fukarâ-i Haremeyn’e vakfedip hâlâ merkūm Hüsrev Çavuş vefât edip ve evlâdı dahi münkarız olmağla menzil-i mezbûr bi-cümleti’t-tevâbi‘ fukarâ-i Haremeyn’e âid olmağın îcârı lâzım geldikde tâlibîne arz olunup ragabât-ı nâs münkatı‘a oldukdan sonra müşârun-ileyh Mehmed Çavuş yirmi yedi bin akçe icâre-i mu‘accele ve yevmî üçer akçe icâre-i müeccele ile ve meremmât ve binâsına sarf ettiği meblağ mu‘accelesine mahsûb olmak üzere istîcâra tâlib olup bir akçe ziyâde ile tâlib-i âhar zuhûr etmeyip vech-i meşrûh üzere îcâr vakfa enfa‘ olmağın ben dahi menzil-i mezbûru târîh-i kitâbdan yirmi yedi bin akçeye icâre-i mu‘accele ve yevmî üçer akçe müeccele hesâbı üzere müşârun-ileyh Mehmed Çavuş’a tevliyetim hasebi ile îcâr ve teslîm eyledim. Ol dahi ber-vech-i muharrer istîcâr ve kabûl <<eyledi>> ettikden sonra icâre-i mu‘accelesi olan yirmi yedi bin akçeyi yedinden bi’t-tamâm kabz eyledim. Ba‘de’l-yevm ta‘yîn olunan icâre-i müeccelesini cânib-i vakfa edâ edip keyfe mâ yeşâ mutasarrıf olsun dedikde gıbbe’t-tasdîk mâ-hüve’l-vâkı‘ ketb olundu.<br><br>Fî-evâsıtı Cumâdelâhire sene sitte ve ışrîn ve elf.<br><br>Şühûdü’l-hâl: Abdülgaffâr Efendi b. ( ) el-imâm, Ellez Bey b. Abd el-cündî, Mustafa Bey b. Abd el-bevvâ[b], Hasan Bey b. Abd, Mehmed Bey b. Abd el-bevvâb, Yusuf Bey b. ( ) es-serrâc, Mahmud Çelebi b. el-bevvâ[b], Hamza Bey b. Abd el-bevvâb, Muharrem Çelebi b. Ramazan, Zülfikār b. Abdullah, Behram b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o758"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>