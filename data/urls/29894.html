﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 481<br>Hüküm no: 603<br>Orijinal metin no: [251-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yağlıkçı Mehmed Vakfı mütevellisi Hafize Hanım’ın vefat eden Ümmügülsüm Hatun’un varisleri aleyhindeki menzil davasından men olunması</b><br><br>Çırçır kurbünde vâki‘ Yağlıkçı Vakfı’ndan nizâ‘-ı menzil<br><br>Ma‘rûz,<br><br>Mahmiye-i İslambol’da nezâret-i dâ‘îlerinde olan evkāfdan Çırçır kurbünde el-Hâc Hasan mahâllesinde vâki‘ Yağlıkçı Mehmed Vakfı’nın hâlâ mütevellîsi olan mu‘arrefetü’z-zât sâhibe-i arzuhâl Hafize meclis-i şer‘-i enverde mahâlle-i mezbûrede vâki‘ etrâf-ı erba‘ası Süleyman Çelebi ve Âişe Hatun menzilleri ve Şeyhülislâm merhûm Esad Efendi bahçesi ve tarîk-i âm ile mahdûd fevkānî ve tahtânî üç bâb oda ve iki sofayı müştemil menzile vâzı‘atü’l-yed iken bir buçuk ay mukaddem vefât eden Ümmügülsüm bt. Hasan nâm hatunun verese-i münhasırası li-ebin karındaşları Ömer ve Hasan nâm sagīrler ile li-ümmin kebîre karındaşı olup hâlâ Ladik kasabasında sâkine İsmihan taraflarından vasî ve li-ebin diğer kebîre kız karındaşı Emine tarafından husûs-ı âti’l-beyanda vekîl olan el-Hâc Ali b. Osman mahzarında işbu yedimde olan hüccet mantûkunca menzil-i mezkûrun binâ ile meşgūle olan arsası mütevellîyesi olduğum Yağlıkçı Mehmed Vakfı’ndan senevî yedi yüz yirmi akçe icâre ile üzerinde olan ebniyesi mülk olmak üzere zabt olunagelip menzil-i mezkûr mezbûre Ümmügülsüm’ün yedine geçdikden sonra ebniye-i sâbıkāsı bi’l-külliye muhterik oldukda müteveffâ-yı mezbûre Ümmügülsüm arsa-i mezkûre üzerine benim izn-i rizâm yoğiken hâlâ mevcûd olan ebniye-i mezkûresini binâ ve ihdâs edip ben râzıye olmamamla kal‘ını murâd ederken vefât etmekle hâlâ kal‘ olunması bi’t-tevliye matlûbumdur deyü da‘vâ ve mezbûr el-Hâc Ali cevâbında menzil-i mezkûrun ebniye-i sâbıkāsı muhterik oldukda müteveffâ-yı mezbûre Ümmügülsüm hâlâ ebniye-i mevcûdeyi malından zevc-i müteveffâ el-Hâc Osman nâm kimesne ile müşterek olmak üzere binâ murâd etdikde işbu yedimizde olup mütevellîye-i mezbûrenin hatemini hâvî izin temessükü mantûkunca bin yüzyetmiş senesi Cemâziyelâhiresinde mütevellîye-i mezbûre Hafize mülk olmak üzere bi’t-tevliye izin vermekle müteveffâ-yı mezbûre dahi binâ ve on beş gün sonra zevc-i mezbûr el-Hâc Osman menzil-i mezkûrun nısfına isâbet eden semenini zevcesi mezbûreye edâ edemeyip hisse-i şâyi‘ini verdim deyü temessük-i mezkûrun kenârına mütevellîye-i mezkûre şerh vermekle müstakillen mülkü olduğu hâlde vefât edip verese-i mezbûrûna irs ile intikāl eyledi deyü ba‘de’d-def‘ ve’l-inkâr mezbûr el-Hâc Ali def‘-i meşrûhunu udûlden mahâlle-i mezbûrede sâkin Süleyman b. Abdullah ve Halil Odabaşı b. Halil nâm kimesneler şehâdetleriyle isbât etmeğin mûcebiyle mütevellîye-i mezbûre Hafize binâ-yı mezkûr için bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 7 min-Ramazan sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29893"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29895"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b481"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>