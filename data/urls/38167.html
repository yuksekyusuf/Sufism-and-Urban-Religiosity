﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 434<br>Hüküm no: 362<br>Orijinal metin no: [80b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Ağa’nın kızı Rukıye’nin vasisinden, annesi Ümmügülsüm’ün borç para aldığı</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden irsâl olunan Mevlânâ Mehmed Efendi b. İbrahim mahmiye-i İstanbul’da Süleymaniye mahâllesi ahâlîsinden umdetü’l-a‘yân Süleyman Ağa b. Ahmed’in menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahrûse-i Edirne mahâllâtından Kasab Abdülaziz mahâllesinde sâkin iken bundan akdem maktûlen vefât eden Ahmed Ağa b. Ali’nin sulbiye sagīre kızı Rukıye’nin vâlidesi olup zâtı ta‘rîf-i şer‘î ile mu‘arrefe olan Ümmügülsüm Hatun bt. Mustafa meclis-i ma‘kūd-ı mezkûrda sagīre-i mezbûrenin tesviye-i umûruna kıbel-i şer‘den mansûb vasîsi bâ‘isü’l-kitâb mûmâ-ileyh Süleyman Ağa mahzarında ikrâr ve takrîr-i kelâm edip kızım sagīre-i mezbûre Rukıye’nin babası müteveffâ-yı mezbûr Ahmed Ağa’dan müntakil mâlından vasiyy-i mûmâ-ileyh Süleyman Ağa yedinden istidâne ve kabz eylediğim bin dört yüz yetmiş guruş ile semeni târîh-i kitâbdan üç yüz altmış bir gün tamâmına değin müeccel ve mev‘ûd yine sagīre-i mezbûrenin mâlından vasiyy-i mûmâ-ileyh yedinden iştirâ ve kabz eylediğim bir kıt‘a mushaf-ı şerîf hediyesinden dahi yüz kırk yedi guruş ki cem‘an bin altı yüz on yedi guruşu alıp kabz edip meblağ-ı mezbûr bin altı yüz on yedi guruşu kızım sagīre-i mezbûre Rukıye’ye zimmetimde vâcibü’l-edâ deynimdir dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr, ba‘dehû ma‘an mürsel el-Hâc Veliyüddin b. Halil ve Mehmed b. Ali ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 29 min-Receb sene 1143.<br><br>Şuhûdü’l-hâl: Mehmed Efendi b. İbrahim, es-Seyyid Mehmed b. Ali, Ali Çelebi b. el-Hâc Mehmed, Ahmed Efendi b. el-Hâc Mehmed, el-Hâc Mustafa b. Hüseyin, Molla Mustafa b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=38166"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38168"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>