﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 36<br>Hüküm no: 7<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cariye bedelinden dolayı olan borcunu ödemesi hususunda Şişman Mustafa Ağa’ya tenbihte bulunulması</b><br><br>İstanbul’da Aksaray kurbünde Kazganî Saidi Çelebi mahâllesinde sâkine sâhibe-i arzuhâl mu‘arrefetü’z-zât Âişe Hanım bt. Halil mahfil-i şer‘iyyâtda Esirci tâifesinden derûn-ı arzuhâlde mezkûretü’l-ism Şişman Mustafa Ağa b. İsmail muvâcehesinde mezbûr Mustafa Ağa gāibetü ani’l-meclis Zenciyetü’l-asl ma‘lûmetü’l-vasf Sadakat bt. Abdullah’ı kezâlik gāibetü ani’l-meclis Maverdi Kadın bt. Abdullah’dan müşterâ yedinde mülkü olmak üzere üç bin yüz guruş semen-i medfû‘ ve makbûza bana bey‘ ve temlîk ve teslîm eylediğinde, ben dahi ber-vech-i muharrer iştirâ ve temellük ve tesellüm ve kabz ü kabûl edip gāibe-i mevsûfe-i mezbûre benim şirâen mülküm iken yedimde olup işbu târîh-i i‘lâm şehrinin beşinci günü târîhiyle müverrah mahfil-i şer‘iyyâtdan verilen işbu bir kıt‘a i‘lâm-ı şer‘î nâtık olduğu üzere gāibe-i mezbûre Sadakat Kadın ben gāibe-i mezbûre Maverdi Kadın’ın câriye-i memlûkesi iken gāibe-i merkūme Maverdi Kadın beni malından mahzar-ı şuhûdda âzâd ve i‘tâk etmekle binâen-aleyh sebîlimin tahliye olunması murâdımdır deyü huzûr-ı şer‘de bi’l-muvâcehe inkârıma mukārin da‘vâ ve müdde‘âsı şuhûd-ı udûlle ber-nehc-i şer‘î ba‘de’l-isbât ve’l-hükm şer‘an sebîli tahliye olunmağla, el-hâletü hâzihi ben dahi mezbûr Mustafa Ağa’ya medfû‘um olan semen-i mezkûr üç bin yüz guruşu mezbûr Mustafa Ağa’dan bi’l-mürâca‘a hâlâ istirdâd ederim deyü ba‘de’d-da‘vâ ve’l-istintâk, ol dahi cevâbında ben gāibe-i mevsûfe-i mezbûre Sadakat’i gāib ani’l-meclis Mehmed Ağa’dan müşterâ yedimde rıkka münkāde câriye-i memlûkem iken müdde‘iye-i mezbûre Âişe Hatun’a ancak iki bin beş yüz guruş semen-i medfû‘ ve makbûza bey‘ ü temlîk ve teslîm etmiş idim deyüb müdde‘iye-i mezbûrenin ziyâde altı yüz guruş teslîm-i semen müdde‘âsını ve mazmûn-ı i‘lâm-ı mezkûru inkâr etmekle müdde‘iye-i mezbûre Âişe Hanım ber-vech-i muharrer ziyâde meblağ-ı merkūm altı yüz guruş teslîm-i semen müdde‘âsını ve mazmûn-ı i‘lâm-ı mezkûru lede’t-tezkiye adl ve makbûlü’ş-şehâde idükleri ihbâr olunan İstanbul’da Vâlide Sultân Mektebi mu‘allim-i sıbyânı İbrahim Efendi b. Ahmed Nazif Efendi ve mîrlivâ mütekā‘idlerinden izzetlü Ahmed Paşa teba‘asından Mehmed Ağa b. Osman nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince mezbûr Mustafa Ağa’nın ikrâr u i‘tirâfı üzere lâzım gelen meblağ-ı merkūm iki bin beş yüz guruş ve ba‘de’s-sübût lâzım gelen altı yüz guruş ki meblağ-ı mecmû‘-ı merkūm üç bin yüz guruşu müdde‘iye-i mezbûre Âişe Hanım’a redd ü teslîme mezbûr Mustafa Ağa’ya tenbîh olunduğu huzûr-ı [âlîlerine i‘lâm olundu].<br><br>Fî 7 B sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38242"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38244"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b036"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o195"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>