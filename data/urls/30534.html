﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 101<br>Hüküm no: 75<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’a babasından intikal eden vakıf ev hissesine müdahale eden Saide Hanım’ın men edilmesi</b><br><br>Ma‘rûz<br><br>İstanbul’da Edirnekapısı dâhilinde Acıçeşme kurbünde Hadîce Sultan mahallesinde sâkin iken bundan akdem fevt olan kuzâtdan İbrahim Efendi b. Mehmed’in sulbiye kebîre kızı ma‘rifetü’z-zât sâhibe-i arzuhâl Fatma Hatun meclis-i şer‘-i enverde müteveffâ-yı mezbûrun zevce-i menkûha-i metrûkesi ve sagîre kızı Rafia’nın vâlidesi derûn-ı arzuhâlde mezkûre ma‘rifetü’z-zât Saide bt. Mehmed nâm hatun mahzarında zikri âtî vakfın kâ’immakâm-ı mütevellîsi Mehmed Habib Efendi hâzır olduğu hâlde ashâb-ı hayrâtdan merhûme Hâce Âişe Hatun Vakfı musakkafâtından mahalle-i mezbûrede vâki‘ ma‘lûmü’l-hudûd hâriciye ve dâhiliyede büyût-ı adîde ve müştemilât-ı sâ’ireyi hâvî bir bâb vakf menzil babam müteveffâ-yı mezbûrun ile’l-vefât bi’l-icâreteyn taht-ı tasarrufunda ve ba‘de vefâtihî bana ve kızkarındaşlarım sagîre-i mezbûre ile gâ’ibe ani’l-beled Hamide Hatun’a intikâl-i âdî ile intikâl etmişken üvey vâlidem merkûme babam mezbûrun vefâtından sonra menzil-i mezkûrun hâriciyesini kendi üzerine tahrîr ve vakf-ı merkûm mütevelliyesi Selime Hatun’a temhîr etdirdiğine binâ’en menzil-i mezkûrun hâriciyesini füzûlî zabt etmekle hârice-i mezkûreden âdiyen bana intikâl eden sülüs hissemden kasr-ı yed ve bana teslîme üvey vâlidem mezbûreye tenbîh olunmak matlûbumdur deyü da‘vâ eylediğimde mezbûre Saide Hatun dahî cevâbında müteveffâ-yı mezbûr İbrahim Efendi hâl-i hayât ve kemâl-i akl u sıhhatinde bin iki yüz bir senesi Cumâde’l-ûlâsı gurresinde vefâtından on gün mukaddem menzil-i mezkûrun hâriciyesini kendi hüsn-ı rızâsı ve tayyib-i ihtiyârı ve ferâğ-ı kat‘î-i mu‘teber ile huzûr-ı Müslimînde ve mütevelliye-i vakf-ı mezbûre Selime Hatun hâzır olduğu hâlde bana ferâğ ve tefvîz ve mütevelliye-i [18b] mezbûre dahî tasarrufuma izin ve temhîr etmişdir deyü eylediği def‘ini lede’t-tezkiye makbûlü’ş-şehâde idükleri ihbâr olunan Mehmed Emin b. el-Hâc Mustafa ve Yusuf Alemdâr b. Ali şehâdetleriyle vech-i şer‘î üzere isbât ve kâ’immakâm-ı mütevellî-i mezbûr dahî menzil-i mezkûrun hâriciyesinde mezbûre Saide Hatun’un tasarrufunu re’y etmeğin mûcebince müdde‘iyye-i mezbûre menzil-i mezkûrun hârciyesinden sülüs hisse mutâlebesiyle mezbûre Saide Hatun’a bî-vech-i şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 24 min Rebî‘ü’l-âhir sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30533"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30535"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>