﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 141<br>Hüküm no: 117<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalafatçı esnafından Hüseyin Ağa’ya ait kayık hissesinin kendisine teslimi hususunda kardeşi Ali Ağa’ya tenbih olunması</b><br><br>Ma‘rûz,<br><br>Kalafatçı esnâfından sâhib-i arzuhâl Hüseyin Ağa b. el-müteveffâ Mustafa Ağa b. Ahmed nâm kimesne mahfil-i şer‘iyyâtda li-ebeveyn er karındaşı esnâf-ı merkūmeden derûn-ı arzuhâlde mezkûrü’l-ism Ali Ağa muvâcehesinde mahrûse-i Galata’da Kalafatyeri iskelesinde merbût örf-i mellâhînde çekdirme ta‘bîr olunur bin beş yüz keyl-i İstanbulî hamûleyi mütehammil bir kıt‘a sefîne babamız ve mûrisimiz mütevefâ-yı mezbûrun hayâtında ile’l-vefât müstakillen yedinde malı ve mülkü ve ba‘de-vefâtihî benimle karındaşım mezbûr Ali Ağa’ya ale’l-iştirâki’s-seviy mevrûs olmuş iken karındaşım mezbûr Ali Ağa sefîne-i merkūmeyi bi-gayrı hakkın fuzûlî ve müstakillen zabt ve hâlâ vaz‘-ı yed eder olmağla suâl olunup sefîne-i mezbûrenin nısf hisse-i şâyi‘asından keff-i yed ve bana teslîme ve ben karındaşım mezbûrun bi-şarti’r-rücû‘ emriyle sefîne-i mezbûrenin iktizâ eden mahâllini malımdan üç bin beş yüz guruş harc ü sarfla meremmet ve tesviye etmemle ol vechile karındaşım mezbûrun zimmetinde bi’l-mürâca‘a alacak hakkım olan meblağ-ı masrûf-ı mezkûr üç bin beş yüz guruşu dahi bana edâya karındaşım mezbûra tenbîh olunmak murâdımdır deyü da‘vâ etdikde mezbûr Ali Ağa dahi cevâbında sefîne-i merkūme babaları müteveffâ-yı mezbûrun ile’l-vefât müstakillen malı ve mülkü ve ba‘de-vefâtihî kendisiyle müdde‘î-i mezbûr Hüseyin Ağa’ya mevrûs olduğunu ve sefîne-i merkūmeye kendinin el-yevm müstakillen vaz‘-ı yedini ikrâr mâ‘adâ müdde‘î-i mezbûrun ber-vech-i muharrer masrûf müdde‘âsını ba‘de’l-inkâr müdde‘î Hüseyin Ağa ber-vech-i meşrûh masrûf müdde‘âsını isbâtdan izhâr-ı acz edip talebiyle mezbûr Ali Ağa bi’l-muvâcehe ber-nehc-i şer‘î tahlîf olunmağın mûcebince merkūm Hüseyin Ağa masârıf-ı mezkûre müdde‘âsıyla mezbûr Ali Ağa’ya bilâ-beyyine mu‘ârazadan ba‘de’l-men‘ merkūm Ali Ağa’nın sâlifü’l-beyan ikrâr u i‘tirâfı mûcebince sefîne-i mezbûrenin nısf hisse-i şâyi‘asından keff-i [yed] ve karındaşı müdde‘î-i mezbûr Hüseyin Ağa’ya vech-i lâyıkı üzere teslîme mezbûr Ali Ağa’ya tenbîh olunduğu huzûr-ı [âlîlerine i‘lâm olundu].<br><br>Fî 4 M sene [12]74.<br><br>Ser-ketebe</p>          <br><a title="Önceki sayfa" style="text-decoration:none" href="./ayrmetin.php?idno=38352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>