﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 67<br>Hüküm no: 34<br>Orijinal metin no: [11b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Beşe b. Abdullah’ın çocukları Mustafa Çelebi ve Halil’in babalarından intikal eden köledeki hisselerini anneleri Ümmühâni bt. Ahmed’e satmaları</b><br><br>Mahmiye-i Galata müzâfâtından olup kasaba-i Tophâne mahallâtından Ebülfazl mahallesinde sâkin iken bundan akdem vefât eden Mehmed Beşe b. Abdullah nâm müteveffânın verâseti sulbî kebîr oğlu Mustafa Çelebi’ye ve yine sulbî sagīr oğlu Halil’e ve zevce-i metrûkesi olup mezbûrânın vâlideleri Ümmühâni bt. Ahmed nâm hâtuna münhasıra oldukdan sonra merkūm Mustafa Çelebi sagīr-i mezbûr Halil’in tesviye-i umûruna kıbel-i şer‘den mansûb [vasî] olmağla kendi tarafından asâleten ve sagīr-i mersûm Halil tarafından vesâyeten meclis-i şer‘de bâ‘isetü’l-kitâb vâlidesi merkūme Ümmühâni mahzarında bi’l-asâle ve bi’l-vesâye ikrâr ve i‘tirâf edip babam merhûm-ı mezbûr Mehmed Beşe’den intikāl edip işbu hâzır bi’l-meclis uzun boylu açık kaşlı sarı elâ gözlü Rûsiyyü’l-asl Yusuf b. Abdullah nâm gulâmın sekiz sehimden bir sehimi vâlidem mezbûre Ümmühâni’ye intikāl edip ve yedi sehimi dahi merkūm Halil ile bana intikāl eylemekle gulâm-ı mezbûrun yedi [12a] sehimini asâleten ve vesâyeten hîn-i müzâyede de vâlidem mezbûre Ümmühâni’ye yüz yetmiş riyâl guruşa bey‘ edip kabz-ı semen ve teslîm-i müsemmen eyledim ba‘de’l-yevm mezbûr Yusuf’un yedi sehimi dahi mülk-i müşterâsı olup keyfe mâ teşâ’ ve tahtâr mutasarrıfa olsun, mukırr-ı mezbûrun vech-i muharrer üzere cârî olan kelâmını el-mukarru leha’l-merkūme Ümmühâni tasdîk edicek, hâzihi’l-vesîka gıbbe’t-taleb ketb olundu. Hurrire fi’l-yevmi’s-sânî ve’l-ışrîn min Cumâdelâhire li seneti’l-mezbûre.<br><br><br>Şuhûdü’l-hâl: El-mersûmûn.</p>          <br><a title="Önceki sayfa" style="text-decoration:none" href="./ayrmetin.php?idno=20237"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20239"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>