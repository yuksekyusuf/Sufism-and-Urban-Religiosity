﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 62<br>Hüküm no: 17<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kızılviran köyü Kabasakal mahallesinde vefat eden Manav Veliyüddin’in terekesinin hanımına teslimi</b><br><br>Bâ-imzâ-i hazret-i efendi.<br><br>Fi’l-asl vilâyet-i Anadolu’da Yörükân-ı Arac kazâsına tâbi‘ Kızılviran nâm karye ahâlîsinden iken mahmiye-i İstanbul’da Kabasakal mahallesinde câmi‘-i şerîf tahtında vâki‘ Manav kapıcı Veliyüddin b. Mustafa’nın dükkânında vefât eden Ali b. Mehmed b. Bali’nin verâseti li-ebeveyn kız karındaşı olup karye-i merkūmede sâkine Âişe Hatun bt. Mehmed b. Bali’ye inhisârı tahakkukundan sonra merkūme Âişe tarafından tereke-i müteveffâ-yı merkūmu kabz ve kendiye îsâle ve kabz ve îsâl mütevakkıf olduğu umûrun küllîsine vekîl olduğu zât-ı mezbûreyi bi’l-ma‘rifeti’ş-şer‘iye ârifân Mehmed b. İbrahim ve Ömer b. Abdullah nâm kimesneler şehâdetlerinde merkūm Kapıcı Veliyüddin muvâcehesinde şer‘an sâbit olan Ali b. Muslu nâm kimesne meclis-i şer‘-i şerîf-i enverde râfi‘u’l-vesîka mezbûr Manav Kapıcı Veliyyüdin mahzarında bi’l-vekâle ikrâr ve takrîr-i kelâm edip müvekkilem mezbûre Âişe Hatun’un mûrisi müteveffâ-yı merkūm Ali b. Mehmed b. Bali hâl-i hayatında ve kemâl-i akl ve sıhhatinde merkūm Kapıcı Veliyüddin vasîyy-i muhtâr nasb ve ta‘yîn ve ihtiyâr edip musırrân vefât eyledikde merkūm Kapıcı Veliyüddin mecmû‘ başda bulunan terekesini bi’l-vesâye kabz ve semen-i misilleriyle âhara bey‘ ve semenini hıfz eylemişidi. El-hâletü-hâzihi mecmû‘ terekesinde mesârif-i defn ve sâir düyûnu edâ olundukdan sonra yedinde bâkī kalan elli guruşu vekâlet-i mahkiyem hasebiyle bana teslîm ve ben dahi yedinden kabz ve tesellüm edip tereke-i müteveffâ-yı mezbûrdan merkūm Manav Kapıcı Veliyyüdin yedinde ve zimmetinde bir akçe ve bir habbe bâkī kalmamağla husûs-ı mezbûra müte‘allika da‘vâdan merkūm Veliyüddin’in zimmetini bi’l-vekâle ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Ramazani’l-mübârek li-sene selâse ve erba‘în ve mie ve elf.<br><br>Şuhûdü’l-hâl: el-Hâc Halil efendi b. Hasan el-imâm, el-Hâc Hasan Halîfe el-müezzin, Mustafa Ağa b. Ebûbekir, Ahmed Efendi b. Yahya kādı-yı Erim, Bektaş b. Hasan, Hüseyin b. Hasan, Ali b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5770"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5772"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>