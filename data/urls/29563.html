﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 265<br>Hüküm no: 272<br>Orijinal metin no: [123-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın Yeniçeri Odalarından Altmışıncı Beylik Kışlasına vakfettiği menzil arsasında keşif yapılması</b><br><br>Hacı Üveys mahâllesinde keşf-i menzil<br><br>Ma‘rûz,<br><br>Sâdır olan fermân-ı âlîlerine imtisâlen kıbel-i şer‘-i şerîf-i enverden irsâl olunan keşif nâibimiz müderrisîn-i kirâmdan es-Seyyid Halil Efendi dâ‘îleri Hâssa mi‘mârlarından Abdullah ve es-Seyyid İsmail Halîfeler ve sâir ümenâ-yı şer‘le mahmiye-i İslambol’da Ali Paşa çarşısı kurbünde el-Hâc Üveys mahâllesinde vâki‘ bir tarafdan ba‘zan Emetullah Hatun ve ba‘zan Emine Hatun menzilleri ve bir tarafdan Ali Paşa Hamamı ve bir tarafdan gallesi mahâlle-i mezbûre imam ve müezzinine meşrûta vakıf menzil ve taraf-ı râbi‘i tarîk-i âm ile mahdûd el-Hâc Mustafa nâm sâhibü’l-hayrın dergâh-ı âlî yeniçerileri odalarından Altmışıncı Beylik Kışlası’nda gallesinden it‘âm-ı ta‘âm olunmak üzere vakfeylediği muhterik menzil arsası üzerine varıp akdeylediği meclis-i şer‘-i şerîfde vakf-ı mezbûr mütevellîsi ve sâhib-i arzuhâl Mehmed Ağa b. Osman arzuhâlde mezkûre şerîfe Rukıye Hatun bt. Halil muvâcehesinde işbu mu‘âyene olunan arsa-i mezkûreye taraf-ı vakfdan bâ-temessük mutasarrıf olan es-Seyyid Halil Efendi fevt olup menzil-i mezbûr oğlu es-Seyyid Mustafa Efendi ve kızları Şerîfe Fâtıma ve Şerîfe Rukıye Hatun’a ba‘de’l-intikāl mezbûr Mustafa Efendi dahi fevt olup oğlu diğer es-Seyyid Halil’e intikāl eyledikden sonra mezbûr Halil dahi bilâ-veled fevt olup hissesi taraf-ı vakfa âid oldukdan sonra mezbûre Şerîfe Fâtıma dahi bilâ-veled fevt olmağın arsa-i mezkûrenin sülüsân şâyi‘i taraf-ı vakfa râci‘ ve sülüs şâyi‘i mezbûre Şerîfe Rukıye Hatun’un olmağla hisselerimiz ifrâz ve ta‘yîn olunmak bi’t-tevliye matlûbumdur dedikde Emetullah Hatun ve Emine Hatun menzilleri ve Ali Paşa Hamâmı ve tarîk-i âm taraflarından iki tarafdan taş duvarı ve bi’r-i mâyı muhtevî mi‘mârân-ı merkūmân misâhaları üzere terbî‘an üç yüz altmış zirâ‘ arsa taraf-ı vakfa âid olan sülüsân hisse için alâmât-ı fâsıla vaz‘ıyla bi’t-terâzî ifrâz ve ta‘yîn ve imam ve müezzin meşrûtası ve Ali Paşa Hamamı ve tarîk-i âm taraflarından kârgîr mahzeni müştemil terbî‘an yüz seksen zirâ‘ arsa mezbûre Şerîfe Rukıye’nin sülüs hissesi için kezâlik alâmât-ı fâsıla vaz‘ıyla bi’t-terâzî ifrâz ve ta‘yîn ve tahsîs olundukda mütevellî-i merkūm Şerîfe Rukıye’den her biri hisse-i müfreze-i mezkûrelerini istifâ-yı hakkı ikrâr birle ahz ve kabûl ve ahadühümâ âharın zimmetini ibrâ ve iskāt ve her biri âharın ibrâsını kabûl eyledikleri mezbûr dâ‘îleri mahâllinde tahrîr ve gelip inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 27 S sene [11]80</p>          <br><a title="Önceki sayfa" style="text-decoration:none" href="./ayrmetin.php?idno=29562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>