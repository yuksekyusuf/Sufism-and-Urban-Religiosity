﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 185<br>Hüküm no: 137<br>Orijinal metin no: [61-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ohannes v. Kigork’un vârislerinin Berber Aci Aleksan’a açtıkları gedik ve dükkân hissesi davalarında haksız bulundukları</b><br><br>Ma‘rûz<br><br>Arzuhâl eden Kigork zimmî ile li-ebeveyn kız karındaşı şahsı mu‘arrefe Ahsabet Nasrâniyeden her biri bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde derûn-ı arzuhâlde ismi mastûr Berber Aci Aleksan v. Latfik nâm zimmî muvâcehesinde mersûm Aci Aleksan zimmînin yedinde olmağla ibrâz ve kırâet olunup işbu sene-i mübâreke Cumâdelâhiresinin beşinci günü târihiyle müverrah İstanbul Mahkemesi’nden verilen bir kıt‘a i‘lâm-ı şer‘î nâtık olduğu üzere İstanbul’da Mahmudpaşa kurbünde Sultan Odaları karşısında Büyük Yıldızhanı tahtında tönbekici ve terzi dükkânları beynlerinde kâin nezâreti Haremeyn-i Muhteremeyn’e mülhak evkāfdan Defterdâr-ı esbak merhûm Abdüsselam Efendi Vakfı müsakkafâtından bir bâb berber dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısf hissesi verâseti bizimle zevcesi anamız Uskohi Nasrâniyeye mevrûs olduğu hâlde on iki sene mukaddem hâlik olan babamız Ohannes v. Kigork v. Atam zimmînin sağlığında ile’l-helâk yedinde mülkü ve ba‘de helâkihî nısf gedik-i mezkûr bizimle anamız gāibe-i mersûme Uskohi Nasrâniyeye mevrûs olmuş iken mersûm Aci Aleksan zimmî nısf gedik-i mezkûru fuzûlî ve bi-gayrı hakkın bir takrîb zabt eylediğinden sonra nısf-ı âharı dahi kendinin mülk-i müşterâsı olmağla mecmû‘-ı âlât-ı gedik-i mezkûru elli dört senesi Cumâdelâhiresinin on altıncı günü cânib-i Evkāf-ı Haremeyn-i Muhteremeyn’e terk ve teberrük birle bi’l-icâreteyn istîcâr etmekle biz hisse-i mezkûremizin ber-minvâl-i muharrer vakfiyetine mücîzler olmamızla hissemizden keff-i yed ve ber-vech-i <<muharrer>> vakfiyet bize teslîme mersûm Aleksandri zimmîye tenbîh olunmak murâdımızdır deyü anamız gāibe-i mersûme ile mesfûr Aci Aleksan zimmîden ma‘an da‘vâ eylediğimizde mersûm Aci Aleksan zimmî dahi cevâbında yedinde olup bin iki yüz otuz altı senesi Zilhiccetü’ş-şerîfesinin altıncı günü târihiyle müverraha bir kıt‘a mübâya‘a hücceti nâtıka olduğu üzere babanız hâlik-i mersûm ber-vech-i muharrer mâlik olduğu nısf gedik-i mezkûru sağlığında tarafeynden bi’l-îcâb ve’l-kabûl bâtten ve sahîhan şurût-ı müfsideden ârî beş bin yüz guruş semen-i medfû‘ ve makbûza bana bey‘ ü temlik ve lâyıkı vechile teslîm eylediğinde ben dahi ber-vech-i muharrer iştirâ ve temellük ve tesellüm ve kabz ü kabûl edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü [hâvî] ibrâ ve iskāt etmişidik deyü eylediği def‘ini ve mazmûn-ı hüccet-i mezkûreyi her birimiz tâyi‘an ve kat‘iyyen ikrâr ü i‘tirâf etmemizle mûcebince biz da‘vâ-yı mezkûremizle mersûm Aci Aleksan zimmîye bî-vech-i şer‘î mu‘ârazadan men‘ olunmuş idik ve gedik-i mezkûrun mevzû‘ olduğu dükkân-ı mezbûr mersûm Aci Aleksan zimmînin yedinde olan mütevellî temessüğü ve defter-i vakf derkenârı nâtıklar olduğu üzere babamız hâlik-i mesfûrun bâ-re’y-i mütevellî tasarrufuna dâhil olmayıp mersûm Aci Aleksan zimmînin âhardan bi’t-tefevvüz bâ-temessük-i mütevellî bi’l-icâreteyn uhde-i tasarrufunda ise de ancak gedik-i mezkûrun nısf hissesi babamız hâlik-i mersûmun sağlığında yedinde mülkü olduğu takdîrce dükkân-ı mezkûrun dahi nısf hisse-i şâyi‘ası babamız hâlik-i mersûmun uhde-i tasarrufunda olmak iktizâ etmekle öyle olucak dükkân-ı mezkûrun nısf hissesinden keff-i yed ve bâ-ma‘rifet-i mütevellî bize teslîme mersûm Aleksan zimmîye cebr ve tenbîh olunmak murâdımızdır deyü ricâl-i Devlet-i aliyyeden hâlâ Evkāf nâzırı sa‘âdetlü atûfetlü Numan Mahir Beyefendi kıbelinden memûr el-Hâc İbrahim Ağa hâzır olduğu hâlde takrîr-i meşrûhları üzere tasaddî eyledikleri da‘vâları müvecceh <<ve mültefit>> ve iltifâta şâyân olmadığı müdde‘iyân-ı mersûmân Kigork zimmî ve Ahsabet Nasrâniyeye tefhîm ve da‘vâ-yı mezkûreleriyle mersûm Aci Aleksan zimmîye bî-vech-i şer‘î mu‘ârazadan men‘ olundukları İstanbul Mahkemesi’nden huzûr-ı [âlîlerine i‘lâm olundu]<br><br>Fî 24 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34789"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34791"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>