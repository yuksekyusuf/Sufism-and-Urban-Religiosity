﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 118<br>Hüküm no: 85<br>Orijinal metin no: [11a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yelkenci el-Hâc Hasan’ın oğulları Mustafa ve Hasan’a intikal eden menzilin el-Hâc Ahmed b. Ali’ye istiğlâl yoluyla satıldığı</b><br><br>Mahrûse-i Galata muzâfâtından kasaba-i Tophane’de Muhyiddin Efendi mahallesinde es-Seyyid Mehmed Çelebi b. Yusuf nâm kimesne meclis-i şer‘de merhûm Yelkenci el-Hâc Hasan nâm kimesnenin sagīr evlâdı Mustafa ve Hasan’ın tesviye-i umûrlarına vasîleri olan işbu râfi‘u’l-vesîka el-Hâc Ahmed b. Ali nâm kimesne mahzarında ikrâr ve takrîr-i kelâm edip hâlâ silk-i mülkümde münselik olup mahalle-i mezbûrede vâki‘ bir tarafdan Saliha Hâtun mülkü ve bir tarafdan Kara el-Hâc Mehmed menzili ve iki tarafdan tarîk-i âm ile mahdûd tabaka-i ulyâda iki bâb oda ve bir sofa ve bir matbah ve dehlîz ve tabaka-i vüstâda bir bâb oda ve bir matbah ve dehlîz ve kenîf ve süflâda bir bâb oda ve iki kenîf ve abdesthâne ve zîr-i zemîn ve bir bi’r-i mâ ve bir mikdâr bahçeyi müştemil arsasının merhûme Safiye Hâtun Vakfı’na senevî iki yüz kırk akçe mukāta‘a-i kadîmesi olan mülk menzilimi işbu bin yüz otuz yedi senesi Muharremü’l-harâmı gurresinde vasiyy-i mezbûr el-Hâc Ahmed’e bi-tarîki’l-istiğlâl iki yüz elli guruşa bey‘ u teslîm edip ol dahi ber-vech-i muharrer iştirâ ve tesellüm ve kabûl eyledikden sonra meblağ-ı mezbûr iki yüz elli guruşa sagīrân-ı mezbûrân Mustafa ve Hasan’ın mâllarından olmak üzere vasiyy-i mezbûr el-Hâc Ahmed yedinden tamâmen ahz u kabz eylediğimden sonra vasiyy-i mezbûr el-Hâc Ahmed menzil-i mahdûd-ı mezkûru ba‘de’t-tahliyeti’ş-şer‘iyye ve’t-tekābuzi’l-mer‘î senevî otuz yedişer buçuk guruş olmak üzere târih-i mezbûrdan iki sene tamâmına değin yetmiş beş guruşa bana îcâr ve teslîm eylediğinde ben dahi ber-vech-i muharrer istîcâr ve kabûl eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis ve’l-ışrîn min-Recebi’l-ferd li-sene 1137.<br><br>Şuhûdü’l-hâl: es-Sâbikūn. </p>          <br><a title="Önceki sayfa" style="text-decoration:none" href="./ayrmetin.php?idno=21823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>