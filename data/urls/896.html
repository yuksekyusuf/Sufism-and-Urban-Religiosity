﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 170<br>Hüküm no: 179<br>Orijinal metin no: [33a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beyşehir kazası Devletşah köyündeki Hamza Ağa Vakfı’ndan eczahanlık ciheti mutasarrıfı Seyyid Mehmed Ali b. Seyyid Durmuş’un kaybettiği beratının yenilenmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Beyşehri kazâsında Devletşah nâm karyede vâki‘ Hamza Ağa eczâ-i şerîf tilâvet olunmak üzere Döğene mezrâ‘ası Tâceddid? evlâdının ebnâsına vakf olunup ber-mûceb-i şart-ı vâkıf üzere mezrâ‘a-i mezkûrun rub‘ hissesi es-Seyyid Mehmed Ali b. es-Seyyid Durmuş ve üç rub‘ hisse-i âharı dahi es-Seyyid Hâfız Mustafa b. Mustafa’nın başka başka berat ile üzerlerinde olduğu askerî rûznâmçesi derkenârından müstebân olup husûs-ı mezkûra vukūf-ı tâmları olan karye-i mezbûre ahâlîsinden bu esnâda Der-aliyye’de müsâfireten sâkinler Ahmed b. Hasan ve Veli b. Süleyman ve Mustafa b. Ali ve Abdullah b. Osman nâm kimesneler meclis-i şer‘-i şerîfe celb ile etrâfıyla suâl olundukda derûn-ı arzuhâlde mezkûrü’l-ism Durmuş sahib-i arzuhâllerin büyük babaları olup kendi pederleri mezbûr es-Seyyid Mehmed Ali b. es-Seyyid Durmuş el-ân fevti gayr-ı vâki‘ ve hâlâ hayatda ve kemâl-i sıhhatde olup müsinn ü ihtiyâr olmağla zikrolunan rub‘ hisse eczâhânlık cihetine mutasarrıf olduğu berat-ı şerîfi bi-kazâillâhi te‘âlâ zâyi‘ olduğu ma‘lûmumuzdur deyü her[biri] alâ-tarîkı’ş-şehâde haber vermeleriyle mûmâ-ileyh Mehmed Ali’nin sulbî oğulları sahib-i arzuhâllerin istid‘âları hilâf-ı vâki‘ olduğu muhbirûn-ı mezbûrûnun ihbârlarıyla zâhir ve âşikâr olmağın bu sûretde ber-mûceb-i derkenâr mûmâ-ileyh es-Seyyid Mehmed Ali dâ‘îlerine zâyi‘den müceddeden bir kıt‘a berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu. Bâkī emr u fermân hazret-i men-lehu’l-emrindir.<br><br>Fî 5 M sene [1]250</p>          <br><a title="Önceki sayfa" style="text-decoration:none" href="./ayrmetin.php?idno=895"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=897"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>