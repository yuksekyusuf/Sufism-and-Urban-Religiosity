﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 859<br>Hüküm no: 650<br>Orijinal metin no: [145b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Fatma bt. Halil Ağa’nın, ölmeden önce terekesinden techiz, tekfin, hayır, hasenat ve diğer masraflarına harcanması için İsmail Çelebi’yi vasî tayin eylediği</b><br><br>Mahmiye-i Galataˈya tâbi‘ kasaba-i Tophâneˈde Cihangir mahallesinde sâkine iken bundan akdem vefât eden Fatma bt. Halil Ağaˈnın verâseti sulbiye-i kebîre kızı Hadîce ile sagīre kızı Âişeˈye münhasıra olduğu şer‘an zâhir ve müte‘ayyin oldukdan sonra işbu bâ‘isüˈl-vesîka el-Hâc İsmail Çelebi b. el-Hâc Rıdvan meclis-i şer‘de sagīre-i mezbûrenin tesviye-i emrine kıbel-i şer‘den mansûb vasîsi olan Ebûbekir b. Abdurrahman mahzarında üzerine da‘vâ ve takrîr-i kelâm edip müteveffâ-yı mezbûre hâl-i marazında bi-emrillâhi te‘âlâ vefât ettiğimden [146a] sonra cümle muhallefâtından otuz beş miskāl bir çift altın bileziğimi techîz ve tekfînime ve ıskāt-ı salâtıma ve eyyâm-ı mu‘tâdede tabh-ı ta‘âm olunup it‘âm-ı fukarâ-yı Müslimîn oluna deyü huzûr-ı Müslimînˈde vasiyet ve ikrâr ve Müslimîni işhâd ve tenfîzine vasî-i muhtâr nasb ve ta‘yîn ve ben dahi ba‘de kabûliˈl-vesâye mezbûre Fatma musırraten alâ-ikrârihâ vefât etmekle hâlâ müteveffât-ı mezbûrenin terekesinden biˈl-vesâye vasî-i mezbûrdan taleb ederim suâl olunsun dedikde gıbbeˈs-suâl ve akībeˈl-inkâr vasî-i mezbûr cevâbında müteveffât-ı mezbûrenin terekesine vaz‘-ı yedini ikrâr lâkin vesâyet-i mezbûreyi inkâr edicek mezbûr el-Hâc İsmail Çelebiˈden müdde‘âsını müsbite beyyine taleb olundukda udûl-ı ricâlden Mustafa Çelebi b. Ali ve Eyüb Çelebi b. Enbiyâ nâm kimesneler li-ecliˈş-şehâde meclis-i şer‘a hâzırân olup isreˈl-işhâd fiˈl-hakīka müteveffât-ı mezbûre hâl-i marazında bi-emrillâhi te‘âlâ vefâtımdan sonra terekemden otuz beş miskāl bir çift altın bileziğimi techîz ve tekfînime eyyâm-ı mu‘tâdede tabh-ı ta‘âm ve it‘âm-ı fukarâ-yı Müslimîn oluna deyü bizim huzûrumuzda vasiyet ve ikrâr ve tenfîzine mezbûr el-Hâc İsmail Çelebiˈyi vasî-i muhtâr nasb ve ta‘yîn ol dahi ba‘deˈl-kabûl musırraten alâ-ikrârihâ vefât eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî-selh-i Cumâdelâhire li-sene hamse ve semânîn ve elf.<br><br>Şuhûdüˈl-hâl: es-Seyyid Osman Çelebi b. Abdülcelil, Ömer Çelebi b. el-Hâc Mustafa, Ali Çelebi b. ( ), Abdullah Çelebi b. ( ), Ahmed Beşe b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21713"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21715"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b859"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>