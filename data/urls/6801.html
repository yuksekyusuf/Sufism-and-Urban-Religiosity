﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 469<br>Hüküm no: 585<br>Orijinal metin no: [72b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Öldürülen Manol’a ait sanılarak borcuna karşılık kiraya verilen Kaliçeciler Hanı’ndaki odanın aslında kız kardeşi Eleni’ye ait olduğu</b><br><br>Bâ-mühr-i efendi<br><br>Ma‘rûz<br><br>Bundan akdem katîlen hâlik olan Kürkçü Manol zimmînin taraf-ı mîrîye ma‘lûmü’l-mikdâr deyni olmağla mahmiye-i İstanbul’da Kaliçeciler Hanı’nın tahtânîsinde köşede vâki‘ merhûme Haseki Sultan Vakfı’na ayda altmış akçe icâre-i müeccelesi olan bir bâb kârgîr oda katîl-i mezbûrun olmak üzere taraf-ı mîrîden ba‘de’z-zabt işbu mütevellî temessükü mantûkunca yedi yüz elli guruş bedel mukābelesinde işbu hâzır bi’l-meclis Sarrâf Abram Yahûdi’ye îcâr ve bedel-i mezkûr cânib-i mîrîden deyn-i merkūm için ahz olunup lâkin zikr olunan odada katîl-i mesfûrun aslâ alâkası olmayıp kız karındaşı gāib ani’l-meclis Eleni nâm Nasrâniyenin babasından müntakil olduğu defter-i vakıfda dahi mastûr ve mukayyed olmağın bu husûs için sâdır olan fermân-ı cihân-mutâ‘larına imtisâlen mesfûr Abram mârrü’z-zikr odayı mesfûre Eleni’ye bâ-ma‘rifet-i mütevellî rızâsıyla ferâğ ve tefvîz eyledikde cânib-i mîrîye teslîm eylediği meblağ-ı mezbûr yedi yüz elli guruşu mezbûre Eleni’nin mâlından olmak üzere tarafından sâbitü’l-vekâle vekîli Simyon nâm zimmî meclis-i şer‘de mesfûr Abram’a bi’t-tamâm def‘ u deslîm ol dahi tesellüm ve ahz edip sâlifü’z-zikr bir bâb oda kemâ-fi’l-evvel defter-i vakıfda merkūm Eleni üzerine kayd olunmak üzere vakf-ı mezbûr mütevellîsine tenbîh olunduğu huzûr-ı âlîlerine i‘lâm olundu.<br><br>Hurrire fî 28 min-Muharremi’l-harâm sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6800"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6802"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>