﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 134<br>Hüküm no: 91<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi b. Abdullah’tan miras kalan vakıf evin mülk olan binasının, Muhsine Hatun bt. İbrahim’e satıldığı</b><br><br>Mâ-fîhi kemâ-yahvîhi<br><br>Harrerehü’l-fakīru ileyhi sübhânehû azze şânühu<br><br>Abdullah b. Mehmed el-müvellâ hilâfeten bi-Havâssı Kostantıniyye<br><br>-gufire lehümâ-<br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Câmi‘-i kebîr mahallesinde vâki‘ süknâsı salâya meşrûta vakıf menzilin mutasarrıfı olup bundan akdem vefât eden Hasan Çelebi b. Abdullah’ın verâseti zevce-i menkûha-i metrûkesi Emine Hatun bt. Mustafa ile sulbiye sagīre kızı Hadice’ye münhasıra ve tashîh-i mes’elesi sekiz sehimden i‘tibâr olunup sihâm-ı mezbûreden bir sehmi zevcesi mezbûre Emine Hatun’a ve bâkī yedi sehmi sagīre-i mezbûre Hadice’ye isâbeti tahakkukundan sonra sagīr-i mezbûrenin vâlidesi ve tesviye-i umûruna kıbel-i şer‘den mansûbe vasiyyesi olup zâtı ta‘rîf-i şer‘î ile mu‘arrefe olan mezbûre Emine Hatun meclis-i şer‘-i şerîf-i enverde işbu râfi‘atü’l-kitâb Muhsine Hatun bt. İbrahim tarafından husûs-ı âti’z-zikri tasdîka vekîl-i müsecceli olan Mehmed Ağa b. Şahin mahzarında bi’l-vesâye ve bi’l-verâse ikrâr ve takrîr-i kelâm edüp mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât zikr[i] mürûr eden vakıf menzilin ebniyesi işbu keşif hücceti nâtık olduğu üzere ile’l-vefât yedinde mülk[ü] olup <<mahalle-i mezbûrede>> tarafeynden îcâb ve kabûlü hâvî bey‘-ı bâtt-ı sahîh-i şer‘î ile müvekkile-i mezbûre <<nin>> Muhsine Hatun’a yüz guruşa bi’l-vesâye ve bi’l-verâse bey‘ ve temlîk ve teslîm edüp ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr yüz guruşu müvekkile-i mezbûre Muhsine Hatun yedinden bi’l-vesâye ve bi’l-verâse ahz u kabz eyledim; ba‘de’l-yevm ebniye-i mezbûre <<müte‘allika>> müvekkile-i mezbûre Muhsine Hatun’un mülk-i müşterâsı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 15 min-Şevvali’l-mükerrem sene 1147.<br><br>Şuhûdü’l-hâl: Yahya Beşe b. Mustafa, Mehmed Ağa b. Mustafa, Mustafa Efendi b. Hüseyin, es-Seyyid Mehmed b. es-Seyyid Mustafa, Ahmed Efendi b. Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=16461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>