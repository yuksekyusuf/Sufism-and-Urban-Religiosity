﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 203<br>Hüküm no: 116<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun vefat eden Saime Hatun’un kendisini vasi tayin ettiğini ispat ettiği</b><br><br>Mahmiye-i İstanbul’da el-Hâc Hasan mahallesinde sâkine iken bundan akdem vefât eden Saime Hatun bt. Mehmed b. Abdullah’ın verâseti kebîr oğlu olup kendinden mukaddem [vefât] eden Attâr el-Hâc Mustafa b. Mahmud’un sulbiye sagīre kızları Hadîce ve Emine ve Safiye’ye münhasıra olduğu şer‘an zâhir olduktan sonra müteveffât-ı mezbûrenin li-ebeveyn kız karındaşı kızı olup vech-i âtî üzere vesâyetini tenfîze vasiye-i muhtâresi olduğunu iddi‘â edip zâtı ta‘rîf-i şer‘î ile mu‘arrefe olan mahalle-i mezbûrede sâkine bâ‘isetü’l-kitâb Emine Hatun bt. Ahmed meclis-i şer‘-i şerîf-i enverde zikr olunan sagīrelerin tesviye-i emrlerine min-kıbeli’ş-şer‘ vasî nasb olunan İbrahim Çelebi b. Mustafa mahzarında üzerine da‘vâ ve takrîr-i kelâm edip müteveffât-ı mezbûre Saime Hatun bt. Mehmed b. Abdullah fevtinden dört gün mukadem bi-emrillâhi te‘âlâ fevt olduğumda vech-i mesnûn üzere levâzım-ı techîz ve tekfînim görüldükden sonra bâkī kalan cemî‘ terekemin sülüsü ifrâz olunup sülüs-i mezbûrdan iki yüz guruşuyla iskāt-ı salâtım ve eyyâm-ı mu‘tâde[de] tabh-ı ta‘âm ve it‘âm-ı fukarâ oluna ve üç yüz elli guruşu menâsik-i hacc-ı şerîfe âzim bir recül-i sâlihe verilip benim içün hacc-ı şerîf ettirile ve beş yüz guruş benim içün sen ahz eyleyesin ve yüz elli guruş ile merhûm Şerifezâde Mehmed Efendi Dârü’l-hadîsi’nin ta‘mîr ve termîme muhtâc olan mevâzi‘i ta‘mîr oluna ve kıymet-i misli ile bir câriye-i Müslime iştirâ olunup keffâret-i savm ve yemînim içün i‘tâk oluna ve hizmetimde olan Ferruh ve Dâye ve Rahime hatunlara birer kat esâs-ı beyt alıverile ve fazla kalırsa vücûh-ı birr ü hayra sarf oluna deyü huzûr-ı Müslimînde vasiyet ve vesâyâ-yı mezkûrenin tenfîzine beni vasiye-i muhtâre nasb ü ta‘yîn edip ben dahi muvâcehesinde ba‘de’l-kabûl musırraten-aleyhâ fevt olup tenfîz-i vesâyâ murâd ettiğimde vasiyy-i mezbûr İbrahim Çelebi mâni‘ olur suâl olunsun dedikde gıbbe’s-suâl ve’l-inkâr müdde‘iye-i mezbûre Emine Hatun’dan müdde‘âsına mutâbıka beyyine taleb olundukda udûl-ı Müslimînden olup mahalle-i mezbûre ahâlîsinden zât-ı müteveffât-ı mezbûreyi ma‘rifet-i şer‘iyye ile ârifân eş-Şeyh Abdullah Efendi b. Müstakim Efendi ve Abdurrahman Çelebi b. Mustafa Efendi li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka zâtı rü’yetimiz ve ma‘rifet-i şer‘iyye ile ma‘lûmumuz olan müteveffât-ı mezbûre Saime Hatun bt. Mehmed b. Abdullah fevtinden dört gün mukaddem bi-emrillâhi te‘âlâ fevt olduğumda levâzım-ı techîz ve tekfînim görüldükten sonra bâkī kalan cemî‘ terekemin sülüsü ifrâz olunup vech-i meşrûh üzere kezâlik vücûh-ı birr ü hayra sarf oluna deyü huzûrumuzda vasiyet ve vesâyâ-yı mezkûrenin tenfîzine işbu müdde‘iye-i mezbûre Emine Hatun bt. Ahmed’i vasiye-i muhtâre nasb ü ta‘yîn edip ol dahi muvâcehesinde ba‘de’l-kabûl musırraten-aleyhâ vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm kayd-şüd.<br><br>Fî 2 Safer sene 1110<br><br>Şuhûdü’l-hâl: Mehmed Efendi b. Mahmud, İbrahim Efendi b. Receb el-Müezzin, Mustafa Efendi b. Abdullah, Ahmed Çelebi b. Müstakim, Mehmed Çelebi b. Mehmed, Mehmed Çelebi b. Hızır, Hasan Çelebi b. Hüseyin, Hasan Çelebi b. Abdullah, Süleyman Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=37059"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37061"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1210"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>