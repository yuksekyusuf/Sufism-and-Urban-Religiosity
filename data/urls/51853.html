﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 493<br>Hüküm no: 923<br>Orijinal metin no: [90b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Alican’ın, Hasan Subaşı’yı dövdüğü</b><br><br>Budur ki Sinan Paşa hazretlerinin subaşılarından Hasan Subaşı b. el-Hâc Mehmed mahfil-i kazâya Alican b. ( ) nâm kimesneyi ihzâr ve mahzarında takrîr-i kelâm edip mezbûr Alican yolum basıp beni muhkem darb u let eyleyip sakalımı yolup küllî zulm eyledi taleb ederim dedikde gıbbe’s-suâl ve akībe’l-inkâr udûl ve sikātdan Mehmed b. Abdullah ve Davud b. Abdullah er-râcil edâ-yı şehâdet-i şer‘iyye edip fi’l-hakīka mezbûr Alican müdde‘î-i mezbûrun yolun basıp muhkem darb u let eyleyip sakalın yolup küllî cefâ eyledi dediklerinde niçin öyle eyledin dedikde mezbûr Alican şer‘-i şerîfe muhâlif evzâ‘ ve kelimât eylediğinden gayrı sarhoş olup ve bize dahi hücûm edip mühmelât söyliyecek mahrûse-i Üsküdar’da eşkiyâyı hıfz için ta‘yîn buyurulan yayabaşı Hamza Subaşı ve yoldaşları getirtilip şu sarhoşu zabt edin deyip sarhoşluk ve ettiği vaz‘-ı yazmak üzre iken bir tahta koparıp yoldaşlar üzerine yürüyüp hücûm edip envâ‘i şetm ettiği sicil olunduğundan gayrı mukaddemâ Kiziroğlu’nun yanınca yürüyüp dâimâ şirret ve şikā ve fısk üzredir ve hırsızlık ile de ma‘rûfdur deyu haber verdiler fi’l-hakīka evvellerinde böyle istimâ‘ olunur ve sarrâc şâkirdiyim deyu dâimâ şirretden hâlî değildir bunun hakkından gelmek mûcib-i sevâb-ı azîm fehm olunmağın mâ vaka‘a bi’t-taleb tahrîr olundu. Tahrîren fî evâili Saferi’l-muzaffer sene ihdâ ve elf.<br><br><br>Şuhûdü’l-hâl: Murtaza Bey [b.] Nurullah, Mustafa b. Mehmed er-râcil, Muttalib [b.] Süleyman, Hasan [b.] Sâdık ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51852"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51854"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b493"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o714"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>