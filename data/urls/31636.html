﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 259<br>Hüküm no: 228<br>Orijinal metin no: [29b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kokas v. Bedros’un kızı Lusik’in, Artin v. Bedros ve eşi Yeprem aleyhindeki menzil davasında anlaşma sağlanması</b><br><br>Gedikpaşa’da menzil mâddesi<br><br>Ma‘rûz<br><br>Bundan akdem hâlik olan Kokas v. Bedros nâm zimmînin sulbiye kızı derûn-ı arzuhâlde mersûmetü’l-ism şahsı mu‘arrefe Lusik nâm Nasrâniye bi’l-ma‘iye rü’yete memûr Nezâret-i hazret-i Sadâret-penâhîde âsûde evkāf müfettişi müderrisîn-i kirâm-ı zevi’l-ihtirâmdan Mehmed Ârif Eendi ile bi’d-defa‘ât Çarşamba günü Arz Odası’nda huzûr-ı hazret-i kāimmakām-ı âlî-makāmîde ma‘kūd meclis-i şer‘-i hatîrde sâhib-i arzuhâl Artin v. Bedros nâm zimmî kendi nefsinden asâleten ve zevcesi Yeprem bt. İstefan nâm Nasrâniye tarafından husûs-ı âtîde vekîl olduğu şahsını ârifân Melkon v. Kirkor ve Artin v. Manik nâm zimmîler şehâdetleriyle sâbit olmağla vekâleten muvâcehesinde nezâret-i hazret-i müşârün-ileyhde âsûde evkāfdan merhûm Bâli Paşa Vakfı musakkafâtından İstanbul’da Gedikpaşa mahallesinde Külhan karşısında kâin beher şehr yirmi akçe icâre-i müeccele ile ma‘lûmü’l-hudûd bir bâb menzil babam mersûm Kokas zimmînin bi’l-icâreteyn bâ-temessük-i mütevellî taht-ı tasarrufunda iken babam mersûm Kokas zimmî menzil-i mezkûru mersûm Artin zimmînin anası Kudret bt. Kigork Nasrâniyeye bâ-ma‘rifet-i mütevellî bin yüz doksan sekiz senesi Muharrem’i gurresinde ferâğ ve tefvîz, ol dahi tefevvüz ve kabûl etdikden sonra hâlike olup menzil-i mezkûr sadrî oğlu mesfûr Artin zimmîye âdiyen ba‘de’l-intikāl, ol dahi nısf-ı şâyi‘ini zevcesi müvekkile-i mesfûreye bâ-ma‘rifet-i mütevellî iki yüz on sekiz senesi Cumâdelâhiresi gurresinde ferâğ ve tefvîz, ol dahi tefevvüz ve kabûl edip ol-vechile menzil-i mezkûr zevcân-ı mezbûrânın bi’l-münâsafe taht-ı tasarruflarında olup lâkin babam mesfûr hîn-i ferâğında ma‘tûh olmağla ferâğ-ı mezbûrun adem-i sıhhatine binâen menzil-i mezkûrdan [30a] keff-i yed ve bâ-re’y-i mütevellî bana teslîme zevcân-ı mersûmetâna tenbîh olunmak matlûbumdur deyü da‘vâya tasaddî etmiş idim. El-hâletü hâzihî zevcân-ı mersûmân bana mallarından teberru‘an altı yüz guruş def‘ ü teslîm ve umûruma sarfla istihlâke emir eylediklerinde ben dahi yedlerinden tamamen ve kâmilen ahz ü kabz ve emirleri üzere umûruma sarfla istihlâk birle babam mersûm Kokas zimmînin ferâğ-ı mezkûrunu mücîze ve râzıye olduğumda mütevellî-i vakıf dahi mersûmânın tasarruflarını kemâ-kân re’y etmekle bi’l-cümle husûs-ı mezkûra ve menzil-i merkūm müdde‘âsına ve işbu târih-i i‘lâma gelince sâir cemî‘ hukūk-ı şer‘iyeye müte‘allika mutlakan âmme-i de‘âvî ve kâffe-i mutâlebâtdan zevcân-ı mersûmânın zimmetlerini onlar dahi bana medfû‘ları olan meblağ-ı merkūmun istirdâdına müte‘allika da‘vâdan benim zimmetimi her birimiz şurût-ı müfside ve uhûd-ı mubtıladan ârî ve cebr ve kerhden hâlî ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve her birimiz ber-vech-i meşrûh âharın ibrâsını kabûl edip bu vechile kat‘-ı nizâ‘ eyledik deyü ikrâr ve tasdîkleri İstanbul Mahkemesi’nden huzûr-ı âlîlerine i‘lâm olundu.<br><br>Fî 10 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31635"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31637"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>