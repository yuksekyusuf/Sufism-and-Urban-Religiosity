﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 91<br>Hüküm no: 43<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katledilen Hasan’ın Erzincan’daki hanımı ile çocuklarına Abdi b. Mehmed’in kayyım ve vasi tayin edilmesi</b><br><br>Medîne-i Hazret-i Ebî Eyyüb el-Ensârî -radiye anhu rabbihi’l-bârî-’de Takyeci Mahallesiʼnde sâkin iken bundan akdem katîlen vefât eden Hasan b. Mehmed b. Abdullah’ın vilâyet-i Anadolu’da Erzincan kazâsında sâkine zevcesi Hadice bt. ( ) nâm hatun ile sulbî oğulları Halil ve İbrahim ve Ali ve Mustafa nâm sagīrlerin tesviye-i emirlerine kıbel-i şer‘den bir kayyım ve vasî nasb olunması lâbüd ve mühim olmağla sıgār-ı mezbûrûnun ammileri hâlâ mahalle-i mezbûrede sâkin vesâyet uhdesinden gelmeğe kādir olduğunu zeyl-i kitâbda muharrerü’l-esâmî Müslimîn ihbârlarıyla lede’ş-şer‘i’l-enver zâhir ve mukarrer olan işbu bâ‘isü’l-kitâb Abdi b. el-mezbûr Mehmed nâm kimesneyi hâkim-i muvakki‘-ı sadr-ı kitâb tûbâ-lehû ve hüsnü-meâb efendi gāibe-i mezbûre Hadice Hatun için kayyım ve sıgār-ı mezbûrûnun tesviye-i emirlerine vasî nasb u ta‘yîn buyurduklarında mezbûr Abdi deyü [dahi] ber-vech-i muharrer vesâyet-i mezbûreyi kabûl ve ber-vech-i muharrer hizmet-i lâzımesin kemâ-yenbagī edâya taʻahhüd ve iltizâm etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Saferi’l-hayr li-sene semân ve hamsîn ve mi’e ve elf.<br><br>Şuhûdü’l-hâl: Mehmed Efendi b. Ahmed, Mehmed Said Efendi b. İbrahim, Ömer Efendi b. Osman, es-Seyyid Mehmed Çelebi b. es-Seyyid Mustafa, Mehmed Çelebi b. Abdullah, Hüseyin Çelebi b. Mehmed, Cerrâh es-Seyyid Salih Çelebi b. es-Seyyid Hüseyin, el-Hâc Ali b. Mustafa, Musa Bey b. Ömer, Mehmed Çelebi b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=16656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o485"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>