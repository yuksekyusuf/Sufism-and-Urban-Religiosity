﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 297<br>Hüküm no: 348<br>Orijinal metin no: [65a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb Beşe’nin alacak iddiasından men olunması</b><br><br>Mahmiye-i İstanbul’da Mirâhur mahallesinde sâkin Receb Beşe b. el-Hâc Mustafa nâm kimesne meclis-i şer‘-i hatîr-ı lâzımü’t-tevkīrde bakkāl tâifesinden işbu ashâbü’s-sifr Tarandafilo v. İstati ve Dimo v. Yorgi ve Nikola v. Yorgi ve diğer Nikola v. Yani nâm zimmîler muvâcehelerinde üzerlerine da‘vâ ve takrîr-i kelâm edip mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd mülk bakkāl dükkânımı yine tâife-i mezbûreden gāib ani’l-meclis Yorgi nâm zimmîye târîh-i kitâbdan altı ay mukaddem beher mâh altışar yüz altmış altışar akçeye îcâr ve teslîm, ol dahi ba‘de’l-istîcâr ve’t-tesellüm mezbûrûndan her biri zikr olunan dükkânın ücret-i lâzımesine emr ü kabûlü hâviye kefâlet-i sahîha-i şer‘iyye ile kefîl olmuşlar idi, hâlâ müste’cir-i merkūm Yorgi dükkân-ı mezbûrede altı ay oturup kable’l-edâ firâr etmekle altı ayda zimmetinde müctemi‘ olan dört bin akçe hakkımı bi-hükmi’l-kefâle merkūmûndan taleb ederim suâl olunsun dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda ityân-ı beyyineden izhâr-ı acz ile istihlâf etmeğin fi’l-vâki‘ müdde‘î-i mezbûrun zikr olunan dükkânda altı ay oturmağla gāib-i mezbûr Yorgi’nin üzerine edâsı lâzım gelen dört bin akçeye kefîl olmadıklarına mezbûrûn Tarandafilo ve Dimo ve Nikola ve diğer Nikola’dan her birine yemîn teklîf olundukda onlar dahi her biri alâ vefki’l-mesûl yemîn billâhillezî enzele’l-incîle alâ-Îsâ -aleyhi’s-selâm- etmeğin mûcebince müdde‘î-i mezbûr bilâ-beyyine mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 29 min-Recebi’l-ferd sene 1081.<br><br>Şuhûdü’l-hâl: Mehmed Bey b. Abdullah, İbrahim Çelebi b. Ahmed, Mehmed b. Ramazan, Hüseyin b. Ebubekir, Ebubekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=2665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>