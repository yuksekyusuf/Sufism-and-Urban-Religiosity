﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 216<br>Hüküm no: 288<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey’in kahve aldığı Zülfikâr Bey’e borcu olduğu</b><br><br>Vilâyet-i Anadolu’da Diyarbekir eyâletinde Çemişgezek kasabası ahâlîsinden Mehmed Bey b. Lütfullah nâm cündî meclis-i şer‘-i hatîr-i lâzımü’t-tevkīrde sipâh zümresinden işbu sâhibü’l-kitâb Zülfikār Bey b. Abdullah mahzarında ikrâr-ı tâm ve takrîr-i kelâm edip mezbûr Zülfikār Bey yedinden târîh-i kitâbdan yüz otuz beş gün tamamına müeccel ve mev‘ûde her vakıyyesi doksan bir akçeye olmak üzere müşterâ ve makbûzum olan bin vakıyye kahve bahâsından doksan bin akçe deynim olup ecel-i mezbûr hulûlünde vech-i muharrer üzere meblağ-ı mezbûr doksan bin akçe mezbûr Zülfikār Bey’e zimmetimde lâzımü’l-edâ ve vâcibü’l-kazâ deynimdir dedikde gıbbe’t-tasdîkı’ş-şer‘î meblağ-ı mezbûr doksan bin akçenin cem‘îsine işbu hâzirûn bi’l-meclis Hüseyin Bey b. Abdullah ve Mustafa b. Ahmed ve Ermeni tâifesinden Pirzâde v. Babacan ve karındaşı İsrafil Keşiş nâm kimesnelerden herbiri emr ve kabûlü hâvî kefâlet ile kefîl bi’l-mâl oldukdan sonra asîl-i mezbûr Mehmed Bey’in ve kefîl-i mezbûrûnun nefislerine ve hîn-i mutâlebede meclis-i şer‘-i şerîfe ihzârlarına işbu hâzırân bi’l-meclis olan Ahmed Beşe b. Abdullah ve Sinan b. Abdullah nâm kimesneler kefîller olmağın mâ-hüve’l-vâki‘ gıbbe’t-taleb ketb ü sebt olundu.<br><br>Fi’l-yevmi’t-tâsi‘ min-Cemâziyelûlâ li-sene erba‘a ve sittin ve mi’e ve elf.<br><br>Şuhûdü’l-hâl: Hasan Çelebi b. Abdurrahman, Usta Yusuf b. Abdullah, el-Hâc Mehmed b. Yusuf, el-Hâc Said b. Yahya, Ahmed Çelebi b. Mustafa, Rıdvan Beşe b. Abdullah, Pîrî Beşe b. Hüseyin, Mehmed Çelebi b. Hüseyin ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=470"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=472"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>