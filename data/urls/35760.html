﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 150<br>Hüküm no: 85<br>Orijinal metin no: [17b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah Ağa b. İbrahim’in tütüncü dükkânındaki hisselerini berber esnâfından Hüseyin Ağa b. Ahmed’e satması</b><br><br>Tütüncü mübâya‘ası Üsküdar’da 12250 guruş. Sonradan tashîh olunmuşdur<br><br>Kezâlik manav esnâfından Feyzullah Ağa b. İbrahim meclis-i şer‘-i şerîf-i lâzımü’t-teşrîfde medîne-i Üsküdar’da Aşçıbaşı mahallesinde sâkin işbu bâ‘isü’l-kitâb berber esnâfından Hüseyin Ağa b. Ahmed muvâcehesinde tütüncü esnâfı kethüdâsı el-Hâc Mehmed Latif Efendi tarafından mürsel esnâf-ı merkūmeden el-Hâc Ahmed Ağa b. Süleyman hâzır olduğu hâlde ikrâr-ı tâm ve takrîr-i kelâm edip medîne-i mezkûrede Kefçe Dede mahallesinde Kızlar Ağası Çeşmesi nâm mahalde bir tarafdan hallâc dükkânı ve bir tarafdan manav dükkânı ve bir tarafdan Kâtip Ahmed Efendi’nin muhterik menzil arsası ve taraf-ı râbi‘i tarîk-i âm ile mahdûd Valide-i Atik Câmi‘-i şerîfi Vakfı müsakkafâtından mezbûr Hüseyin Ağa’nın bâ-temessük-i mütevelli taht-ı tasarrufunda bulunan bir bâb tütüncü dükkânı derûnunda mevcûde beyne’l-esnâf tütüncü gediği ta‘bîr olunur Eshâm Muhâsebesi kaleminde es-Seyyid Mustafa Ağa ismine mukayyed bâ-defter-i müfredât âlât-ı lâzime-i ma‘lûmenin otuz iki sehm i‘tibârıyla dokuz sehm hisse-i şâyi‘ası Ümmügülsüm Hatun’un ve yirmi üç sehm hisse-i şâyi‘ası dahi yedimde olup bin iki yüz yetmiş beş senesi Cumâdelulasının onuncu günü tarihiyle müverraha ve ol târihde İstanbul kādısı bulunan sadr-ı Anadolu pâye-i refî‘asıyla mübâhî semâhatlü Mustafa Asım Efendi hazretlerinin imzâ ve hatemini hâviye işbu bir kıt‘a mübâya‘a hücceti nâtıka olduğu üzere benim yedimde mülk ve hakkım olmağla el-hâletü hâzihî ben ber-minvâl-i muharrer mâlik olduğum yirmi üç sehm hisse-i şâyi‘amı tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr Hüseyin Ağa’ya bâ-ilmühaber ve şerîkem mezbûrenin izniyle on iki bin iki yüz elli guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl edip semeni olan meblağ-ı mezkûr on iki bin iki yüz elli guruşu bana tamâmen ve kâmilen def‘ u teslîm eylediğinde ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile ibrâ vü ıskāt ve her birimiz ber-vech-i muharrer âharın ibrâsını kabûl eyledik, ba‘de’l-yevm âlât-ı gedik-i mezkûrun yirmi üç sehm hisse-i şâyi‘a-i mezkûresinde benim aslâ ve kat‘â alâka ve medhalim kalmayıp mezbûr Hüseyin Ağa’nın mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî Gurre-i Muharrem sene 1279<br><br>Şuhûdü’l-hâl: Eş-şahidune’s-sabıkūn</p>          <br><a title="Önceki sayfa" style="text-decoration:none" href="./ayrmetin.php?idno=35759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>