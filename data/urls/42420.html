﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 271<br>Hüküm no: 314<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa’nın hizmetkârlık bedelinden dolayı Ali’ye olan borcunun terekesinden tahsil olunması</b><br><br>Ma‘rûz,<br><br>Vilâyet-i Anadolu’da İbradi kasabasında sâkin iken bundan akdem vefât eden es-Seyyid el-Hâc Mustafa b. es-Seyyid Ahmed’in verâseti zevce-i metrûkesi Âişe ile sulbî kebîr oğulları es-Seyyid İbrahim ve es-Seyyid Ahmed ve es-Seyyid Ali’ye ba‘de’l-inhisâr müteveffâ-yı mezbûrun hayatında hizmetkârı olan sâhib-i arzuhâl Ali mahfil-i şer‘iyyâtda müteveffâ-yı mezbûrun terekesine bi’l-verâse vaz‘-ı yedi mütehakkık olan derûn-ı arzuhâlde mezkûrü’l-ism mezbûr oğlu es-Seyyid İbrahim mahzarında müteveffâ-yı mezbûre hayatında senede on beşer guruş ücret kavliyle on sene hizmet edip müddet-i mezkûrede zimmetinde olan on beş [yüz elli] guruşun otuz guruşunu zimmetimde cihet-i karzdan kendüye deynim olan otuz guruşa takās ve mahsûb eyledikde ben dahi mukāssa ve kabûl eylediğimden sonra zimmetinde kalan yüz yirmi guruşu kable’l-ahz fevt olmağla hâlâ meblağ-ı bâkī-i mezbûru vaz‘-ı yed eylediği tereke-i vâfiyesinden taleb ederim deyü da‘vâ ve mezbûr es-Seyyid İbrahim dahi cevâbında müdde‘î-i mezbûr babam ve mûrisim müteveffâ-yı mezbûra senede sekiz guruş ücret kavliyle ancak altı sene hizmet edip müddet-i mezkûrede müctemi‘ olan kırk sekiz guruşun otuz guruşunu babam mezbûre ber-vech-i muharrer deyni olan otuz guruşa takās ve mahsûb edip babam mezbûrun ancak on sekiz guruş deyni kalmışdır deyü ikrâr ü i‘tirâf edip ber-vech-i muharrer ziyâde müdde‘âsını inkâr etmeğin müdde‘î-i mezbûr ziyâde müdde‘âsını beyâna ba‘de’l-havâle ikrâr ü i‘tirâfıyla sâbit ve zâhir olan on sekiz guruşu tereke-i müteveffâ-yı mezbûrdan müdde‘î-i mezbûra edâ ve teslîme mezbûr es-Seyyid İbrahim’e tenbîh olunduğu huzûr-ı âlîlerine i‘lâm olundu.<br><br>Fî 10 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>