﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 362<br>Hüküm no: 344<br>Orijinal metin no: [47a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mücellid esnafı iken kağıtçılık esnafına girmiş olan Seyyid Hafız Halil Efendi ve sairlerine kağıtçılar esnafı tarafından müdahale olunmaması</b><br><br>Kâğıdçılara dâir<br><br>Ma‘rûz<br><br>Âsitâne-i aliyye’de kâin mücellid esnâfından es-Seyyid Hafız Halil Efendi ve Süleyman Efendi ve es-Seyyid Hafız Mustafa Efendi ve es-Seyyid Süleyman Efendi ve es-Seyyid el-Hâc İbrahim Ağa ve es-Seyyid Mehmed Ârif Ağa ve el-Hâc Mehmed Ağa ve Ahmed Ağa ve Molla Sadık ve diğer el-Hâc Mehmed Ârif ve es-Seyyid İbrahim Edhem Ağa ve Mehmed Ağa ve Süleyman Ağa ve İsmail ve sâirleri meclis-i şer‘-i münîrde Âsitâne-i aliyye’de vâki‘ Kâğıdçıbaşı Vekîli Ahmed Ağa ve kethudâları es-Seyyid Mehmed Ağa ve esnâfdan el-Hâc Mehmed Efendi ve Hafız Ahmed Efendi ve Yahya Efendi ve Hafız Mehmed Efendi ve Aziz Mahmud Efendi ve el-Hâc İsmail Ağa ve el-Hâc Mehmed Ağa ve Solak Hüseyin Ağa ve Ali Ağa ve Mehmed Ağa ve es-Seyyid Mehmed Ağa ve Hüseyin Ağa ve es-Seyyid Ahmed Ağa ve es-Seyyid Hüseyin ve diğer Mehmed Ağa ve es-Seyyid Feyzi Odabaşı ve Süleyman Odabaşı ve Süleyman Usta ve Mustafa Usta ve sâir bi’l-cümle kâğıdçı esnâfı muvâcehelerinde bizler an-aslin mahalle esnâfı olup san‘atımızla melûf ve mezbûrûn dahi kâğıdçı esnâfı olmağla kâğıd bey‘ ü şirâsı mezbûrûna mahsûs ve ol-vechile her birimiz san‘atlarımız ile ta‘ayyüş ve intifâ‘ edegelmiş iken altmış seneden mütecâviz kâğıdçı esnâfı mezbûrûn bizlerden mebâliğ-i ma‘lûme ahzıyla bizleri kâğıdçılıkda usta edip kâğıd bey‘ ü şirâsına ilhâk ve ilâ-hâzihi’l-ân kâğıdcılar ile ma‘an pay alıp bu vechile ta‘ayyüş ve intifâ‘ eder iken esnâf-ı mezbûrûn bu esnâda bizleri hilâf-ı şer‘-i şerîf ve bilâ-fermân-ı âlî kâğıd bey‘ ü şirâsından men‘a tasaddî ve müdâhale etmeleriyle müdâhaleleri men‘ ü def‘ olunmak matlûbumuzdur deyü ba‘de’d-da‘vâ ve’l-istintâk onlar dahi cevâblarında kaziyye minvâl-i meşrûh üzere olduğunu ikrâr ü i‘tirâf edip lâkin bunların böyle kâğıd bey‘ ü şirâları bizim kâr ü kisbimize noksân târî olacağını mûcib bir keyfiyet olmağla binâen-aleyh müdâhale ederiz demeleri hilâf-ı şer‘-i şerîf olmağla a‘zâr-ı vâhiyelerine şer‘an iltifât olunmayıp bî-vech-i şer‘î müdâhalelerinin men‘ ü def‘i için kendülere tefhîm ve tenbîh olunup ve fîmâ-ba‘d müdâhale etmemeleri için fermân-ı âlîleri sudûrunu istirhâm eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 21 R sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31751"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31753"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>