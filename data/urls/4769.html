﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 435<br>Hüküm no: 490<br>Orijinal metin no: [67b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Mehmed’e borcu olan Avak v. Manuk’un borcunu ödemesi</b><br><br>Mahrûse-i Galata muzâfâtından kasaba-i Kasım Paşa’da Küçük Piyale Paşa Mahallesiʼnde sâkin işbu râfi‘u’l-kitâb el-Hâc İbrahim b. Mehmed nâm kimesne meclis-i şer‘-i şerîf-i enverde Avak v. Manuk nâm zimmî muvâcehesinde da‘vâ ve takrîr-i kelâm edip mezbûr Avak zimmetinde kösele bahâsından yüz guruş ve üç rub‘ guruş hakkım olup taleb eylediğimde bana edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr Avak cevâbında fi’l-vâki‘ kaziyye müdde‘î-i mezbûrun takrîr-i meşrûhu üzere olup cihet-i mezkûreden meblağ-ı mezbûr yüz guruş ve üç rub‘ guruş müdde‘î-i mezbûra zimmetimde lâzımü’l-edâ deynimdir deyü tâyi‘an ikrâr u i‘tirâf etmeğin alâ-mûcebi i‘tirâfihî meblağ-ı mezbûr yüz guruş ve üç rubu‘ guruşu mezbûr el-Hâc İbrahim’e edâ ve teslîme mezbûr Avak zimmîye tenbîh-birle mâ-vaka‘a bi’t-taleb ketb olundu.<br><br>Fî 23 min-Recebi’l-ferd sene 1121<br><br>Şuhûdü’l-hâl: Mustafa Çelebi b. Şa‘ban, Hasan Çelebi b. Mustafa, Hasan Çelebi b. Abdullah, Ali Çelebi b. İvaz, Ali Çelebi b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4768"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4770"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b435"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>