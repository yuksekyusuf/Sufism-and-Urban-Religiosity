﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 231<br>Hüküm no: 254<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sührab Hatun’un menzilini müştemilatıyla beraber Fatıma’ya satması</b><br><br>Dârü’l-hilâfeti’l-aliyye Kostantıniyyetü’l-mahmiye hısnı ebvâbından Edirne Kapısı dâhilinde Neslişah Sultan mahallesinde sâkine Sührab bt. Abdülvahab nâm hatun zâtını ma‘rifet-i şer‘iyye ile ârifân İmam Mustafa Efendi b. Ali ve Müezzin Mustafa Halîfe b. Mehmed nâm kimesneler ta‘rîfleri ile mu‘arrefe oldukdan sonra meclis-i şer‘-i şerîfde mahmiye-i mezbûrede Tercümân Yunus mahallesinde sâkine bâ‘isetü hâze’l-kitâb Fâtıma bt. Hüseyin nâm hatunun zevci ve tarafından husûs-ı âti’l-beyâna vekîl olup vekâleti zâtını ma‘rifet-i şer‘iyye ile ârifân Ali Çelebi b. Abdüllatif ve Mehmed Çelebi b. Ahmed nâm kimesneler şehâdetleri ile şer‘an sâbite olan Ahmed Beşe b. Mehmed nâm kimesne mahzarında bi’t-tav‘i’s-sâf ikrâr u i‘tirâf edip akd-i âti’z-zikrin sudûruna değin yedimde mülküm ve hakkım olup sâlifü’z-zikr Neslişah Sultan mahallesinde vâki‘ bir tarafdan İskender Bey Vakfı ve bir tarafdan Nakkaş Paşazâde ( ) Bey Vakfı ve iki tarafdan tarîk-i âm ile mahdûd iki bâb fevkānî ve bir bâb tahtânî odaları ve bahçe ve kenîfi müştemil mülk menzilimi cümle tevâbi‘ ve levâhıkı ve kâffe-i hukūk ve merâfıkı ile mezbûr Ahmed Beşe’ye tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile on beş akçeye bey‘ ve teslîm, ol dahi müvekkilesi mezbûre Fâtıma için iştirâ ve teslîm etdikden sonra semen-i mezbûr on beş bin akçeyi vekîl-i mezbûr yedinden tamâmen ahz ve kabûl eyledim, min-ba‘d menzil-i mahdûd-ı mezbûr müvekkil-i mezbûre Fâtıma’nın mülk-i müşterâsıdır, keyfe mâ teşâ ve tahtâr mutasarrıfe olsun dediğinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Ahmed Çelebi b. Ali, Şükrullah Bey b. Mustafa, Mustafa Çelebi b. el-Hâc Ahmed, İbrahim b. Ahmed, Abdullah Çelebi b. Ali, Ahmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>