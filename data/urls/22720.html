﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 338<br>Hüküm no: 524<br>Orijinal metin no: [51b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gapril v. Ohannes’in yanan evini komşularının mahremiyetini ihlâl etmeyecek yükseklikte yapmaya söz verdiği</b><br><br>Sâdır olan fermân-ı âlîlerine imtisâlen Galata Bâb Mahkemesi’nde meclis-i şer‘den mürsel müderrisîn-i kirâmdan Kâtib es-Seyyid Abdülfettâh Efendi dâ‘îleri ve hâssa mi‘mârı hulefâsından es-Seyyid Mustafa ve Mustafa Râşid halîfeler ile Galata’da Bereketzâde Mahallesi’nde vâki‘ derûn-ı arzuhâlde mersûmü’l-ism Gapril v. Ohannes nâm zimmînin bu esnâda vukū‘ bulan harîkde muhterik olan ma‘lûmü’l-hudûd ve henüz binâsına şürû‘ olunan mutasarrıf olduğu menzili arsası üzerine varıp huzûr-ı Müslimînde akdeylediği meclis-i şer‘de mahalle-i merkūme ahâlîsinden olup mersûm Gapril zimmînin câr-ı mülâsıkları ashâb-ı arzuhâl Andon v. Mihal ve Manuk v. Kigork ve Refayil v. Kigork ve Kirkor v. Andon nâm zimmîler meclis-i ma‘kūd-ı mezkûrda mersûm Gapril zimmî muvâcehesinde mersûm Gapril zimmî mutasarrıf olduğu muhterik menzilini vaz‘-ı kadîminden ziyâde terfi‘ ve kiremit üzerine tahte’s-semâ ve cihân-nümâ binâsı irâdesinde olmağla mi‘mârân-ı mezbûrânın mesâhalarıyla sokak kapısı hâricinde kadd ü irtifâ‘ı hey’et-i asliyyesi ve vaz‘-ı kadîmî olan on bir buçuk zirâ‘dan ziyâde terfi‘ ve kiremit üzerine cihânnümâ ve tahte’s-semâ binâ etmemek üzere mersûm Gapril zimmîye tenbîh olunmak matlûbumuzdur dediklerinde ol dahi kadd ü irtifâ‘ını vaz‘-ı kadîmî ve hey’et-i asliyyesi olan on bir buçuk zirâ‘ binâya ziyâde terfi‘ ve kiremit üzerine cihânnümâ ve tahte’s-semâ etmemek üzere ta‘ahhüd eylediğini mezbûr dâ‘îleri mahallinde ba‘de’t-tahrîr ve’l-inhâ mübâşirleri es-Seyyid Lütfullah Çavuş kulları yediyle huzûr-ı âlîlerine [i‘lâm olundu.]<br><br>Fî 19 Ra sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22719"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22721"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>