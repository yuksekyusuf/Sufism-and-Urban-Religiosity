﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 358<br>Hüküm no: 344<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bağdad eski ağası Haseki Ali Ağa’nın Timurtaş mahallesindeki mülk menzilini Sabuncu Dede Mehmed b. Yunus’a sattığı</b><br><br>Mahmiye-i İstanbul’da Sinan Paşa mahallesinde sâkin olup sâbıkā Bağdad ağası olan Haseki Ali Ağa b. Ahmed tarafından bey‘-i âti’l-beyânı ikrâra vekîl olup vekâleti mahmiye-i mezbûrede Gül Câmi‘i mahallesinde sâkin olan Mehmed Çelebi b. Abdullah ve es-Seyyid Murtaza Çelebi b. es-Seyyid Ramazan şehâdetleri ile şer‘an sâbite olan Salih Çelebi b. Şeyhî Efendi meclis-i şer‘-i hatîr-i lâzimü’t-tevkīrde sâhibü hâze’l-kitâb Sabuncu Dede Mehmed b. Yunus mahzarında bi’l-vekâle tav‘an ikrâr ve i‘tirâf edip müvekkilim mezbûr Haseki Ali Ağa şirâ-ı şer‘ ile benden iştirâ ve kabz etmekle zikri âtî akdin sudûruna değin silk-i mülk-i sahîhinde münselik olup mahmiye-i mezbûrede Timurtaş mahallesinde vâki‘ bir tarafdan mahalle-i mezbûre imâmına meşrûta vakıf menzile ve iki tarafdan hâlâ yeniçeri efendisi olan mefharü erbâbi’t-tahrîr ve’l-kalem Koyunzâde Mehmed Efendi mülküne ve bir tarafdan tarîk-ı âmma müntehî olup tabaka-i ulyâsı iki bâb odayı ve dehlîzi ve tabaka-i vüstâsı bir bâb odayı ve kenîfi ve tahtında ahırı müştemil olan cemî‘ mülk menzilini kâffe-i hukūk ve merâfıkı ile kırk üç bin râyic [fi’l]-vakt akçeye mezbûr Dede Mehmed’e tarafeynden îcâb ve kabûlü hâvî bey‘-i sahîh ile bâtten bey‘ ve teslîm edip mezbûr dahi nefsi’çün iştirâ ve kabûl ve tesellüm ettikden sonra semen-i merkūm kırk üç bin akçeyi müvekkil-i mezbûra tamâmen def‘ ü teslîm ol dahi ahz u kabz eyledi min ba‘d cemî‘ menzil-i mezbûr merkūm Dede Mehmed’in mülk-i müşterâsıdır keyfe mâ yeşâ ve yahtâr mutasarrıf olunsun dedikde mukırr-ı mezbûru bi’l-vekâle cârî ve sâdır olan ikrârında el-mukarru lehü’l-mezbûr dahi bi’l-müvâcehe tahkīk ve bi’l-müşâfehe tasdîk edicek mâ-hüve’l-vâki‘ bi’t-taleb ketb ve imlâ ve men lehü’t-taleb yedine def‘ ve i‘tâ olundu.<br><br>Fi’l-yevmi’l-hâmis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mefharü’l-emâsil Mehmed Ağa kethüdâ-yı Vezîr Murad Paşa, Mefharü’l-akrân Baltacı Davud Ağa mütevellî-i Mahmud Paşa, Fahrü’l-akrân Celeb Mehmed Ağa b. Abdullah, Dilaver Ağa b. Abdullah, el-Hâc Nimetullah b. Abdullah, Mehmed Beşe b. Abdullah, Ahmed Çelebi, Ahmed b. Mahmud, Mehmed tâbi‘-i Dilaver Ağa, el-Hâc Mehmed Çelebi el-yesârî, el-Hâc Mustafa Bey, el-Hâc İsa Bey teberdâr, Dilaver Beşe b. Abdullah, Mehmed Çelebi el-yesârî, Mehmed Çelebi b. Abdullah el-yesârî, Sabunî el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=40622"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40624"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o864"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>