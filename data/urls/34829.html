﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 223<br>Hüküm no: 176<br>Orijinal metin no: [71-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Belase’nin Mustafa Ağa’ya olan borcunu kefili Mitro’nun ödemesi</b><br><br>2376,5 guruş hükm<br><br>Ma‘rûz<br><br>Sâhib-i arzuhâl Mustafa Ağa b. Ali bi’l-ma‘iye rü’yete memûr Evkāf müfettişi ekâbir-i <<ulemâ-yı>> mevâlî-i ulemâ-yı Devlet-i aliyyeden izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde meclis-i şer‘-i münîrde bâ-irâde-i seniyye Evkāf-ı Celîle tarafından idâre olunan suyolu kurâsından Kemerbergos karyesinde mütemekkin derûn-ı arzuhâlde mastûrü’l-ism Mitro v. Trandafil zimmî muvâcehesinde yine karye-i mezkûrede mütemekkine mu‘arrefetü’ş-şahs Belase bt. Pandeli Nasrâniye hâzır olduğu hâlde benim hâzıra-i mersûme Belase Nasrâniye zimmetinde yedimde olup bin iki yüz elli üç senesi Zilka‘detü’ş-şerîfesinin on beşinci günü târihiyle müverraha ve ol târihde İstanbul’da Ahîçelebi Mahkemesi’nde nâibü’ş-şer‘ olan merhûm Mustafa Nazif Efendi’nin imzâsıyla mümzâ ve hâtemiyle mahtûme işbu bir kıt‘a hüccet-i şer‘iye ve bin iki yüz elli beş senesi Muharremi’l-harâmının on sekizinci günü târihiyle müverrah ve mahkeme-i mezbûrede nâibü’ş-şer‘ bulunan müderrisîn-i kirâmdan Moravî Ahmed Kâmil Efendi’nin imzâsıyla mümzâ ve hâtemiyle mahtûm işbu hâmiş-i hüccet-i mezkûre mantûklarınca cihet-i karzdan asl-ı mâl ve bâ-devr-i şer‘î nemâ cem‘an iki bin üç yüz yetmiş altı buçuk guruş on para alacak hakkım olup mersûm Mitro zimmî hâmiş-i hüccet-i mezkûre nâtık olduğu üzere meblağ-ı mecmû‘-ı mezkûr iki bin üç yüz yetmiş altı buçuk guruş on paraya tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile kefîl ve zâmin olmağla meblağ-ı mecmû‘-ı merkūm iki bin üç yüz yetmiş altı buçuk guruş on parayı kefâlet-i mahkiyesine binâen zimmî-i mersûmdan hâlâ taleb ederim deyü mazmûnu takrîr-i meşrûhuna mutâbık hâmiş-i hüccet-i mezkûreyi ibrâz ile da‘vâ ettikde ol dahi cevâbında mazmûn-ı hâmiş-i hüccet-i mezkûreyi bi-tamamihi tâyi‘an ve kat‘iyyen ikrâr ü i‘tirâf edip lâkin hâzıra-i mersûme Belase Nasrâniyenin ancak altı yüz guruş deynine kefîl olmuş idim ziyâdeye kefîl olmadım deyü îrâd eylediği kelâmı şer‘an iltifâta şâyân olmamağla mûcebince meblağ-ı mecmû‘-ı merkūm iki bin üç yüz yetmiş altı buçuk guruş on paranın bi-hükmi’l-kefâleti müdde‘î-i merkūm Mustafa Ağa’ya edâsıyla mersûm Mitro zimmî ilzâm olunduğu İstanbul Mahkemesi’nden huzûr-ı âlîlerine i‘lâm olundu bâkī emr ü fermân hazret-i men-lehü’l-emr.<br><br>Fi’l-yevmi’s-sâmin ve’l-ışrîn min-Zilhicceti’ş-şerîfe li-sene seb‘a ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=34828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>