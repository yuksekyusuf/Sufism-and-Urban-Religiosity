﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 117<br>Hüküm no: 70<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tarandafil’in, annesi Katerina bt. Kosta’nın terekesindeki hissesini üvey babası Mihal v. Yorgi’den alması</b><br><br>Husûs-ı âti’l-beyânın mahallinde ketb u tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi Havâss-ı Refîʻa kazâsına tâbi‘ Karfa nâm karyede mütemekkine iken bundan akdem hâlike olan Katerina bt. Kosta’nın hayâtında mütemekkine olduğu menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i Nebevî ettikde hâlike-i mezbûrenin verâseti zevci metrûke Mihal v. Yorgi ile sadrî kebîr oğlu Tarandafil ve sagīr oğlu Bakame’ye münhasıra ve tashîh-i meseleleri sekiz sehmden i‘tibâr olunup sihâm-ı mezbûreden iki sehmi mezbûr Mihal’e ve üçer sehmi oğulları mezbûrândan herbirine isâbeti tahakkukundan sonra mezbûr Tarandafil meclis-i ma‘kūd-ı mezkûrda sagīr-i mesfûrun babası ve tesviye-i umûruna vasîsi olup tereke-i hâlike-i mesfûreye bi’l-vesâye ve bi’l-verâse vâzıʻu’l-yed olan işbu râfiʻü’s-sifr üveyi babası mesfûr Mihal muvâcehesinde ikrâr ve takrîr-i kelâm edip anam hâlike-i mezbûrenin terekesi tahrîr ve ba‘de ihrâci’l-mesârif ber-mûceb-i defter-i kassâm hisseme isâbet eden altı bin beş yüz kırk beş akçeyi terekeden olmak üzere bana def‘ ve teslîm edip ben dahi ber-vech-i muharrer meblağ-ı mezbûru üveyi babam mezbûr Mihal yedinden bi’t-tamam ve’l-kemâl ahz u kabz edip meblağ-ı mezbûrdan mesfûr Mihal yedinde ve zimmetinde bir akçe ve bir habbe hakkım bâkī kalmadı dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr ve ba‘dehû ma‘an baʻs olunan Çukadâr Ali Çelebi ve Muhzır Mehmed ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Rebîʻi’l-evvel li-sene semân ve hamsîn ve mi’e ve elf.<br><br>Şuhûdü’l-hâl: Es-Seyyid Mehmed Çelebi b. es-Seyyid Mustafa, es-Seyyid Ahmed b. Mehmed, es-Seyyid Mollâ Ömer Beşe b. Ahmed, Musa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16683"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16685"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o478"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>