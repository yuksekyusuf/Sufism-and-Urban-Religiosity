﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 416<br>Hüküm no: 421<br>Orijinal metin no: [101a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İslam b. Mehmed’in kardeşi Mahmud Çelebi aleyhindeki alacak davasının reddedilmesi</b><br><br>Mahmiye-i İstanbul’da Kadırga limanı kurbünde Bostancıbaşı Ali Ağa mahâllesi sâkinlerinden İslâm b. Mehmed nâm kimesne mahmiye-i mezbûrede meclis-i şer‘de li-ebeveyn karındaşı işbu râfi‘ü’l-vesîka Mahmud Çelebi nâm kimesne mahzarında üzerine da‘vâ ve takrîr-i kelâm edip bundan akdem karındaşım mezbûr Mahmud Çelebi zimmetinde cihet-i deyn-i şer‘îden otuz iki guruş ve kendi emriyle masârıf-ı ma‘lûmesine harc u sarf eylediğim on bir guruş ki cem‘an kırk üç guruş hakkım olmağla meblağ-ı mezbûru taleb ederim, suâl olunup alıverilmesi matlûbumdur dedikde, gıbbe’s-suâl mezbûr Mahmud Çelebi cevâbında karındaşım müdde‘î-i mezbûr târîh-i kitâbdan üç ay mukaddem meblağayn-ı mezbûreyn kırk üç guruşu benden da‘vâ ben dahi inkâr eylediğimden mâ‘adâ benim dahi karındaşım müdde‘î-i mezbûr zimmetinde cihet-i deyn-i şer‘îden yirmi guruş hakkım olmağla meblağ-ı mezbûru ben dahi da‘vâya tasaddî eylediğimde beynimizde ba‘de’l-münâza‘a karındaşım müdde‘î-i mezbûr meblağayn-ı mezbûreyn kırk üç guruşa müte‘allıka âmme-i da‘vâdan benim zimmetimi ibrâ ve iskāt edip ben dahi meblağ-ı mezbûr yirmi guruşa müte‘allıka da‘vâdan karındaşım müdde‘î-i mezbûrun zimmetini ibrâ ve iskāt etmiş idim, def‘le mukābele edicek gıbbe’l-istintak mezbûr İslâm fi’l-hakīka karındaşı mezbûr Mahmud Çelebi’nin meblağayn-ı mezbûreyne müte‘allıka âmme-i da‘vâdan zimmetini ibrâ ve iskāt edip ol dahi meblağ-ı mezbûr yirmi guruşa müte‘allıka da‘vâdan kendinin zimmetini ibrâ ve iskāt eylediğini ikrâr u i‘tirâf etmeğin mûcebiyle müdde‘î-i mezbûr karındaşı mezkûr Mahmud Çelebi’ye bî-vech mu‘ârazadan men birle mâ-vaka‘a bi’t-taleb ketb olundu.<br><br>Fî-selhi Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Es-Seyyid Mustafa b. Ahmed, Hasan Çelebi b. Mehmed, el-Hâc Süleyman b. Ali, Hasan Çavuş el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=41950"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41952"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b416"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>