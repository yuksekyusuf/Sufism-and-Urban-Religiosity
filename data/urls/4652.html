﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 347<br>Hüküm no: 373<br>Orijinal metin no: [51a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>David v. Tatos’un Divriği’nin Zamara köyündeki bağı ile tarlasını Agop v. Haçok’a sattığı</b><br><br>Vilâyet-i Anadolu’da Divriği kazâsına tâbi‘ Zamara nâm karye sükkânından olup mahmiye-i İstanbul’da müsâferet vechi üzere sâkin David v. Tatos nâm zimmî mahfil-i kazâda işbu râfi‘u’s-sifr Agop v. Haçok nâm zimmî muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup karye-i mezbûrede vâki‘ bir tarafdan Ağya nâm zimmî bağı ve bir tarafdan Kirkor nâm zimmî bağı ve bir tarafdan Karabet nâm zimmî bağı ve bir tarafdan tarîk-i âm ile mahdûd tahmînen sekiz dönüm bağımı mezbûr Agop’a yirmi guruşa bey‘ ve temlîk ve yine karye-i mezbûre toprağında vâki‘ bir tarafdan müşteri-i mezbûr tarlası ve bir tarafdan mezbûr Karabet tarlası ve iki tarafdan tarîk-i âm ile mahdûd tahmînen yarım keyl tohum istî‘âb eder tarlamı bâ-ma‘rifet-i sâhib-i arz mezbûr Agop’a yirmi guruş bedel mukābelesinde ferağ ve tevfîz ol dahi ber-vech-i muharrer tefevvüz ve kabûl eylediğinden sonra semen-i mezbûr ile bedel-i merkūm cem‘an kırk guruşu mezbûr Agop yedinden tamamen ahz u kabz eyledim baʻde’l-yevm bağ-ı mahdûd-ı mezkûr mezbûr Agop’un mülk-i müşterâsı ve sâlifü’z-zikr tarla hakk-ı müfevvazı olup mezbûr Agop’u mahallinde zabta taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 15 min-Cumâdelâhire sene 1121<br><br>Şuhûdü’l-hâl: Ekmekçi Hasan Çelebi b. ( ), Mustafa Çelebi b. Şa‘ban, Hasan Çelebi b. Abdullah, Hasan b. Mustafa ve gayruhum mine’l-huzzâr.<br><br>Begos v. Gaspar, Ohan v. Konan, Aknaros Varnik.</p>          <br><a title="Önceki sayfa" style="text-decoration:none" href="./ayrmetin.php?idno=4651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b347"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>