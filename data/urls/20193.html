﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 153<br>Hüküm no: 144<br>Orijinal metin no: [56a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Merhûm Süleyman Bey b. Abdülvehhâb’ın çocuklarının vasîsi Murad Kethüdâ’nın vefatı üzerine Mehmed Bey’in vasî tayin edildiği</b><br><br>Mahmiye-i Galata tevâbi‘inden kasaba-i Beşiktaş’da merhûm Kapudân Sinan Paşa mahallesinde sâkin iken mukaddemâ vefât eden merhûm Süleyman Bey b. Abdülvehhâb’ın sulbî ve sagīr oğlu Abdullah ile sulbiye ve sagīre kızı Âişe’nin kıbel-i şer‘den mansûb vasîleri ve büyük karındaşları fahrü’l-akrân Mehmed Bey b. el-merhûm Süleyman Bey mahfil-i şer‘-i şerîfde yine mahalle-i mezbûrede sâkin iken vefât eden merhûm Murad Kethüdâ b. Abdülmennân’ın bint-i sulbiyesi Fâtıma nâm hâtun tarafından zevci ve husûs-ı âti’z-zikrde vekîli olup nehc-i şer‘î üzre vekâleti sâbite olan umdetü’l-a‘yân Hasan Çelebi b. Keyvan muvâcehesinde ikrâr ve takrîr-i kelâm edip müvekkile-i mezbûre Fâtıma’nın babası merhûm-ı merkūm Murad Kethüdâ vasîleri olduğum sagīrân-ı mezbûrânın vasiyy-i muhtârları olduğu cihetden mezbûrân Abdullah ile Âişe’ye babaları merhûm-ı mersûm Süleyman Bey’den intikāl edip ol zamânda kassâm-ı askerî olan Efendi tahrîr eylediği defter mûcebince li’z-zekeri mislü hazzi’l-ünseyeyn sagīrân-ı mezbûrânın hisse-i şer‘iyyeleri olan üç kere yüz bin ve doksan sekiz bin iki yüz altmış sekiz akçe haklarını ve ba‘dehû vefât eden kız karındaşları Rukiye’den dahi sagīrân-ı mezbûrâna intikāl edip kezâlik defter-i mezbûrda tahrîr olunduğu üzre li’z-zekeri mislü hazzi’l-ünseyeyn hisse-i şer‘iyyeleri olan elli beş bin üç yüz on dört akçe hisselerini ki cem‘an bi’l-vesâye sagīrân-ı mezbûrâna babaları merhûm-ı mezbûrdan ve kız karındaşlarından intikāl eden dört kere yüz bin ve elli üç bin beş yüz seksen iki akçe haklarını alıp kabz eylemişdi. El-hâletü hâzihî mezbûr Murad Kethüdâ vefât edip ben sagīrân-ı mezbûrâna cânib-i şer‘den vasî nasb olunmağla merhûm-ı mezbûr Murad Kethüdâ yedinde olup sagīrân-ı mezbûrânın hisse-i şer‘iyyeleri olan meblağ-ı mârrü’z-zikr dört kere yüz bin ve elli üç bin beş yüz seksen iki akçe hisse-i şer‘iyyelerini vekîl-i mezbûr Hasan Çelebi’nin yedinden alıp kabz eyledim, min ba‘d merhûm-ı mezbûr Murad Kethüdâ’nın terekesinde defter-i mersûm nâtık olduğu üzre sagīrân-ı mezbûrânın hisse-i şer‘iyyelerinden bir akçe bâkī kalmadı bi’t-tamâm bi’l-vesâye alıp kabz eyledim dedikde mersûm Mehmed Bey’in vech-i muharrer ve meşrûh üzre bi’l-vesâye cârî olan ikrârını vekîl-i mezbûr Hasan Çelebi dahi bi’l-muvâcehe tasdîk ve bi’l-müşâfehe tahkīk [56b] eyledikden sonra mâ hüve’l-vâki‘ bi’t-taleb li ecli’t-temessük sebt olundu. Hurrire fî evâsıtı [Rebî‘ilâhir] li sene sitte ve ışrîn ve elf<br><br><br>Şuhûdü’l-hâl: El-Hâc Murad b. Abdullah, Mahmud Ağa b. Abdullah, Hayreddin Reis [b.] Osman, Haydar Ağa [b.] Abdullah, Memi Ağa b. Abdullah, Mustafa [b.] Kılıç, Mustafa Çelebi b. Hüseyin, Ramazan Çelebi b. Hüseyin, Pîrî Çelebi b. Hüseyin, Ramazan Ağa [b.] Abdullah, es-Seyyid Mahmud b. Abdullah, el-Hâc Rıdvan [b.] Abdullah, Murad Reis [b.] Abdullah, Ali Ağa [b.] Abdullah, Mustafa el-Muhzır</p>          <br><a title="Önceki sayfa" style="text-decoration:none" href="./ayrmetin.php?idno=20192"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20194"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o167"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>