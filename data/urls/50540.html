﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 87<br>Hüküm no: 107<br>Orijinal metin no: [20a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Pîr Ali Ağa’nın vekili Kadı Mehmed Çelebi’nin zeâmet mahsulünün bedeli olan otuz sekiz bin akçeyi tahsil ettiği</b><br><br>Vech-i tahrîr-i sicil budur ki Kıdvetü’l-emâcid ve’l-akrân Pîr Ali Ağa kıbelinden vekîl olan fahrü’l-kuzât Mehmed Çelebi mahfil-i kazâda Mustafa b. Abdullah muvâcehesinde bi’t-tav‘ ikrâr ve i‘tirâf edip, işbu mezkûr Mustafa’ya 991 Mart ibtidâsından müvekkilim merkūm Pîr Ali Ağa’nın ze‘âmetinin mahsûlünü otuz sekiz bin akçeye bey‘ edip beş bin akçesini ispençe mahsûlünden alıp ve sekiz bin akçesin dahi mezkûr Mustafa elinden cem‘an on üç bin akçe olup alâ sebîli’l-vekâlet kabz eyledik. Bâkī yirmi beş bin akçenin on iki bin beş yüz akçesin İbrahim Çavuş yedinden ve on iki bin beş yüz akçesin dahi Ahmed Çavuş elinden alıp cem‘an otuz sekiz bin akçeyi alıp mezkûr Mustafa zimmetinde ze‘âmet-i mezbûrenin mahsûlünden bir hakkımız kalmadı dedikde, mezkûr Mustafa dahi bi’l-muvâcehe mezbûr Mehmed Çelebi’nin vech-i meşrûh üzre i‘tirâfını kabûl ettikten sonra mezbûrân İbrahim Çavuş ve Ahmed Çavuş’a yirmi beş bin akçe lâzımü’l-edâ [ve] vâcibü’l-kazâ deynim vardır elân zimmetimdedir dediği, mezkûr Mustafa’nın işbu minvâl üzre i‘tirâfını mezbûrân İbrahim Çavuş ve Ahmed Çavuş talebleri ile alâ vukū‘ihi kayd-ı sicil olundu. Tahrîren fî evâhiri şehri Rebî‘ilevvel min şühûri sene 991.<br><br><br>Şuhûdü’l-hâl: Cafer b. Abdullah, Usta Himmet b. Pîrî, Usta Mehmed b. Abdullah, Mustafa b. Pîrî, Eymir b. Menteşe ve gayruhüm mine’l-hâzırîn. </p>          <br><a title="Önceki sayfa" style="text-decoration:none" href="./ayrmetin.php?idno=50539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o283"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>