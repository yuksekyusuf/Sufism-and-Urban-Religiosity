﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 372<br>Hüküm no: 464<br>Orijinal metin no: [93b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan Predemos’un vefat eden Denyo’nun oğlu Yanaki aleyhindeki alacak davasının reddedilmesi</b><br><br>Bâ-mühr-i efendi,<br><br>Ma‘rûz,<br><br>Arzuhâl eden Bahçıvan Predemos v. Praşkova zimmî hâlik Denyo v. Kosta v. Veço zimmînin sulbî oğlu derûn-ı arzuhâlde mezkûrü’l-ism Yanaki zimmî ile evvelâ dîvân-ı âlîlerinde ve sâniyen du‘âhânemizde ma‘kūd meclis-i şer‘-i münîrde terâfu‘larında bin yüz altmış sekiz senesi Zilka‘desi’nin dördüncü günü Balcı mahallesinde bahçemde hâlik-i mesfûr Denyo zimmîye zincirli ve Mısır ve beyaz akçe olmak üzere malımdan dört bin iki yüz elli beş guruş ikrâz ve teslîm, ol dahi yedimden iktirâz ve kabz ve kendi masârıfına sarfla istihlâk edip oğlu mesfûr Yanaki edâsına bi’l-emr ve’l-kabûl kefîl ve zâmin olmağla meblağ-ı mezkûru tereke-i hâlik-i mesfûr ile kefâletine binâen mesfûr Yanaki’den hâlâ taleb ederin deyü da‘vâ, mesfûr Yanaki cevâbında müdde‘âsını külliyen inkârından mâ‘adâ müdde‘î-i mersûm Predemos zimmî bin yüz yetmiş bir senesi Recebi’nin beşinci günü el-Hâc Ahmed mahallesinde Sabuncu Vaşili zimmî menzilinde senin kefâletinle baban hâlik Denyo zimmetinde cihet-i karzdan iki yüz elli guruş hakkım olmağla vaz‘-ı yed eylediğin terekesinden [94a] taleb ederim deyü benimle gāib ani’l-meclis karındaşım Dimitraki’den da‘vâ ve an inkâr bizimle doksan guruş bedel-i makbûza sulh olup mâ‘adâ müdde‘âsına ve yevm-i mezkûra gelince bi’l-cümle sâire müte‘allika âmme-i de‘âvî ve kâffe-i mutâlebâtdan babam hâlik-i mesfûr Denyo’nun benimle karındaşım mersûm Dimitraki’den her birimizin zimmetini ibrâ-i âm ile ibrâ ve iskāt eyledikde biz dahi ibrâsını kabûl etmiş idik deyü ba‘de’d-def‘ ve’l-inkâr dâfi‘-i mersûm Yanaki ber-minvâl-i muharrer def‘ini lede’t-tezkiye şehâdetleri makbûle olan el-Hâc Ahmed mahallesi ahâlîsinden es-Seyyid Hüseyin Ağa b. Osman ve Ahmed Çelebi b. Hasan ve Abbas Ağa b. Ali ve Mustafa Beşe b. Mehmed şehâdetleriyle muvâcehesinde vech-i şer‘î üzere ba‘de’l-isbât mesfûr Yanaki zikr olunan yetmiş bir senesi îd-i adhânın ikinci günü Karagümrük’de Dörtyol ağzında Kahveci Ahmed’in dükkânında deyn-i mezkûru ve ber-vech-i muharrer kefâletini ikrâr etmiş idi deyü ber-vech-i muharrer ibrâ ve kabûl vukū‘undan sonra mersûm Predemos’un ikrâr-ı müteahhir da‘vâsına iltifât olunmayıp müdde‘î-i mesfûr Predemos zimmî husûs-ı mezkûr için mesfûr Yanaki zimmîye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 15 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42569"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42571"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>