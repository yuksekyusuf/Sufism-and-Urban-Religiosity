﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 200<br>Hüküm no: 258<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Dimitri’nin borçlu olduğu Süleyman’ın vârislerine sulh bedeli olan parayı ödemesi</b><br><br>Mahmiye-i İstanbul’da Timurtaş Mahallesi sükkânından olup bundan akdem Bağdâd fethinde müteveffâ olan Süleyman b. Ahmed nâm kimesnenin verâseti zevce-i metrûkesi İsmihan bt. Şa‘ban ve sulbiye kebîre kızları Ümmühan ve Neslihan nâm hatunlara münhasıra olduğu şer‘an sâbit ve mütehakkık oldukdan sonra mezbûrât İsmihan ve Ümmühan ve Neslihan mahfil-i şer‘-i şerîfde zimmî tâifesinden Yorgi [v.] Dimitri nâm zimmînin sulbî oğlu ve sulh-i âti’z-zikre vekîl-i şer‘îsi olup nehc-i mu‘teber-i mer‘î üzere vekâleti sâbite olan Yanaki nâm zimmî mahzarında herbiri ikrâr ve takrîr-i kelâm edip mevrûsumuz müteveffâ-i mezbûrun merkūm Yorgi zimmetinde cihet-i karz-ı şer‘îden beş yüz riyâlî guruş hakkı olup kable’l-istîfâ müteveffâ olmağile meblağ-ı mezbûr beş yüz guruş bi-hasebi’l-irsi’ş-şer‘î bize intikāl etmekle mezbûr Yorgi’den verâset-i mahkiyem hasebiyle meblağ-ı mezbûr beş yüz guruşu taleb ve da‘vâ eylediğimizde ancak kırk sekiz guruş ikrâr edip mâ‘adâ dört yüz elli iki adedi inkâr eyledikde i‘tirâfı olan kırk sekiz guruşun edâsı’çün cânib-i şer‘den tenbîh olunup inkâr eylediği dört yüz elli iki guruş hakkımız için tenbîh taleb olundukda istimhâl ve imhâl olunmuş idi. Hâlâ ityân-ı beyyine talebinde beynimize muslihûn tavassut edip an-inkâr yüz iki guruş üzerine inşâ-i akd-i sulh eylediklerinde biz dahi sulh ve âhar sulh-i mezbûru kabûl ve bedel-i sulh olan meblağ-ı mezbûr yüz iki guruşu vekîl-i mezbûr yedinden herbirimiz hisse-i şer‘iyyelerimizi bi’t-tamam ahz u kabz edip asîl-i mezbûrdan mukaddemâ ahz eylediğimiz kırk sekiz guruş ile cem‘an yüz elli guruş hakkımızı istîfâ edip mâ‘adâ üç yüz elli guruşdan mezbûr Yorgi zimmînin zimmetini ibrâ ve ıskāt eyledik, ba‘de’l-yevm bizden bi’z-zât veyâ vekîllerimizden bi’l-vekâle mazmûn-ı kitâba muhâlif da‘vâ sudûr ederse lede’l-hükkâmi’l-kirâm istimâ‘ ve ısgā olunmasın dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’s-sâbi‘ aşer min-Rebî‘ülâhir li-sene erba‘a ve sittin ve elf.<br><br>Şuhûdü’l-hâl: Mehmed Efendi b. Ahmed el-kādı, Mehmed Beşe b. Mustafa, el-Hâc Şa‘ban b. Ebîbekir, Mehmed Beşe b. Ali, el-Hâc Hüseyin b. Şa‘ban.</p>          <br><a title="Önceki sayfa" style="text-decoration:none" href="./ayrmetin.php?idno=440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>