﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 96<br>Hüküm no: 15<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dikici Avanis v. Kirkor’un dükkânındaki eşyalarını haksız yere aldığı iddiasıyla Sütçü Kiga v. Tarpo’ya açtığı davada haksız bulunduğu</b><br><br>Ma‘rûz<br><br>Dikici tâifesinden sahib-i arzuhâl Avanis v. Kirkor zimmî meclis-i şer‘-i enverde arzuhâlde mezkûr Südçü Kiga v. Tarpo zimmî muvâcehesinde mukaddemâ merkūm Südçü Kiga zimmînin Kumkapı’da vâki‘ menzili tahtındaki dikici dükkânı şehrî beş guruş ücretle benim taht-ı icâremde iken emti‘a-i mütenevvi‘am ile meşgūleten dükkân-ı mezkûrumu kapayıp arzuhâlde mezkûr olduğu üzere olan husûsumu görmek için âhar mahalle gidip hâlâ geldiğimde mesfûr Südçü Kiga dükkân-ı mezkûru açıp benim içinde olan müfredât defteri mantûkunca üç yüz guruşluk emti‘a-i mezkûremi bi-gayr-ı hakkın ahz etmekle emti‘a-i mezkûremin mevcûde-i a‘yânını ve müstehleke kıymet-i mezkûresini ba‘de’s-sübût taleb ederim deyü ba‘de’d-da‘vâ ve’s-suâl merkūm Südçü Kiga zimmî cevâbında kendi müdde‘î-i mesfûrun dükkân-ı mezkûrunu açıp içinde emti‘asını ahzını inkârından mâ‘adâ müdde‘î-i mesfûr diyâr-ı âharda iken dükkân-ı mezkûrda olan emti‘a zâyi‘a ve telef olmasın için vakt-i mezkûrda dikicibaşı olan işbu hazır bi’l-meclis Halil Ağa dikici ustaları beyninde dükkân-ı mezkûru feth ve içinde bulunan emti‘ayı defter edip işbu müdde‘î-i mesfûr gelince hıfzı’çün ahz ve bin yüz altmış bir senesi Şa‘bân-ı şerîf’inin on beşinci günü müdde‘î-i mesfûr diyâr-ı âhardan geldikde dükkân-ı mezkûrundan kabz eylediği emti‘asını ber-mûceb-i defter müdde‘î-i mesfûra def‘ ve teslîm ol dahi yedinden ahz u kabz edip dükkân-ı mezkûrda olan emti‘asına müte‘allika âmme-i da‘vâdan mezbûr Dikicibaşı Halil Ağa’nın ve benim dahi zimmetlerimizi ibrâ ve ıskāt etmişidi deyü ba‘de’d-def‘ ve’l-inkâr merkūm Südçü Kiga zimmî [def‘-i] meşrûhunu ahrâr-ı ricâlden lede’t-tezkiye şehâdetleri makbûle olan Mehmed Çelebi b. Mustafa nâm Müslim ile Abraham v. Nikagos nâm zimmîler şehâdetleriyle müdde‘î-i mesfûr Avanis zimmî muvâcehesinde vech-i şer‘î üzere ba‘de’l-isbât ve’l-kabûl mûcebiyle müdde‘î-i mesfûr Avanis da‘vâ-yı mezkûresiyle merkūm Südçü Kiga zimmîye bî-vech-i şer‘î mu‘ârazadan men‘ olunduğu bâbdan huzûr-ı âlîlerine i‘lâm olundu.<br><br>Fî 9 şehri Rebî‘ülevvel sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7054"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7056"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>