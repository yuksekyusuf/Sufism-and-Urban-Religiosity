﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 116<br>Hüküm no: 75<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Ali’nin reşit olan oğlu İbrahim’in, küçükken vasîsi olan halası Rukiye Hatun’un zimmetini vasîlik dönemine ait hesaplardan ibra ettiği</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Kiremidci Süleyman mahallesinde sâkin iken bundan akdem vefât eden Mehmed Efendi b. el-Hâc Ali’nin sulbî oğlu olup bulûğunu mukır ve mu‘terif olan İbrahim’in sin ve cüssesinin bulûğa tahammülü olup rüşdü olduğunu zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer olan mezbûr İbrahim meclis-i şer‘-i şerîf-i enverde ammesi ve vasiyyesi işbu râfi‘atü’l-kitâb Rukiye Hatun bt. el-Hâc Ali mahzarında ikrâr ve takrîr-i kelâm [27a] edüp ammem mezbûre Rukiye Hatun benim hâl-i sıgārımda vasiyyem olup hesâb ve kitâbımız görüldükde ber-mûceb-i defter-i muhâsebe mal-ı mevrûsumdan vasiyye-i mezbûre Rukiye Hatun’un masrûfunu muhber olduğum mikdârdan bâkī mal-ı mevrûsum olan altmış altı bin yedi yüz seksen üç akçeyi vasiyye-i mezbûre Rukiye Hatun bana def‘ ve teslîm ben dahi ber-vech-i muharrer yedinden bi’t-tamam ve’l-kemâl ahz u kabz edüp meblağ-ı mezbûrdan mezbûre Rukiye Hatun yedinde ve zimmetinde bir akçe ve bir habbe hakkım bâkī kalmayıp ba‘de’l-yevm babam müteveffâ-yı mezbûrdan ve sâir mirası bana intikāl edenlerin terekelerinden mezbûre Rukiye Hatun’un makbûz ve masrûfuna müte‘allika âmme-i de‘âvî ve mutâlebât ve eymân ve muhâsamâtdan mezbûre Rukiye Hatun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim; vechen mine’l-vücûh ve sebeben mine’l-esbâb da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis-aşer min-Şevvali’l-mükerrem sene 1147.<br><br>Şuhûdü’l-hâl: Ömer Efendi b. Ahmed el-imâm, eş-Şeyh Ahmed Efendi b. Süleyman, İsmail Efendi b. el-Hâc Osman, el-Hâc Yusuf b. Abdullah, Osman Odabaşı b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16445"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16447"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>