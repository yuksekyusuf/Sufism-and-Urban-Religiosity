﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 244<br>Hüküm no: 195<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Çelebi b. Mustafa’nın menzil hissesinin çocuklarının ihtiyaçları için satılması</b><br><br>Medîne-i hazret-i Ebâ Eyyüb Ensârî -aleyhi rahmetü Rabbihi’l-Bârî-’de Selvi mahallesinde sâkin iken bundan akdem vefât eden Ahmed Çelebi b. Ali Mustafa b. El-Hâc Mehmed’in sulbî sagīr oğulları Süleyman ve Feyzullah ile sulbiye sagīre kızları Havva ve Mü’mine ve Zeyneb’in vâlideleri ve tesviye-i emrlerine kıbel-i şer‘den mansûb vasiyyeleri işbu râfi‘atü’l-kitâb Emine Hatun bt. Şa‘ban meclis-i şer‘-i şerîf-i enverde takrîr-i kelâm ve ta‘bîr ani’l-merâm edip medîne-i mezbûrda vâki‘ Kiremitçi Süleyman evkāfından olup yine Kiremitçi Süleyman mahallesinde inde’l-ahâlî ve ma‘lûmü’l-hudûd ve’l-müştemilât menzilden müteveffâ-yı mezbûrun icâreteyn üzere mutasarrıf olduğu hisse-i erba‘a hissesi intikāl-i âdî ile sagīrûn-ı merkūmûna intikāl edip lâkin hisse-i merkūmenin hâsılı ta‘mîr ve termîmine vefâ etmediğinden gayrı menzil-i mezbûrun rub‘ hissesine mutasarrıfı olan menzil hisse-i mezbûresini bey‘ edip sagīrûn-ı merkūmûnun menzil-i merkūmeden sülüsüne erbâ‘ hisseleri taksîm olunduğu takrîrce dahi kâbil-i intikāl olmayıp ve sagīrûn-ı [68a] merkūmûnun menzil-i merkūmu ta‘mîr edicek âhar mâlları dahi olmadığından gayrı nafaka ve kisve bahâya eşedd-i ihtiyâcları olmağla âhara ferâğ ve bedel-i merkūm istirbâh olunmak sagīrûn-ı merkūmun haklarında her vechile nef‘-i mahfi olmağın yed-i sâile ile dahi âhara ferâğa kıbel-i şer‘-i enverden izin verilmek matlûbumdur dedikde vasiyye-i mezbûre Emine Hatun’un kelimât-ı meşrûhası vâkı‘a mutâbık idiği zeyl-i kitâbda muharrerü’l-esâmî Müslimîn haberleriyle lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi hisse-i merkūmu ba‘de’l-müzâyede inkıtâ‘u’r-rağbe yed-i sâile ve ma‘rifet-i mütevellî ile âhara ferâğa vasiyye-i mezbûre Emine Hatun’a izin verilip mâ-vaka‘a bi’t-taleb ketbolundu.<br><br>Fi’l-yevmi’t-tâsi‘ aşer min-Muharremi’l-harâm sene ihdâ ve selasîn ve mi’e ve elf<br><br>Şuhûdü’l-hâl: İsmail Efendi b. Osman, Ahmed Efendi b. İbrahim, Mustafa Çelebi b. İsmail, diğer Mustafa Çelebi b. Mehmed Efendi, Yusuf b. Mehmed, Abdullah Çelebi b. Mahmud, es-Seyyid Mustafa Çelebi b. Sefer Efendi, es-Seyyid Süleyman b. es-Seyyid Mehmed, Hüseyin Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=16352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o270"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>