﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 275<br>Hüküm no: 379<br>Orijinal metin no: [42b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Halife b. Kemaleddin’in vakfettiği paranın vakıf olarak devam etmesine karar verildiği</b><br><br>İşbu kitâb-ı sıhhat-nisâbın tahrîrine bâ‘is oldur ki, vilâyet-i Anadolu’da Burdur kazâsına tâbi‘ Lengümi nâm karye sâkinlerinden Mehmed Halife b. Kemaleddin meclis-i şer‘-i şerîfde, vakf-ı âtîye li ecli’t-tescîl mütevellî nasb ettiği Ahmed Halife b. Receb mahzarında ikrâr ve takrîr-i kelâm edip, kendi mâlımdan üç bin akçe hasbeten lillâhi te‘âlâ vakf ve habs ve mütevellî-i mezbûra teslîm eyledim, ol-dahi tesellüm eyledikden sonra şöyle şart eyledim ki, mâdemki hayâtda olam meblağ-ı mezbûru vakfiyet üzre mutasarrıf olam ve ba‘de vefâtî meblağ-ı mezbûr mütevellîsi yediyle yılda onu on bir ve rubû‘ akçe hesâbı üzre istirbâh olunup, hâsıl olan üç yüz yetmiş beş akçe ribhin yetmiş beş akçesi vazîfe-i mütevellî olup mâ‘adâsı karye-i mezbûre avârızı için mütevellîsi bir mu‘temed kimesne ile irsâl eyleye deyip, mütevellî-i mezbûr vâkıf-ı merkūmu tasdîk ettikden sonra vâkıf-ı mezbûr mütevellî-i merkūm muvâcehesinde takrîr-i kelâm edip, vakf-ı nukūd inde e’immetine’s-selâse gayr-i sahîh olmağın vakf-ı mezbûrdan rücû‘ etdim deyû meblağ-ı merkūmu taleb ettikde, mütevellî dahi cevâbında İmâm Züfer re’y-i şerîfi üzre sıhhat-i vakf-ı nukūd emr-i mukarrerdir deyû teslîmden imtinâ‘ edip, sadr-ı kitâbda tevkī‘-i vâki‘ olan hâkimden hükm taleb ettikde, ol dahi nazaran li’l-vakf sıhhatine hükm ettikde, vâkıf-ı mezbûr tekrâr bast-ı merâm edip, eğerçi vakf-ı nukūd alâ re’yi’l-imâmi’l-ma‘hûd sahîh ve câ’izdir lâkin lüzûm yokdur, ona binâen taleb ederim deyip mütevellî dahi cevâbında, sıhhat-i vakf ile lüzûm ile lüzûm tev’emândır. Husûsa hükm-i hâkim dahi ola deyip, ba‘de’l-mücâdele hâkim-i müşârun-ileyh dahi bi’l-muvâcehe lüzûmuna dahi hükm edip, min ba‘d vakf-ı mezbûr vakf-ı sahîh ve lâzım olup, nakzı muhâl ve tağyîr ve tebdîli mümteni‘ü’l-ihtimâl oldu. Tahrîren fi’l-yevmi’s-selâse min Cemâziyelevvel li sene seb‘a ve ışrîn ve elf. Şuhûd[ü’l-hâl]: Bâli Efendi b. Ahmed, es-Seyyid Ali b. es-Seyyid Nebi, el-Hâc Resûl b. Mustafa, el-Hâc Veli b. Süleyman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>