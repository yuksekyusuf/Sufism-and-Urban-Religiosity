﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 858<br>Hüküm no: 1049<br>Orijinal metin no: [147a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mehmed Bey’in küçük çocukları Mustafa ve Hatice’ye amcaları Rıdvan Beşe’nin vasî tayin olunduğu</b><br><br>Hüccet-i vesâyet.<br><br>Mahmiye-i İstanbul’da Yenibağçe kurbünde Kādıasker Mehmed Efendi mahallesinde sâkin iken bundan akdem vefât eden Mehmed Bey b. Halil nâm kimesnenin sagīr oğlu Mustafa ile sagīre kızı Hadice’nin kıbel-i şer‘den mansûb vasîsi olan Süleyman Bey b. Osman meclis-i şer‘-i hatîrde işbu râfi‘u’l-kitâb müteveffâ-yı mezbûrun li-ebeveyn karındaşı Rıdvan Beşe b. Halil mahzarında ikrâr ve takrîr-i kelâm edip işbu sene-i mübârekede hâcc-ı şerîfe gitmeğe niyet etmekle hüsn-i ihtiyârım ile vesâyet-i mezbûreden fâriğa oldum dedikde zeyl-i kitâb hâl ani’l-irtibâbda esâmîleri mastûr Müslimîn ve sikāt-ı muvahhidîn mezbûr Rıdvan Beşe hizmet-i vesâyete her vechile ehil olduğunu lede’ş-şer‘ ihbâr eylediklerinde hâkim-i muvakkı‘-ı tûbâ-lehû ve hüsnü-meâb hazretleri dahi mezbûr Rıdvan Beşe’yi sagīreyn-i mezbûreynin tesviye-i emrleri için kıbel-i şer‘-i enverden vasî nasb ve ta‘yîn eyledikde ol dahi vesâyet-i mezbûreyi kabûl ve hidemâtın edâya ta‘ahhüd etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mustafa Çelebi b. Süleyman, es-Seyyid Mehmed b. Nasuh, Hüseyin Beşe b. Mehmed, Osman Bey b. Üveys, Hamza Ağa b. el-Hâc Mehmed, el-Hâc Receb Çelebi b. Süleyman, Mustafa Çelebi b. Mehmed Ağa, Mustafa Çelebi b. Abdullah, Mustafa Ağa b. el-Hâc Receb, Durmuş Beşe [b.] Bayram.</p>          <br><a title="Önceki sayfa" style="text-decoration:none" href="./ayrmetin.php?idno=25935"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25937"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b858"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o919"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>