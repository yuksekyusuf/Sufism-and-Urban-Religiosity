﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 204<br>Hüküm no: 265<br>Orijinal metin no: [35a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalaycı Ali Ağa’nın borcunu ödemesi</b><br><br>2100 guruşa hüküm<br><br>Ma‘rûz<br><br>Bâ‘isü’l-i‘lâm Kostandi v. Yani nâm zimmî İstanbul Bâb Mahkemesi’nde meclis-i şer‘de kalaycı esnâfından es-Seyyid Ali Ağa b. es-Seyyid Hüseyin nâm kimesne muvâcehesinde bundan akdem merkūm es-Seyyid Ali Ağa ile beher şehr yüz seksener guruş ücret mukāvelesiyle mahrûse-i Galata’ya <<muzâfe İstinye nâhiyesine>> muzâfe kasaba-i Beşiktaş’a tâbi‘ Arnavudköy nâm mahâlde vâki‘ bir bâb kalaycı dükkânında sene-i sâbıkā Şevvâli’l-mükerremi gurresinden işbu elli beş senesi şehr-i Ramazani’l-mübâreki gāyetine gelince ber-mu‘tâd ve bir sene merkūm es-Seyyid Ali Ağa’ya hizmet ve ba‘dehu müfârakat etmemle müddet-i mezkûrede müctemi‘ merkūmun zimmetinde alacak hakkım olan iki bin yüz altmış guruşu mezbûr es-Seyyid Ali Ağa’dan hâlâ taleb ederim deyü ba‘de’d-da‘vâ ve’l-istintâk merkūm es-Seyyid Ali Ağa dahi cevâbında müdde‘î-i mersûm <<ber-vech-i muharrer>> ancak müddet-i mezkûrede istihdâmını ikrâr lâkin beher şehr yüz seksener guruş kavl-i mezkûr müdde‘âsını inkâr etmekle müdde‘î-i mersûm ber-vech-i muharrer müdde‘âsını adl ve makbûlü’ş-şehâde idikleri ihbâr olunan Kalaycı Emin Ağa b. Ahmed ve Kazgancı Ahmed b. Ahmed nâm kimesneler şehâdetleriyle bi’l-muvâcehe vech-i şer‘î üzere isbât etmeğin mûcebince meblağ-ı mezkûr iki bin yüz altmış guruşu müdde‘î-i mesfûr Kostandi zimmîye edâ ve teslîme mezbûr es-Seyyid Ali Ağa’ya tenbîh olunduğu huzûr[-ı âlîlerine i‘lâm olundu]<br><br>Fî 26 Şevvâl sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>