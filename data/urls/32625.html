﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 223<br>Hüküm no: 199<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ahmed’in, Yedikule’deki üç bâb kasap dükkânı gediğini Seyyid İbrahim Ağa’ya sattığı</b><br><br>Kasab gediği<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm-ı mağfiret-nişan Sultan Abdülhamid Hân hazretlerinin evkāf-ı hümâyûnlarından İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden beşinci selhhâneye merbût kasab dükkânlarından İstanbul’da Kocamustafapaşa Câmi‘-i şerîfi karşısında kâin bir bâb ve yine câmi‘-i şerîf-i mezkûr kapısı civârında vâki‘ bir bâb ve yine Kocamustafapaşa kolluğu karşısında kâin bir bâb ki cem‘an üç bâb kasab dükkânları derûnlarında mevcûde beyne’l-esnâf gedik tâ‘bir olunur âlât-ı lâzıme-i ma‘lûmelere bâ-temessük-ı mütevellî bi’l-icâreteyn mutasarrıf olan es-Seyyid Ahmed b. İbrahim nâm kimesne tarafından husûs-ı âti’l-beyânda ikrâra vekîl olduğu kasab ustalarından es-Seyyid Hasan Efendi b. es-Seyyid Mehmed ve kasab ustalarından Mehmed Ağa b. Hasan nâm kimesneler şehâdetleriyle sâbit olan el-Hâc Ali Ağa b. el-Hâc Osman nâm kimesne meclis-i şer‘-i münîrde hâlâ hâssa kasabbaşısı hâcegân-ı dîvân-ı hümâyûndan es-Seyyid Ali Efendi tarafından mürsel kasablar kethüdâsı Hasan Ağa b. el-Hâc Osman ve sâir kasab ustaları hâzır oldukları hâlde kasab ustalarından bâ‘isü’l-i‘lâm es-Seyyid el-Hâc İbrahim Ağa b. es-Seyyid Mustafa nâm kimesne muvâcehesinde bi’l-vekâle takrîr-i kelâm edüp müvekkilim merkūm es-Seyyid Ahmed b. İbrahim zikr olunan kassab dükkânları derûnlarında mevcûde âlât-ı lâzıme-i ma‘lûmelerimi bedel-i ma‘lûm ve makbûz mukābelesinde ferağ-ı kat‘i-i mu‘teber ile bâ-re’y-i mütevellî mezbûr el-Hâc İbrahim Ağa’ya ferağ ve tefvîz eylediğimde ol dahi ber-vech-i muharrer tefevvüz ve kabûl ve hisse-i tevzî‘lerini ustalar ma‘rifetleriyle tamamen ahz etmek üzere ta‘ahhüd edüp fîmâ ba‘d kasab gediği tâ‘bir olunan âlât-ı lâzıme-i mezkûrelerde benim kat‘â alâka ve medhalim kalmayup mezbûr es-Seyyid el-Hâc İbrahim Ağa’nın hakk-ı müfevvezi olmuşdur dedi deyü bi’l-vekâle eylediği takrîrini mezbûr es-Seyyid el-Hâc İbrahim Ağa ba‘de’t-tasdîk zikr olunan üç bâb kasab dükkânları gedikleri merkūm es-Seyyid Ahmed’in ferağından kendi üzerine tahrîr ve defter-i vakfa kayd ve yedine taraf-ı vakıfdan temessük i‘tâ buyrulmak bâbında istid‘â-yı inâyet eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 18 R sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>