﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 436<br>Hüküm no: 485<br>Orijinal metin no: [197-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mütevellisi bulunmayan mülhak vakıfların musakkafat ve müstegallatı ferağ ve intikal muamelelerinin hakim görüşü ile evkaf memurlarının huzurunda yapılması</b><br><br>Meşîhat<br><br>3<br><br>İstanbul Kādılığı’na,<br><br>Fazîletlü Efendim Hazretleri,<br><br>Mütevellîleri bulunmayan evkāf-ı mülhakanın icâreteynli musakkafât ve müstegallâtının mu‘âmele-i ferâğiyeleri re’y-i hâkim ile mütevellî sıfâtı verilen Defter-i hâkānî me’mûrları huzûrunda icrâ ettirilmekte ise de bu sûrete mesâğ-ı şer‘î olmadığı cihetle ba‘demâ bu misillü vakıflar ferâğ ve intikāl mu‘âmelâtının hîn-i vukū‘unda hükkâm-ı şer‘ taraflarından bi’l-umûm evkāf me’mûr ve vekîllerinin mütevellî kāimmakāmı nasb u ta‘yîni ile bu kere neşrolunan nizâmnâme mûcebince onlar huzûrunda icrâsı lüzûmu Evkāf-ı Hümâyûn Nezâret-i celîlesinden iş‘âr edilmiş olduğundan bahisle istîzân-ı mu‘âmeleyi hâvî Defter-i Hâkānî Nezâret-i Aliyyesi’nden vürûd eden tezkire üzerine bi’l-muhâbere Evkāf-ı Hümâyûn Nezâreti’nden cevâben vârid olan tezkirede mütevellîsi fevt olup da tevliyeti henüz tevcîh olunmayan veyâhûd mütevellîsi mechûl veyâ diyâr-ı ba‘îdede bulunan evkāfa âid musakkafât ve müstegallâtın ferâğ ve intikālinde hazır bulunmak üzere muvakkaten ecânibden mütevellî kāimmakāmı nasb u ta‘yîn olunduğu takdîrde icâre-i müeccele ve bedel-i huker ve mukāta‘ası îfâ olunamamasından nâşî îcârının feshiyle vakfına ircâ‘ı veyâ muvâza‘a ve meccânen ferâğ sebebiyle yâhûd suver-i uhrâ ile mahlûliyeti lâzım gelen birçok akārât-ı vakfiyenin adem-i ıtlâ‘ı hasebiyle takrîri ahz ve senedâtı i‘tâ edilip hukūk-ı vakfın ziyâ‘ına ve senedât-ı hâkāniye ile tasarruf olunan akārda de‘âvî hudûsuna sebeb verilerek birçok ahvâlde i‘tibârlarını ihlâle bâdî ve her hâlde me’mûrîn-i vakfiyenin ahvâl-i mezkûreye vukūfu cihetiyle onlar ma‘rifetiyle cereyân-ı mu‘âmele müşkilât-ı vâkı‘anın hudûsunu mâni‘ ve hukūk-ı vakfın siyânetiyle tasarrufun halelden masûniyetini müeddî bulunduğu dermeyân kılındığından ve fi’l-hakīka mu‘âmelât-ı [198] mezkûre me’mûrîn-i vakfiyenin ma‘lûmâtı tahtında cereyân ettikçe müşkilât-ı melhûza ber-taraf olacağı gibi el-hâletü hâzihî kâffe-i vilâyât ve mülhakātda evkāf me’mûrları mevcûd bulunmasına göre Defter-i Hâkānî Nezâretince dermeyân edilen teahhur mahzûru da gayr-ı vârid ve ahvâl-i sâbıkāın yirmi yedi seneden beri cereyân etmiş olması selâmet-i maslahata hâdim olacak suver-i cedîde-i inzibâtiyenin kabûl ve ittihâzını mâni‘ olamayacağı tabî‘i görülerek Evkāf Nezâreti’nin iş‘ârı dâiresinde mu‘âmele icrâsı tensîb edilmiş olduğundan ba‘demâ mütevellîleri bulunmayan evkāf-ı mülhakanın icâreteynli musakkafât ve müstegallâtının ferâğ ve intikāl mu‘âmelâtının hükkâm-ı şer‘ tarafından bi’l-umûm evkāf me’mûr ve vekîllerinin ber-vech-i muharrer mütevellî kāimmakāmı nasb u ta‘yîniyle onlar huzûrunda icrâsı hakkında Şûrâ-yı Devlet Mülkiye Dâiresi’nden i‘tâ olunan mazbata sûretinin leffiyle vârid olan tezkire-i sâmîye üzerine keyfiyet Encümen-i Islâhât-ı İlmiye ifâdesiyle ta‘mîmen hükkâm-ı şer‘e iş‘âr ve mülhakāt nüvvâbına gönderilmek üzere işbu tahrîrâtın nüsah-ı kâfiyesi leffen isrâ kılınmış olmağla ona göre iktizâsının îfâ ve nizâm-ı mevzû‘u vechile tasarruf senedâtı Defter-i hâkānî me’mûrları ve tapu kâtibleri taraflarından verileceğinden mu‘âmelât-ı mezkûrenin icrâsında onlarında hazır bulundurulması siyâkında tezkire-i mecî terkīm kılındı.<br><br>Fî 28 Rebî‘ülevvel sene 1328 ve fî 27 Mart sene 1326.<br><br>Şeyhülislâm<br><br>Hüseyin Hüsnü</p>          <br><a title="Önceki sayfa" style="text-decoration:none" href="./ayrmetin.php?idno=36409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b436"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o478"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>