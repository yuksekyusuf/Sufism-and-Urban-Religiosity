﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 291<br>Hüküm no: 249<br>Orijinal metin no: [72b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan b. Abdullah’ın azat edilmiş olduğu</b><br><br>İşbu râfi‘ü’l-kitâb uzun boylu yassı burunlu ve sağ yanında eser-i cerâhati olan A‘râbiyyü’l-asl Hasan [b.] Abdullah nâm kimesne mahmiye-i Galata’ya tâbi‘ kasaba-i Kasımpaşa mahallâtından Yeldeğirmeni mahallesi sâkinlerinden iken bundan akdem vefât eden İnâyet Bey b. ( ) nâm müteveffânın sulbî sagīr oğulları Mehmed ve Mustafa’ya mansûb vasî olan Ümmühân Hâtun’u meclis-i şer‘a ihzâr ve mahzarında takrîr-i da‘vâ edip abd-i memlûkü olduğum müteveffâ-yı mezbûr İnâyet Bey’in hâl-i hayâtında ve kemâl-i akl-i sıhhatinde beni tedbîr-i mutlak ile tedbîr eylemişdi. Hâlâ mezbûr İnâyet Bey civâr-ı rahmet-i Hayy-i Kayyûm’a irtihâl ve intikāl edip sülüs-i mâlı benim kıymetimi müsâ‘id olmağla cemî‘ mâlından âzâd olmuşumdur, suâl olunup mûcebiyle amel olunması matlûbumdur dedikde, gıbbe’s-suâl ve akībe’l-inkâr müdde‘î-i mezbûr Hasan’dan da‘vâsını mübeyyin beyyine taleb olundukda udûl-i ricâlden Hüseyin Efendi b. Abdülkerim ve Mehmed b. İbrahim nâm kimesneler li ecli’ş-şehâde meclis-i şer‘a hâzırân olup fi’l-hakīka müdde‘î-i mezbûr Hasan’ı müteveffâ-yı merkūm İnâyet Bey bizim huzûrumuzda tedbîr-i mutlak ile tedbîr edip hâlâ merkūm İnâyet Bey vefât etmekle muhallefâtının sülüsü mezbûr Hasan’ın kıymetine müsâ‘id olmağla müdde‘î-i mezbûr müteveffâ-yı merkūmun cemî‘ mâlından âzâd olmuşdur, biz bu husûsa bu vech üzere şâhidleriz ve şehâdet dahi ederiz deyû her birleri edâ-i şehâdet-i şer‘iyye eylediklerinde şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a oldukdan sonra müdde‘î-i mezbûr Hasan’ın ıtkına hüküm birle mâ hüve’l-vâki‘ li ecli’l-vesîka ketb ve yed-i tâlibe vaz‘ ve def‘ olundu. Cerâ zâlike ve hurrire fi’l-yevmi’r-râbi‘ aşer min Muharremi’l-harâm li sene selâse ve hamsîn ve elf.<br><br><br>Şuhûdü’l-hâl: Ramazan Efendi b. Mustafa el-Kadı, Borazan b. Mustafa, Musli Ağa b. Mehmed, Mahmud b. İlyas el-Haddâm, Mehmed Çelebi el-Haddâm.</p>          <br><a title="Önceki sayfa" style="text-decoration:none" href="./ayrmetin.php?idno=20452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>