﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 294<br>Hüküm no: 317<br>Orijinal metin no: [139-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yumurtacı gediğinin, sahiplerine teslim olunması</b><br><br>Yumurtacı dükkân gediğini teslîme tenbîh<br><br>Ma‘rûz,<br><br>Odunkapısı’nda mütemekkin Sarrâf Yagob ve şerîki Turfanda nâm zimmîler meclis-i şer‘-i şerîfde zikri âtî yumurtacı dükkânı âlâtına vâzı‘ü’l-yed olan Halil b. Yusuf ile terâfu‘larında Odunkapısı’nda vâki‘ Yumurtacı el-Hâc Osman b. Hasan’ın müsteciren sâkin olduğu ma‘lûmü’l-hudûd dükkânda mevcûd gedik ta‘bîr olunur Yumurtacı âlât-ı ma‘lûmesini mezbûr el-Hâc Osman bin yüz yetmiş sekiz senesi Muharremü’l-haramı gurresinde yedi yüz elli guruş semen-i makbûza şurût-ı müfsideden ârî bey‘iyle bey‘ ve biz dahi iştirâ eylediğimizden sonra yine mezbûr el-Hâc Osman’a i‘âde edip ikāmet etdirmiş idim. Hâlâ mezbûr el-Hâc Osman fevt olup âlât-ı ma‘lûmeyi biz zabt murâd eylediğimizde mezbûr Halil bi-gayrı hakkın vaz‘-ı yed eder, suâl olunup kasr-ı yedine tenbîh olunmak matlûbumuzdur deyü da‘vâ ve mezbûr Halil cevâbında zikr olunan âlâtı müteveffâ-yı mezbûr el-Hâc Osman’ın gāibetü ani’l-meclis olan veresesi bana îdâ‘ ve teslîm etmeleriyle verese-i mezbûre hâzır olmadıkça zimmiyân-ı mezbûrânın da‘vâ-i meşrûhaları mesmû‘a değildir deyü eylediği def‘ini bir vechile beyan ve isbâta kādir olmamağla müdde‘iyân-ı merkūmân müdde‘âlarını Yumurtacı esnâfından kethüdâ el-Hâc Ahmed ve el-Hâc Mehmed ve el-Hâc Hüseyin ve el-Hâc Süleyman ve sâir on sekiz nefer kimesneler şehâdetleriyle isbât etmeğin mûcebiyle verese-i mezbûrenin zuhûrunda da‘vâlarına mevkūfen âlât-ı mezkûreyi zimmiyân-ı merkūmâna teslîm için mezbûr Halil’e tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 23 Rebî‘ülevvel sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29607"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29609"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>