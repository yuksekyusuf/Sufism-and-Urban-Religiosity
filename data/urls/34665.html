﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 68<br>Hüküm no: 12<br>Orijinal metin no: [6-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Ağa’nın, Hatice bt. Ahmed’e ait Ayazağa köyündeki bostan, tarla ve su değirmenindeki yarım hissesine müdahaleden men edildiği</b><br><br>Mukābele şüd<br><br>Uskumru cibâyetine tâbi‘ Ayasağa karyesinde bostan ve tarla ve su değirmeni nizâ‘ı<br><br>Ma‘rûz<br><br>Sâhibe-i arzuhâl mu‘arrefetü’z-zât Şerife Hatice Hanım bt. es-Seyyid Ahmed bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i münîrde Havâss-ı Refî‘a Mahkemesi ser-muhzırânı derûn-ı arzuhâlde ismi mezkûr Halil Ağa b. Veliyüddin muvâcehesinde Evkāf-ı Hümâyûn-ı meymenet-meşhûna mülhak evkāfdan cennet-mekân firdevs-âşiyân merhûm ve mağfûrun-leh Sultan Bâyezid-i Velî Han -tâbe serâhû- hazretlerinin evkāf-ı şerîfeleri müstegallâtından Uskumru cibâyetine tâbi‘ Ayasağa karyesi sınırında kâin bir tarafdan Tanburacı Mehmed b. Efendi vakfından merkūm Halil Ağa’nın uhde-i tasarrufunda olan su değirmeni ve bir tarafdan Kâğıdhâne’ye giden dere ve bir tarafdan yine zikr olunan Tanburacı vakfından Yerebakan Yani zimmî bahçesi ve bir tarafdan tarîk-i cadde ile mahdûd senevî yüz elli akçe bedel-i öşr mukāta‘alı ma‘lûmü’l-mikdâr bostan ile ma‘lûmü’l-mikdâr tarlaların nısf hisse-i şâyi‘aları benim ve nısf hisse-i şâyi‘aları mezbûr Halil Ağa’nın uhde-i tasarrufumuzda iken merkūm Halil Ağa zikrleri mürûr eden bostan ve tarlanın benim nısf hisse-i şâyi‘alarımı tasarrufuma bî-vech mümâna‘at eder olmağla suâl olunup ber-vech-i muharrer vâki‘ olan mümâna‘atı men‘ olunmak murâdımdır deyü ricâl-i Devlet-i aliyyeden hâlâ Evkāf-ı Hümâyûn nâzırı sa‘âdetlü atûfetlü Numan Mahir Beyefendi kıbelinden memûr vekîli el-Hâc İbrahim Ağa hâzır olduğu hâlde da‘vâ ettikde merkūm Halil Ağa dahi cevâbında zikrleri sebkat eden bostan ve tarlaların nısf hisse-i şâyi‘aları müdde‘iye-i merkūme Şerife Hatice Hanım’ın uhde-i tasarrufunda olduğunu ikrâr ve tasdîk edip lâkin mârrü’l-beyân Ayazağa karyesi hudûdu dâhilinde kâin Haremeynü’ş-şerîfeyn Evkāfı arâzileri üzerlerinde kâin iki kıt‘a bostan ve üç kıt‘a bahçe ve bir bâb su değirmeni benim müstakıllen uhde-i tasarrufumda olmağla işbu yedimde olup bin iki yüz elli beş senesi Recebi’l-ferd’inin on dokuzuncu günü târihiyle müverrah cânib-i Hazîne-i Haremeyn-i Muhteremeyn’den i‘tâ olunan bir kıt‘a temessük nâtık olduğu üzere zikrleri sebkat eden iki kıt‘a bostan ve üç kıt‘a bahçe ve bir bâb su değirmeni derûnlarında olan gedikleri dahi beher şehr yirmi akçe icâre ile benim tasarrufumda olup ve müdde‘iye-i merkūme ile ale’l-iştirâk mutasarrıflar olduğumuz sâlifü’z-zikr bostan ve tarla ber-minvâl-i muharrer mutasarrıf olduğum gedikler temessüğünde münderic olmağın bir müddetden beri müdde‘iye-i merkūmenin nısf hisse-i şâyi‘asına mutasarrıfe olduğu zikrleri mürûr eden bostan ve tarlaların nısf hisseleri müdde‘iye-i merkūme tarafından senevî yüz elli guruş ücret-i müsemmâ ile uhde-i tasarrufumda olup ol-vechile beyânları sebkat eden bostan ve tarladan müdde‘iye-i merkūmenin nısf hisselerini tasarruf ederim deyü sûret-i def‘de îrâd eylediği evvelen müdde‘iye-i merkūmenin nısf hisselerine mutasarrıfe olduğu zikr olunan bostan ve tarlalar merkūm Halil Ağa’nın yedinde olan gedik temessüğünde mezkûr ve münderic olmadığından mâ‘adâ bi’l-cümle gedikât haklarında elli dört senesi hilâlinde fîmâ-ba‘d bi’l-cümle mağaza ve dekâkin ve han odaları ve besâtîne gedik vaz‘ olunduğundan sonra ...? mülk ashâbının ilm ü icâzetleri olmadıkça vaz‘ olunan gediklere i‘tibâr olunmamak bâbında mu‘ahharan şeref-sunûh buyurulan irâde-i kātı‘a-i mülûkâneye münâfî ve mugāyir olmağla def‘e sâlih cevâb-ı şer‘î olmayıp mûcebiyle sâlifü’l-beyân bostan ve tarladan müdde‘iye-i merkūme Şerife Hatice Hanım’ın nısf hisse-i şâyi‘alarından keff-i yed edip tasarrufuna mümâna‘at etmemek üzere merkūm Halil Ağa’ya ba‘de’t-tenbîh merkūme Şerife Hatice Hanım bâlâda mezkûr bostan ve tarladan mutasarrıfe olduğu nısf hisse-i şâyi‘aları bâ-re’y-i mütevellî ma‘rifet-i şer‘le ifrâz ve alâmât-ı fâsıla vaz‘ıyla imtiyâz olunup ba‘dehû mârrü’z-zikr Sultan Bâyezid-i Velî Han Vakfı Hazîne-i Haremeynü’ş-şerîfeyn’den mazbûten idâre buyurulmakda olan evkāfdan olmağın gedikler hakkında müceddeden verilen nizâm-ı müstahsene-i mer‘iye üzere vakf-ı müşârün-ileyh defterine kayd ile iktizâ eden temessüğü i‘tâ buyurulmak bâbında istid‘â ve istirhâm eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 11 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34664"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34666"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>