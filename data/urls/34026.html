﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 263<br>Hüküm no: 119<br>Orijinal metin no: [45a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata’da Yağcı esnafı İbrahim’in yağcı gediğinin zayi olan hüccetinin çıkarılması talebi</b><br><br>Galata’da yağcı gediğinin zâyi‘ olan hücceti ihrâcı bâbında ilmühaber.<br><br>İbrahim nâm kimesnenin takdîm eylediği bir kıt‘a arzuhâli mefhûmunda mahrûse-i Galata’da yağcı esnâfından olup zarûret ve muzâyakası hasebiyle mukaddemâ miyâne-i merfû‘adan dokuzuncu cemâ‘atin miyânesinden iki bin guruş istikrâz ederek mukābelesinde mutasarrıf olduğu bir bâb dükkânın gedik ve mülk hüccetleriye senedât-ı sâiresini rehin vaz‘ etmiş olduğundan bahisle deyni olan meblağ-ı mezkûru cânib-i mîrîye ba‘de’t-teslîm zikrolunan senedâtlarının i‘tâsı husûsunu istid‘â etmekden nâşî merkūmun zimmeti kaydı muhallefâtdan ve mahrûse-i merkūmede iki aded yağcı mahzenleri ve dükkânlarına mülk ashâbı taraflarından ziyâde kirâ mutâlebesiyle gedikleri mu‘attal kalmış ve ba‘d ez-în ziyâde mutâlebe olunmamak üzere mutasarrıfları yedlerine sûretleri verilmiş ve dükkân-ı mezkûrun gediği’çün sâhib-i merkūm yedine sûret verildiğinin kaydı bulunamamış idiği Başmuhâsebe’den ba‘de’l-ihrâc cemâ‘at-i mezkûrun rehin ve temessükâtı sandığı muhterik olmuş olduğundan istid‘â olunan senedâtın kaydı ihrâc olunmak üzere İstanbul Mahkemesi sicillâtına lede’l-havâle mahrûse-i merkūme Yağkapanı tüccârından Hüseyin Ağa b. Kilisli el-Hâc İsmail Ağa’nın beyne’l-esnâf gedik tâ‘bir olunur âlât-ı lâzıme-i ma‘lûmeyi hâvî taht-ı tasarrufunda olan bir bâb yağcı dükkânının bedel-i ma‘lûm mukābili merkūm İbrahim ile es-Seyyid Ahmed Ağa’ya fürûht ederek onlar dahi ber-vech-i münâsafa iştirâ ederek zabt ve tasarrufları’çün başka ve ba‘dehû dükkân-ı mezkûrun hissedârı olan merkūm Ahmed mutasarrıf olduğu nısf hissesini müştereki olan merkūm İbrahim’e bedel-i ma‘lûm mukābili fürûht etmiş ve hisse-i mezkûrda kat‘â alâkası kalmamış olduğundan dükkân-ı mezkûr müstakillen merkūm İbrahim’in mülk-i müşterâsı ve hakk-ı sarîhi olduğunu mübeyyin başka iki kıt‘a hüccet-i şer‘iyye i‘tâ olunmuş <<olduğu>> idiği ba‘de’l-ihrâc hüccet-i mezkûre muhterik olduğu haber verilmekle merkūmun deyni Mukâta‘ât hazînesine ba‘de’t-teslîm zâyi‘den hücceti tahrîr olmak üzere sicillâta ilmühaberi verilmek fermân buyrulmağın mûcebince kaydolunup merkūmun deyni olan meblağ-ı mezbûr iki bin guruş tamamen tahsîl ve hazîne-i mezkûreye teslîm olunduğu Sergi defterleri’nden işâret olunarak senedi i‘tâ olunmuş olduğundan sâlifü’l-beyân dükkân-ı mezkûr zımnında mukaddemâ tanzîm kılınmış olan hüccetinin kaydı mûcebince zâyi‘den i‘tâsı’çün İstanbul kādısı fazîletlü efendi hazretleri sicillâtı tarafına işbu ilmühaber kāimesi verilmişdir.<br><br>Fî 20 min Ca sene 1242.<br><br>İşbu ilmühaberde mastûr iki kıt‘a hüccetin biri fî-6 M 234 târihinde ve biri fî-27 Ş Sene 235 târihlerinde Vekāyi‘ hüccet sicillinde mukayyed ve mastûrdur.</p>          <br><a title="Önceki sayfa" style="text-decoration:none" href="./ayrmetin.php?idno=34025"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34027"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>