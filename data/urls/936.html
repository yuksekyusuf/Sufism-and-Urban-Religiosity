﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 69<br>Hüküm no: 33<br>Orijinal metin no: [7a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye Hanım’ın babası Mustafa’nın terekesinden dolayı, vefat eden kardeşi İbrahim’in çocukları ile muhakeme olunması</b><br><br>Ma‘rûz,<br><br>Sâdır olan fermân-ı âlîlerine imtisâlen arzuhâle nazar olundukda Karahisar-ı sâhib sancağında vâki‘ Sandıklı kasabası hânedânından Hacımusaoğlu demekle ma‘rûf Hacı Mustafa nâm kimesne bundan akdem fevt oldukda sulbiye kızı sâhibe-i arzuhâl Raziye nâm hatun sagīre bulunduğundan karındaşı olup müteveffâ-yı merkūmun kebîr oğlu İbrahim nâm kimesne babası merkūmun terekesi olan bi’l-cümle emvâl ve emlâk ve zimem-i nâsda olan hukūkunu müstakıllen ahz u kabz edip ba‘dehu mezbûre Raziye bâliğa oldukda zimemât-ı mezkûre henüz tahsîl ve kabz olunmaksızın mezbûre Raziye’ye bir mikdâr nesne i‘tâsıyla bâkī on bin guruşdan mütecâviz hisse-i irsiyesi merkūm İbrahim yedinde alacağı kalmış ve el-hâletü hâzihî mezbûr İbrahim fevt oldukda mezbûre Raziye ber-vech-i muharrer bâkī kalan hisse-i irsiyesini merkūmun terekesine vâzı‘u’l-yed olan zevcesi ve kızları Âişe ve Hadice ve Fâtıma nâm hatunlardan taleb eyledikde mezbûrât cevâblarında sen babamız müteveffâ-yı mezbûrun sağlığında husûs-ı mîrâsdan babamız müteveffâ-yı merkūm ile ma‘lûmü’l-mikdâr meblağ üzerine sulh olmuş idin deyü def‘ ve ibtâl-i hak sevdâsında olduklarını bahisle tarafından vekîli olan zevci Mustafa ile mahâllinde terâfu‘-i şer‘ ve ihkāk-ı hak olunmak bâbında livâ-i mezbûr mutasarrıfına hitâben bir kıt‘a emr-i âlî sudûrunu istid‘â-yı inâyet eylediği hülâsa-i arzuhâlinden müstebân olmağla fi’l-hakīka mezbûre Raziye ba‘de’l-bülûğ karındaşı müteveffâ-yı merkūm İbrahim ile şerâit-i sulh mevcûd olduğu hâlde alâ-tarîkı’t-tehârüci’ş-şer‘î sulh olmayıp ve ba‘de’l-bülûğ bilâ-özr-i şer‘î on beş seneden mütecâviz zamân mürûr etmemiş olduğu hâlde karındaşı mezbûr İbrahim’in tereke-i vâfiyesine vâzı‘u’l-yed olan veresesi mezbûrât ile mahâllinde bi’l-muvâcehe terâfu‘-i şer‘-i şerîf ve ihkāk-ı hak olunmak iktizâ etmekle vech-i meşrûh üzere terâfu‘ları bâbında livâ-i mezbûr mutasarrıfı nâibine hitâben bir kıt‘a emr-i âlîşân i‘tâsı menût-ı re’y-i âlî idüğü huzûr-ı [âlîlerine i‘lâm olundu].<br><br>Fî 27 Ca sene [12]53.</p>          <br><a title="Önceki sayfa" style="text-decoration:none" href="./ayrmetin.php?idno=935"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=937"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o359"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>