﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 73<br>Hüküm no: 13<br>Orijinal metin no: [3b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe’ye borçlu olup Küre tarafına gidecek olan Mehmed Ağa ve Mustafa’nın kefalete bağlanması</b><br><br>Ma‘ruz,<br><br>Sâhib-i arzuhâl es-Seyyid Hüseyin Beşe b. es-Seyyid İsmail mahfil-i şer‘iyyâtda Küretünnühâs ahâlîsinden derûn-ı arzuhâlde mezkûrü’l-ism el-Hâc Mehmed Ağa b. Abdülbaki ile es-Seyyid Mustafa b. Halil mahzarlarında sâbıkā Küretünnühâs Emîni el-Hâc İbrahim Ağa b. Abdullah zimmetinde bin yüz altmış altı ve altmış yedi ve altmış sekiz senelerinde bi-şartı’r-rücû‘ emriyle malımdan umûruna masrûfumdan bâkī bin guruş hakkım olup mezbûr el-Hâc İbrahim Ağa işbu yetmiş bir senesi Rebî‘ülâhiri’nin on beşinci günü deyn-i mezkûruyla beni mezbûr el-Hâc Mehmed Ağa üzerine üçümüz bir meclisde olduğumuz hâlde havâle-i mutlaka-i sahîha ile havâle ve her birimiz havâleyi kabûl edip mezbûr el-Hâc Mehmed Ağa meblağ-ı mezkûru yevm-i mezkûrdan yüz seksen bir gün tamâmında bana edâ etmek üzere ba‘de’t-te’cîl ve’l-kabûl mezbûr el-Hâc Mehmed Ağa karz unvânıyla işbu deyn temessükünü yedime i‘tâ ve mezbûr es-Seyyid Mustafa bi’l-emr ve’l-kabûl edâsına kefîl ve zâmin olmağla meblağ-ı mezkûr bi-hükmi’l-havâle ve’l-kefâle mezbûr el-Hâc Mehmed Ağa ve es-Seyyid Mustafa’dan taleb ederim deyü da‘vâ ve mezbûrân el-Hâc Mehmed Ağa ve es-Seyyid Mustafa cevâblarında müdde‘î-i mezbûrun ber-minvâl-i muharrer müdde‘âsını her biri ikrâr ü i‘tirâf edip ecel-i mezkûr hulûlünde meblağ-ı mezbûrun edâsıyla ilzâm olunduklarından sonra mezbûrân el-Hâc Mehmed Ağa ve es-Seyyid Mustafa Küre tarafına rihâbeten? azîmet eylediklerini mu‘terifler ve müdde‘î-i mezbûr kefilleri alınmasını iltimâs etmekle ber-mûceb-i fetvâ-yı şerîfe kefîlleri alınmak re’y olunduğu huzûr-ı âlîlerine i‘lâm olundu.<br><br>Fî 27 Cemâziyelâhire sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42118"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42120"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>