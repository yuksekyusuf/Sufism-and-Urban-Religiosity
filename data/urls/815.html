﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 117<br>Hüküm no: 98<br>Orijinal metin no: [21a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sivas’daki Selman Bey ve el-Hâc İsmail Bey Vakfı mütevellilerinden Seyyid Mustafa Bey b. Seyyid Ahmed’in vefatıyla hissesinin oğlu Seyyid Selman Bey’e verilmesi</b><br><br>Ma‘rûz,<br><br>Sâdır olan fermân-ı âlîlerine imtisâlen medîne-i Sivas nâibi Müftizâde es-Seyyid Ahmed Efendi’nin mührü mutâbık işbu arzıyla derkenârlara nazar olundukda medîne-i mezbûrede vâki‘ Selman Bey nâm sahibü’l-hayrın vakfının vazîfe-i mu‘ayyene ile ber-vech-i meşrût tevliyetinin rub‘ hissesi es-Seyyid Mustafa Bey b. el-merhûm es-Seyyid Ahmed Paşa’nın bâ-berât uhdesinde olduğu ve merkūm es-Seyyid Mustafa Bey bu def‘a fevt olup mahlûlünden Selman Bey Vakfı tevliyetinin üç hissesi ve el-Hâc İsmail Bey Vakfı tevliyetinin rub‘ hissesi vazîfe-i mu‘ayyeneleriyle sulbî oğlu es-Seyyid Selman Bey kulları üzerine tevcîh olunmak niyâzında olduğu arz-ı mezkûr meâlinden ve derkenârlardan müstebân ve merkūm es-Seyyid Selman Bey müteveffâ-yı mezbûr es-Seyyid Mustafa Bey[‘in] sulbî oğlu ve umûr-ı vakfı rü’yete olup sâlifü’z-zikr Selman Bey Vakfı tevliyetinin üç hissesi ve el-Hâc İsmail Bey Vakfı tevliyetinin rub‘ hissesi vazîfe-i mu‘ayyeneleriyle ber-mûceb-i te‘âmül-i kadîm mezbûr es-Seyyid Selman Bey kullarına tevcîhi iktizâ eylediği kazâ-i mezbûr ahâlîsinden Der-aliyye’de müsâfiren [sâ]kinler Neriman b. Abdullah ve İbrahim b. Abdullah nâm kimesneler alâ-tarîkı’ş-şehâde haber vermeleriye bu sûretde mârrü’l-beyân Selman Bey Vakfı tevliyetinin on hisseden üç hissesi ve el-Hâc İsmail Bey Vakfı tevliyetinin rub‘ hissesi vazîfe-i mu‘ayyeneleriyle müteveffâ-yı mezbûr es-Seyyid Mustafa Bey mahlûlünden ber-mûceb-i şart-ı vâkıf ve amel-i kadîm sulbî oğlu merkūm es-Seyyid Selman Bey kullarına tevcîh ve yedine berat-ı şerîf-i âlîşân inâyet ve ihsân buyurulmak iktizâ eylediği huzûr-ı âlîlerine [i‘lâm] olundu.<br><br>Fî 5 Ra sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=814"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=816"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>