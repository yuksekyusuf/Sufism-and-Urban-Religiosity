﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 163<br>Hüküm no: 168<br>Orijinal metin no: [31b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa Hacı Sevinç mahallesinden Seyyid Mehmed b. Halil’in Arabayatağı adlı yerdeki sulama hakkına müdahalenin önlenmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâle merbût hâlâ mahrûse-i Bursa’da hilâfeten müvellâ hâkim-i şer‘-i şerîf olup Haremeynü’ş-şerîfeyn müfettişi vekîli olan müderrisîn-i kirâmdan Muhyizâde hafîdi fazîletlü es-Seyyid Ali Eşref dâ‘îlerinin şehr-i sâbık Muharremi’l-harâm’ın on üçüncü günü târihiyle müverrah mümzâ ve mahtûm mührü mutâbık bir kıt‘a hüccet-i şer‘iyesine nazar olundukda mahrûse-i mezbûrede Hacı Sevinç mahallesi sükkânından sahib-i arzuhâl Sırrî oğlu es-Seyyid Mehmed b. Halil nâm kimesne zîr-i nezâret-i ağa-yı Dârü’s-sa‘âdeti’ş-şerîfe’de âsûde evkāfdan ashâb-ı hayrâtdan merhûm Muhyiddin Bey Vakfı müstegallâtından mahrûse-i mezbûre zeylinde Arabayatağı nâm mahâlde kâin bâ-temessük-i mütevellî mutasarrıf olduğu bir kıt‘a dut hadîkasını bundan akdem bâ-re’y-i mütevellî âhara fâriğ olup ancak sâlifü’z-zikr Arabayatağı’nda cereyân eden çirkâb suyundan beher hafta Salı günü vakt-i subhdan vakt-i asra değin kezâlik bâ-temessük-i mütevellî mutasarrıf olduğu sakyını tasarrufunda ibkā etmiş iken mahrûse-i mezbûre mahallâtından Şehreküstü mahallesi sükkânından derûn-ı i‘lâmda ismi mezkûr es-Seyyid İbrahim b. Mustafa nâm kimesne ile sâir kesân yevm-i mezkûrda olan hakk-ı sakyına fuzûlî müdâhale etmeleriyle mahâllinde müfettiş efendi mûmâ-ileyh huzûrunda mezbûr es-Seyyid İbrahim ile ba‘de’t-terâfu‘ merkūm İbrahim’in ikrârıyla müdde‘î [32a] es-Seyyid Mehmed’in ber-vech-i muharrer âb-ı mezkûrdan vakt-i mu‘ayyene-i merkūmda hakk-ı saky olduğu zâhir ve mûcebiyle müdde‘î-i mezbûrun zikrolunan çirkâb suyundan vakt-i mu‘ayyene-i mezkûrede hakk-ı sakyına müdâhale etmemek üzere merkūm es-Seyyid İbrahim’e tenbîh olunduğu meâl-i hüccet-i mezkûreden müstebân ve sahib-i arzuhâl-i mezbûrun merkūm es-Seyyid İbrahim ile sâir kesânın bi-gayr-ı hakkın müdâhalelerinin men‘ u def‘i hâvî bâlâsı tuğrâ-yı garrâ ile mu‘anven bir kıt‘a fermân-ı âlîşân sudûru istid‘âsında olduğu meâl-i arzuhâlden nümâyân olmağla ber-vech-i müsted‘â fermân-ı âlîşân i‘tâsı iktizâ eylediği huzûr-ı âlîlerine i‘lâm olundu.<br><br>Sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=884"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=886"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>