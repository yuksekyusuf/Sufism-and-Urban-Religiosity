﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 258<br>Hüküm no: 285<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âmine Hatun’un babasından satın aldığı manav gedik hisse ve aletleriyle eskiden kiracı olduğu mahzeni tekrar kiralamak istediği</b><br><br>Ma‘rûz<br><br>Derûn-ı arzuhâlde mezkûretü’l-ism ma‘rifetü’z-zât Âmine Hatun bt. Deveci Halil sâdır olan emr-i âlîlerine imtisâlen Harameynü’ş-şerîfeyn müfettişi müderrisîn-i kirâmdan es-Seyyid Abdülhalim Efendi dâ‘îleriyle bi’l-ma‘iyye arz odasında huzûr-ı âsafânelerinde akd olunan meclis-i şer‘-i şerîf-i hatîr-i lâzımü’t-tevkîrde zikri âtî mahzenin bi’l-icâreteyn mutasarrıfları ashâb-ı arzuhâl es-Seyyid Mehmed Said b. es-Seyyid Mustafa ve Âmine Hânım ve Âişe Hânım ibnetey Ahmed Efendi’den zâtı ta‘rîf-i şer‘î ile mu‘arrefe olan mezbûre Âişe Hânım ile terâfu‘larında Ayasofya-i Kebîr Vakfı’ndan İstanbul’da Bahçekapısı hâricinde Göbektaşı kurbünde Kahve Gümrüğü tahtında vâki‘ beher şehr otuz akçe icâre-i mü’ecceleli bir bâb mahzene mezbûrûn es-Seyyid Mehmed Said Efendi ve Âmine Hânım ve Âişe Hânım ber-vech-i iştirâk bi’l-icâreteyn mutasarrıflar olup ve benim babam müteveffâ-yı mezbûr hayâtında mahzen-i mezkûrda müşâhereten müste’cir ve derûnunda olan manav âlâtına dahi gedik olmak üzere mâlik olmağla âlât-ı mezkûreyi babam mezbûr bin yüz seksen üç senesi bin guruşa bana bey‘ ve temlîk ben dahî iştirâ ve temellük ve kabûl edip âlât-ı mezkûre mülk-ı müşterâm olmağla zevcem olup işbu meclisde hâzır Mehmed Ali’ye bi’l-emâne teslîm ol dahi ahz ve mahzen-i mezkûrda ticâret ile meşgûl iken mezbûrûn yedlerinde olan iki kıt‘a i‘lâm nâtık olduğu üzre sene-i mâziyede zevcim mezbûr ve âlât-ı mezkûreyi ma‘rifet-i şer‘le mahzen-i mezkûrdan ihrâc edip mahzen-i mezkûru müşâhereten âhara îcâr etmişler idi lâkin zikr olunduğu vech üzere mahzen-i mezkûrdan ihrâc olup hâlâ yedimde olan âlât-ı mezkûre mücerred benim gediğim olmağla merkûmûn mahzen-i mezkûru âlât-ı mezkûremi vâzi‘ ve idhâl içün kemâ fi’l-evvel bana îcâr etmeleri murâdımdır deyü tasaddî eylediği da‘vâsı takrîr-i meşrûhu üzre meşrû‘a ve iltifâta şâyân olmadığı huzûr-ı âlîlerine i‘lâm olundu.<br><br>Fî 19 min Saferi’l-hayr sene 1203.</p>          <br><a title="Önceki sayfa" style="text-decoration:none" href="./ayrmetin.php?idno=30743"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30745"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o268"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>