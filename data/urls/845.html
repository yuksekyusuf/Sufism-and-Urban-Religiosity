﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 136<br>Hüküm no: 128<br>Orijinal metin no: [25b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akhisar-ı Geyve kazası Kirasiye köyü camii hatipliğini usulsüz olarak üzerine alan Hasan b. Mehmed’in azledilerek yerine İbrahim b. Ahmed’in tayini</b><br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda vilâyet-i Anadolu’da medîne-i Akhisar-ı Geyve kazâsına tâbi‘ Kirasiye karyesinde Çavuşzâde nâm sahibü’l-hayrın binâ eylediği câmi‘-i şerîfde yevmî nîm akçe vazîfe ile hatîb olan Ahmed b. ( ) bilâ-veled fevt oldukdan sonra oğlu olduğumdan bana tevcîh olunmak iktizâ ederken karye-i mezbûr sâkinlerinden Hasan b. Mehmed nâm kimesne beni ketm ve ihfâ ederek hilâf-ı vâki‘ ile bin iki yüz kırk dört senesi Cumâdelûlâ’da merkūma tevcîh olunup gadr olunduğundan bahisle sahib İbrahim b. Ahmed dâ‘îleri mezbûr Hasan b. Mehmed’in ref‘inden pederi müteveffâ-yı merkūmun mahlûlünden kendüye tevcîhinden yedine berat-ı şerîf-i âlîşân i‘tâ olunması[nı] işbu arzuhâl ile istid‘â eder [26a] fi’l-hakīka cihet-i mezkûre mezbûr Hasan b. Mehmed’in üzerine olduğu derkenârdan müstebân ve merkūm İbrahim bâliğ vâris-i? hizmet-i mezkûre ve müteveffâ-yı merkūmun sulbî oğlu olduğu kazâ-i mezbûr ahâlîsinden Der-aliyye’de müsâfiren sâkinler Şâkir b. Mehmed ve Abdullah b. Hüseyin nâm kimesnelerin alâ-tarîkı’ş-şehâde ihbâr eylediklerinden sonra sahib-i arzuhâl-i mezbûrun hitâbetine ehliyet ve liyâkati lede’l-imtihân zâhir ve bedîdâr olmağın bu sûretde cihet-i mezkûre merkūmun mahlûlünden ve merkūm Hasan b. Mehmed’in ref‘inden pederi müteveffânın mahlûlünden merkūm İbrahim b. Ahmed’e tevcîh [ve] yedine berat-ı şerîf-i âlîşân i‘tâsı husûsu re’y-i sâmîlerine menût idiği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o184"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>