﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 714<br>Hüküm no: 572<br>Orijinal metin no: [133a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın hayatta iken vasiyetini yerine getirmek üzere Hüseyin Ağa’yı tayin ettiği</b><br><br>Kezâlik sagīr oğlu Hüseyin’e münhasıra oldukdan sonra müteveffâ-yı mezbûrun vech-i âtî üzere vasiyy-i muhtârı olduğunu iddi‘â eden mahmiye-i mezbûrede Kumkapı kurbünde Nişancı mahallesinde sâkin Hüseyin Ağa b. Mahmud meclis-i ma‘kūd-ı mezbûrda müteveffâ-yı mezbûrun terekesine vâzı‘atü’l-yed olan zevcesi mezbûre Bağıcinan bt. Abdullah mahzarında üzerine da‘vâ ve takrîr-i kelâm edip müteveffâ-yı mezbûr Macar Hasan Ağa b. Abdullah fevtinden üç gün mukaddem hasta ve alîl olduğu halde bi-emrillâhi te‘âlâ kazâ-i nahb eylediğimde cemî‘ malımın sülüsü ifrâz olunup meblağ-ı mefrûz-ı mezbûrdan altmış guruş ile vech-i mesnûn üzere levâzım-ı techîz ve tekfînim görülüp ve iki bin bir akçe ile ıskāt-ı salât ve kefâret-i savm ve yemînim oluna ve yirmi guruş ile iki aded Kelâm-ı kadîm iştirâ olunup birer müstahıkkına verile ve yirmi guruş dahi mu‘takam Seher bt. Abdullah nâm hatuna verile deyü huzûr-ı Müslimînde vasiyet ve tenfîzine beni vasiyy-i muhtâr nasb ve ihtiyâr eyleyip musırran alâ-îsâihî fevt olmağla tenfîz-i vesâyâ murâd eylediğimde mezbûre Bağıcinan mâni‘ olur suâl olunsun dedikde gıbbe’s-suâl mezbûre Bağıcinan tereke-i müteveffâ-yı mezbûra vaz‘-ı yedini ikrâr lâkin müdde‘î-i mezbûrun müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-ı Müslimînden mahmiye-i mezbûrede Ayasofya-i kebîr mahallesinden İbrahim Çelebi b. Muharrem ve Üsküdar’da Vâlide Sultan mahallesinden Mehmed Ağa b. Hasan li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr Macar Hasan Ağa b. Abdullah fevtinden üç gün [mukaddem] hasta ve alîl oldukda bi-emrillâhi te‘âlâ kazâ-i nahb eyledikde cemî‘ malımın sülüsü ifrâz olunup meblağ-ı mefrûz-ı mezbûrdan altmış guruş ile vech-i mesnûn üzere levâzım-ı techîz ve tekfînim görüle ve iki bin bir akçe ile ıskāt-ı salât ve kefâret-i savb ve yemînim oluna ve yirmi guruş ile iki aded Kelâm-ı kadîm iştirâ olunup birer müstahıkkına verile ve yirmi guruşu mu‘takam Seher bt. Abdullah nâm hatuna verile ve fazla kalırsa vücûh-ı birre müdde‘î-i mezbûrun re’yiyle sarf oluna deyü huzûrumuzda ikrâr ve bizi işhâd etti, biz bu husûsa bu vech üzere ilâ-âhirihî.<br><br>Hurrire fi’t-târîhi’l-mezbûr li-seneti’l [merkūme].<br><br>Şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37515"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37517"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0714"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1112"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>