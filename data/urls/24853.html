﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 490<br>Hüküm no: 748<br>Orijinal metin no: [95b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sefer için İstanbul esnâfından mimar ve neccâr akçesinin toplanıp Diyarbakır’a gönderilmesi</b><br><br>Akzâ kuzâti’l-Müslimîn evlâ vülâti’l-muvahhidîn madenü’l-fazl ve’l-yakīn vâris-i ulûmü’l-enbiyâ ve’l-mürselîn hüccetü’l-hakkı ale’l-halkı ecma‘în el-muhtas bi mezîdi inâyeti’l-meliki’l-mu‘în mevlânâ İstanbul kadısı -zîdet fezâ’iluhu- tevkī‘-i refî‘-i hümâyûn vâsıl olıcak ma‘lûm ola ki, iftihârü’l-emâcid ve’l-ekârim bi’l-fi‘il cebecilerim başı olan Mehmed -dâme mecduhû- tezkire gönderip, mahrûse-i İstanbul’dan sefer-i hümâyûnum mühimmâtı için irsâl olunagelen mi‘mâr ve neccâr akçeleri olageldiği üzre İstanbul esnâfından cem‘ u tahsîl olunmak için i‘lâm etmeğin, imdi rûz-ı nevrûzda serdâr-ı âlî-mikdârım Diyarbakır’dan hareket eylemek musammem olmağla, zikr olunan mi‘mâr ve neccâr akçesi olageldiği üzre cem‘ u tahsîl ve serdâr-ı âlî-mikdârımın yanında Cebehâne-i Âmire’mde olan esnâfa tevzî‘ için irsâl eylemen emrim olmuşdur buyurdum ki, vusûl buldukda sâdır olan emrim üzre bu husûsa ihtimâm eyleyip, sinîn-i sâbıkada sefer-i hümâyûnum vâki‘ oldukça bu vechile tahsîl olunagelmiş ise bu def‘a dahi vech-i meşrûh üzre İstanbul esnâfından cem‘ u tahsîl ve mu‘accelen irsâl ve îsâl eyleyesiz. Bu husûs sâire kıyâs olunmaz, elbette meblağ-ı mezbûr nevrûz-ı sultânî’de ulaşmak lâzımdır, bu cânibde zikr olunan esnâf hâzırdır hemen akçelerin ale’t-ta‘cîl gönderip avk u te’hîre rızâ vü cevâz göstermeyesiz, şöyle bilesiz alâmet-i şerîfe i‘timâd kılasız. Tahrîren fî evâili şehri Muharremi’l-harâm sene seb‘a ve ışrîn ve elf. Bi medîne-i Âmed.</p>          <br><a title="Önceki sayfa" style="text-decoration:none" href="./ayrmetin.php?idno=24852"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24854"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>