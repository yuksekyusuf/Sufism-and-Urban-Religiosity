﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 338<br>Hüküm no: 310<br>Orijinal metin no: [93b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Abdullah’ın sâbık Anadolu Kazaskeri Mustafa Efendi’ye emaneten verdiği parayı teslim aldığını beyan ettiği</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘-i mergūbdan irsâl olunan Mevlânâ Hüseyin Efendi b. Himmet sâbıkā Anadolu Kādıaskeri olan a‘lemü’l-ulemâi’l-izâm efdalü’l-fudalâi’l-fihâm yenbû‘u’l-fezâil ve’l-meâli metbû‘i’l-efâzıl ve’l-e‘âlî alemü’l-ilm ve’l-hüdâ menârü’l-fazl ve’t-tekā sa‘âdetli Mustafa Efendi hazretlerinin mahmiye-i İstanbul’da Tevkī‘î Cafer Çelebi Mahallesi’nde vâki‘ sâkin oldukları sa‘âdethâneleri karşısında olan bahçelerine varıp zeyl-i kitâbda muharrerü’l-esâmî olan Müslimîn huzûrlarında akd-i meclis-i şer‘-i mübîn eyledikde mahrûse-i Bursa mahallâtından Hacılar Mahallesi’nde sâkine olup zâtını ma‘rifet-i şer‘iye ile ârifûn Receb Efendi b. Rasûl ve İbrahim Çelebi b. Ahmed ve Mehmed Efendi b. Mustafa nâm kimesneler ta‘rîfleriyle mu‘arrefe olan Âişe Hatun bt. Abdullah meclis-i ma‘kūd-ı mezbûrda işbu kitâb-ı sıhhat-nisâb eyâdî-i şerîfeleri ile şeref-yâb olan müşârün-ileyh Mustafa Efendi hazretleri mahzarlarında bi-tav‘ihâ ikrâr ve takrîr-i kelâm edip bundan akdem müşârün-ileyh Mustafa Efendi hazretlerine bin iki yüz beş kıt‘a esedî guruşumu îdâ‘ ve teslîm onlar dahi istid‘â ve tesellüm etmişler idi hâlâ meblağ-ı mezbûr bin iki yüz beş kıt‘a esedî guruşu müşârün-ileyh hazretleri yedlerinden işbu meclis-i ma‘kūdda tamamen ahz ü kabz eyledim min-ba‘d meblağ-ı mezbûr bin iki yüz beş kıt‘a esedî guruşdan müşârün-ileyh Mustafa Efendi hazretleri kıbelinde bir akçe ve bir habbe hakkım kalmadı dedikde gıbbe’t-tasdîkı’ş-şer‘î husûs-ı mezbûru mevlânâ-yı mezbûr mahâllinde vukū‘u üzre tahrîr ba‘dehû ma‘an irsâl olunan Abdülfettah ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-işrîn min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Fahrü’l-müderrisîni’l-kirâm es-Seyyid Mahmud Efendi b. es-Seyyid Yakub, fahrü’l-müderrisîni’l-kirâm Uşşâkīzâde Osman Efendi, fahrü’l-müderrisîni’l-kirâm Emin Mehmed Efendi, es-Seyyid Abdülaziz Efendi el-imâm, Ömer Efendi b. İbşir Efendi, fahrü’l-müderrisîn Selim Çelebi b. Halil Efendi, Receb Ağa b. Ali, Şeyhzâde İbrahim Efendi, Çukadâr el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>