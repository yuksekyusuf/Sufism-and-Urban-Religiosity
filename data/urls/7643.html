﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 454<br>Hüküm no: 603<br>Orijinal metin no: [77b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Hüseyin’in, Hüseyin b. Eyüb’den satın aldığı Hafize’nin hür olduğunu ispat ettiğinden cariye bedeli olarak ödediği paranın İbrahim’e iadesi için Hüseyin’e yapılan tenbih</b><br><br>Bâ-mühr-i hazret-i efendi<br><br>Ma‘rûz<br><br>Sahib-i arzuhâl İbrahim b. Hüseyin dîvân-ı âlîlerinde ma‘kūd meclis-i şer‘de Hüseyin b. Eyüb ile terâfu‘larında işbu mezbûr Hüseyin bundan akdem bin yüz altmış bir senesi Zilhicce’sinin yedinci günü gāibe ani’l-meclis uzun boylu açık kaşlı kara gözlü Hafize nâm avratı benden Gürciyyetü’l-asl câriye-i memlûkesi olmak üzere iki yüz elli guruş semen-i makbûza bana bey‘ ve teslîm ve bana ber-minvâl-i muharrer bey‘ini ve kabz-ı semen eylediğini huzûr-ı Müslimînde bi’d-defa‘ât ikrâr ve işhâd dahi edip ben dahi ba‘de’l-iştirâ ve’t-tesellüm yine gāib ani’l-meclis Mehmed Odabaşı nâm kimesneye mevsûfe-i mezbûreyi iki yüz elli sekiz guruş bir rub‘ semen-i makbûza bey‘ ve teslîm etmişidim ol dahi ba‘de’l-iştirâ ve’t-tesellüm yine gāib ani’l-meclis Ahmed Çelebi b. Mustafa nâm kimesneye üç yüz altmış altı guruş semen-i makbûza bey‘ ve teslîm edip ol dahi [78a] kezâlik ba‘de’l-iştirâ ve’t-tesellüm mevsûfe-i mezkûre Hafize bin yüz altmış iki senesi Zilhicce’sinin yirmi altıncı günü Ahî Çelebi Mahkemesi’nde nâib olan müderrisîn-i kirâmdan Ahmed Ata Efendi huzûrunda mezbûr Ahmed Çelebi ile lede’l-mürâfa‘ati’ş-şer‘iye Yedikulekapısı dâhilinde Irgād Pazarı mahallesinde sâkin es-Seyyid Mehmed nâm kimesnenin firâşından hâsıla ve zevcesi Fâtıma bt. Abdullah’dan mütevellide hürretü’l-asl olduğunu vech-i şer‘î üzere mahalle-i mezbûre ahâlîsinden Ahmed Beşe b. Osman ve Süleyman b. Mehmed ve Mehmed b. Mehmed şehâdetleriyle ba‘de’l-isbât ve’l-hükm sebîli tahliye olunmağla mezbûr Ahmed Çelebi merkūm Mehmed Odabaşı’ya semen-i mezkûr ile şer‘an mürâca‘at ol dahi kezâlik ber-nehc-i şer‘î bana mürâca‘at ve herbiri medfû‘larını istirdâd ve kabz etmeleriyle ben dahi mezbûr Hüseyin’e semen olmak üzere medfû‘um olan iki yüz elli guruşu istirdâd ederim deyü ba‘de’d-da‘vâ ve’s-suâl mezbûr Hüseyin mevsûfe-i mezkûreyi müdde‘î-i mezbûra bey‘ini ve kabz-ı semen eylediğini bi’l-külliye inkâr etmekle müdde‘î-i merkūm İbrahim müdde‘âsını lede’t-tezkiye adâlîleri [adâletleri] zâhir olan Mumcu Ömer b. Mustafa ve Süleyman b. İsmail ve Mehdîoğlu Ahmed b. Ömer nâm kimesneler şehâdetleriyle merkūm Hüseyin muvâcehesinde vech-i şer‘î üzere isbât etmeğin mûcebince meblağ-ı mezbûr iki yüz elli guruşun müdde‘î-i mezbûra tamamen edâ ve teslîmi için merkūm Hüseyin’e tenbîh-i şer‘î olunduğu huzûr-ı âlîlerine i‘lâm olundu.<br><br>Fî 24 Safer sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b454"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>