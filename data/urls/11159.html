﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 519<br>Hüküm no: 616<br>Orijinal metin no: [86b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir’in vârislerinden Mehmed’in Ali b. Hüseyin’deki alacağını ispatlayamadığı</b><br><br>Vilâyet-i Anadolu’da Eğin kazâsına tâbi‘ Şirzo nâm karye ahâlisinden olup bundan akdem vilâyet-i mezbûrede Van kazâsında fevt olan es-Seyyid Ebûbekir’in verâseti zevce-i metrûkesi Nesime bt. Ebîbekir nâm hatun ile sulbî kebîr oğlu es-Seyyid Mehmed’e ve sulbiye kebîre kızı Şerife Hanife’ye münhasıra ve mesele-i mîrâsları yirmi dört sehm i‘tibârıyla üç sehmi zevcesi mezbûre Nesime Hatun’a ve on dört sehmi oğlu mezbûr es-Seyyid Mehmed’e ve yedi sehmi mezbûre Şerife Hanife’ye isâbeti tahakkukundan sonra mezbûr es-Seyyid Mehmed Davudpaşa Mahkemesi’nde meclis-i şer‘de Ali b. Hüseyin mahzarında babam müteveffâ-yı mezbûr hâl-i hayatında mezbûr Ali’ye cihet-i karzdan Tiryâki Hüseyin yediyle elli sekiz guruş def‘ ve teslîm ol dahi ba‘de’l-ahz ve’l-kabz meblağ-ı mezbûr elli sekiz guruşu babam mezbûr kable’l-ahz ve’l-istifâ fevt ve meblağ-ı mezbûr ber-i‘tibâr-ı merkūm benimle vâlidem mezbûre ile kız karındaşım mezbûreye mevrûs olmağla ben meblağ-ı mezbûrdan on dört sehme isâbet eden otuz üç guruş yüz akçe hisse-i irsiyemi mezbûr Ali’den hâlâ taleb ederim deyü ba‘de’d-da‘vâ ve’l-istintâk ve’l-inkâr müdde‘î-i mezbûr es-Seyyid Mehmed ber-vech-i muharrer müdde‘âsını beyândan âciz ve talebiyle mezbûr Ali ba‘de’t-tahlîfi’ş-şer‘î mûcebiyle müdde‘î-i mezbûr es-Seyyid Mehmed meblağ-ı mezbûr otuz guruş yüz akçe mutâlebesiyle mezbûr Ali’ye bilâ-beyyine bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 15 Z sene 1196</p>          <br><a title="Önceki sayfa" style="text-decoration:none" href="./ayrmetin.php?idno=11158"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11160"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b519"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>