﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 97<br>Hüküm no: 60<br>Orijinal metin no: [7b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dizdar Mescidi Vakfı’na Hasan Efendi’nin mütevelli tayin olunduğu</b><br><br>Mahrûse-i Galata muzâfâtından kasaba-i Kasımpaşa’da el-Hâc Hüsrev mahallesinde vâki‘ merhûm Dizdâr nâm sâhibü’l-hayrın mescid-i şerîfi vakfına ber-vech-i hasbî mütevellî olan Musa Çelebi b. Hüseyin fevt olup tevliyet-i mezbûre mahlûle kalmağın hâlâ mescid-i mezbûrun imâmı ve tevliyet-i mezbûreye her vechile ehil olduğu mahalle-i mezbûre ahâlîsinden imâm Seyyid Yahya Efendi b. es-Seyyid Mustafa ve es-Seyyid Mustafa Çelebi b. Musa ve es-Seyyid Mehmed b. Ahmed ve el-Hâc Mustafa b. Abdullah ve Hasan Çelebi b. Receb ve Mehmed Ağa b. Musa ve Hüseyin Çelebi b. Ali ve Hasan Halife b. Abdullah ve el-Hâc Mehmed Efendi b. Hüseyin ve Hüseyin Çelebi b. Hüseyin nâm kimesneler ihbârlarıyla zâhir ve âşikâr olan işbu râfi‘u’l-vesîka Hasan Efendi b. el-Hâc Mehmed Efendi nâm kimesne savb-ı şer‘den tevliyet-i mezbûreye ber-vech-i hasbî mütevellî nasb ve ta‘yîn olundukda ol dahi ber-vech-i muharrer tevliyet-i mezbûreyi kabûl ve mahallinde hıdemât-ı lâzımesini ikāmete ta‘ahhüd etmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis min-Recebi’l-ferd li-sene 1137.<br><br>Şuhûdü’l-hâl: İbrahim b. Muharrem, Halil b. Mustafa, Mustafa b. Receb, İbrahim b. Mustafa, Mustafa b. Ahmed, Mehmed b. Ahmed, Ali b. Ahmed, Süleyman b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21798"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21800"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>