﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 138<br>Hüküm no: 68<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Angili Çalık ve ortaklarının borçlarının, tek seferde ödeyemeyecekleri hukuken sabit olur ise taksitlendirilmesi</b><br><br>Medyûn fermânıdır.<br><br>A‘lemü’l-ulemâi’l-mütebahhirîn, efdalü’l-fudalâi’l-müteverri‘în, yenbû‘u’l-fazli ve’l-yakīn, keşşâfü’l-müşkilâti’d-dîniye, hallâlü’l-mu‘dılâti’l-yakīniye, miftâhu künûzi’l-hakāyık, mısbâhu rumûzi’d-dakāyık, el-mahfûfu bi-sunûf-i avâtıfı’l-Meliki’l-a‘lâ Anadolu Kādıaskerliği pâyesiyle bi’l-fi‘il İstanbul Kādısı Mevlânâ Mîr Mehmed Emin -edâmallâhü te‘âlâ fezâilehû- tevkī‘-i refî‘-i hümâyûn vâsıl olucak ma‘lûm ola ki<br><br>Sarrâf tâifesinden Angeli Çalık ve şerîkleri Mike ve Paraşkeva ve Nikola nâm zimmîlerin Südde-i sa‘âdetime takdîm eyledikleri arzuhâllerinde bunların Âsitâne-i aliyyem sekenesinden ma‘lûmü’l-ism bâzergânlara bâ-tahvîlât altı yüz elli kîse akçe mikdârı deynleri olup ancak def‘aten edâya iktidârları olmadığı ve dâyinleri mezbûrlar dahi alacaklarını def‘aten mutâlebe ve cebir ve tazyîkdan hâlî olmadıkları beyânıyla meblağ-ı mezbûrun beş seneye dek mukāssatan edâ ettirilmek bâbında emr-i şerîfim sudûrunu istid‘â etmeleriyle dâyinlerine olan deynlerinin beş seneye dek mukāssatan edâ ettirilmek ve def‘aten talebi ve ahz ü habs teklîfiyle te‘addî ettirilmemek fermânım olmağın imdi sen ki mevlânâ-yı müşârün-ileyhsin, ber-vech-i meşrûh mersûmların dâyinlerine olan deynlerini def‘aten edâya adem-i kudretleri inde’ş-şer‘ mütehakkık olduğu hâlde beş seneye dek mukāssatan edâ ettirilmek ve def‘aten talebi ve ahz ü habs teklîfiyle te‘addî ve bunlar dahi taksîtleri hulûlünde ashâb-ı düyûna cebir ve ezâ etmemeleri emrine ihtimâm ve dikkat olunmak bâbında fermân-ı âlî-şânım sâdır olmuşdur. Buyurdum ki: Hükm-i şerîfimle vusûl buldukda bu bâbda vech-i meşrûh üzere şeref-yâfte-i sudûr olan işbu fermân-ı celîlü’l-kadrimin mazmûn-ı itâ‘at-makrûnuyla amel ve hareket ve hilâfından hazer ve mücânebet eyleyesin. Şöyle bilesin alâmet-i şerîfeme i‘timâd kılasın.<br><br>Tahrîren fi’l-evâhiri şehri Rebî‘i’l-ûlâ sene tis‘a-aşer ve mieteyn ve elf.<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32064"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32066"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o693"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>