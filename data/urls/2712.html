﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 333<br>Hüküm no: 394<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Noril v. Yani’nin kendisini sopa ile darp ettiğine dair Cafer Ağa’dan şikâyette bulunması</b><br><br>Mahmiye-i İstanbul’da Ali Paşa-i atîk mahallesinde sâkin olup mahmiye-i mezbûrede Horasancılar kethüdâsı olan Noril v. Yani nâm zimmî Dîvân-ı hümâyûn-ı sa‘âdet-makrûnda akd olunan meclis-i şer‘-i şerîfde mahmiye-i mezbûrede merhûm Sultan Ahmed Hân -aleyhi’r-rahmetü ve’l-gufrân- hazretlerinin câmi‘-i şerîf ve ma‘bed-i latîfi kurbünde vâki‘ kurşunlu odalar demekle ma‘rûf odalardan birinde sâkin olup hâlâ ağababası olan Cafer Ağa b. Mehmed mahzarında üzerine da‘vâ ve takrîr-i kelâm edip mûmâ-ileyh Cafer Ağa zimmetinde iki def‘a yedimden iştirâ ve kabz etdiği horasan bahâsından hakkım olan yüz altmış altı bin üç yüz akçeyi taleb için mûmâ-ileyh Cafer Ağa’nın odası önüne varıp meblağ-ı mezbûru taleb etdiğimde mûmâ-ileyh Cafer Ağa asâ-yı kebîr ile birkaç def‘a arkama ve pazuma ve sol topuğuma vurup arka ve pazumu kara bere ve sol topuğumu kesr edip mecrûh etmişdir, suâl olunup ihkāk-ı hak olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin mûmâ-ileyh Cafer Ağa’ya müdde‘î-i mezbûru vech-i mübeyyin üzere darb ve kara bere ve sol topuğunu kesr ve mecrûh etmediğine yemîn teklîf olundukda mûmâ-ileyh Cafer Ağa âsâyı kebîr ile müdde‘î-i mezbûrun arkasına ve pazusuna vurup kara bere etmediğine yemînden nükûl edip sol topuğunu kesr ve mecrûh etmediğine alâ-vefki’l-mesûl yemîn billâhi’l-aliyyi’l-a‘lâ etmeğin mûcebince ba‘de’l-hükm mâ-vaka‘a bi’t-taleb ketb olundu.<br><br>Fî 14 min-Şa‘bâni’l-mu‘azzam sene 1081.<br><br>Şuhûdü’l-hâl: Umdetü erbâbi’t-tahrîr ve’l-kalem Abdüllatif Efendi tezkireci, umdetü’l-emâsil ve’l-akrân Mehmed Ağa ser-çavuşân, fahrü’l-eşbâh Mehmed Ağa ser-muhzırân, zahrü’l-akrân Hüseyin Ağa kethüdâ-yı hazret efendi.</p>          <br><a title="Önceki sayfa" style="text-decoration:none" href="./ayrmetin.php?idno=2711"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2713"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>