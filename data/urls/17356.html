﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 277<br>Hüküm no: 403<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haçador’un Bina Emîni Abdullah Efendi’den hakkından fazla aldığı on dokuz guruşu iâde etmesi</b><br><br>Maʻrûz;<br><br>Medîne-i Ebâ Eyüb el-Ensârî’de sâkin olup bundan akdem Fethü’l-islâm kalʻası taʻmîrinde binâ emîni olan işbu bâʻisü’l-iʻlâm Abdullah Efendi hamamcı amelesinden Haçador nâm zimmî muvâcehesinde mesfûr Haçador kalʻa hizmetinde istihdâm olunmağla eyyâm-ı maʻlûmede müctemiʻ ve müstahik olduğu ücretini tamamen ahz edip işhâd dahi etmiş iken mesfûr Haçador bâkī ücret daʻvâ eyledikde şâhidlerim mevcûd olmayıp isbât etmek mümkün olmadığına binâʼen bi-gayr-ı hakkın benden on dokuz guruş ahz etmiş idi hâlâ şâhidlerim mevcûd olmağla bi-gayr-ı hakkın ahz etdiği meblâğ-ı mezbûr on dokuz guruş istirdâd olunmak murâdımdır deyü daʻvâ eyledikde mesfûr Haçador meblâğ-ı mezbûr on dokuz [guruş] kabzını muʻterif olup eyyâm-ı maʻlûmede müctemiʻ olan ücretimi tamamen ahz u kabz eyledim deyü ikrâr etmemişimdir deyü ikrârını baʻde’l-inkâr müddeʻî-i mezbûr Abdullah Efendi ber-vech-i muharrer müddeʻâsını lede’t-tezkiye şehâdetleri makbûle olan Abdürrahim b. Osman ve Mustafa Ağa b. el-Hâc Mehmed nâm şâhidîn-i muʻaddilîn şehâdetleriyle baʻde’l-isbât mûcebiyle mesfûr Haçador’un bi-gayr-ı hakkın ahz eylediği meblâğ-ı mezbûr on dokuz guruşu müddeʻî-i mezbûra red ve teslîm etmek üzere mesfûr Haçador zimmîye tenbîh olunup Eyüb mahkemesinde tescîl olunduğu bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’l-ışrîn min-Muharremi’l-harâm sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17355"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17357"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o727"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>