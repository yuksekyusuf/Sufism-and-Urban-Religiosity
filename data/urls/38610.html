﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 222<br>Hüküm no: 230<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tavukçu ve güvercinci esnafından Hıristo v. Tanaş’ın kuşcu dükkânı gediği hissesinin oğluna intikal etmesi</b><br><br>İhbâr hücceti<br><br>Vilâyet-i Rumeli’nde Avlonya sancağında Premedi kazâsına tâbi‘ Arkar karyesinde mütemekkin iken bundan akdem hâlik olan tavukçu ve güvercinci esnâfından Hıristo v. Tanaş zimmînin sulbî kebîr oğlu ve hasran vârisi Kostandi zimmî meclis-i şer‘-i hatîr-i lâzımü’t-tevkīrde esnâf-ı merkūme kethudâsı Ali Ağa b. Osman ve yiğitbaşı Yani v. Kostandi ve esnâf-ı merkūmeden Zaharya v. Aftim ve Eci Kiryako v. Hıristo ve Aftim v. Zaharya ve sebzeci esnâfı yiğitbaşısı İlya v. Anaştaş zimmîler hâzırûn oldukları hâlde takrîr-i kelâm ve ta‘bîr ani’l-merâm [edip] mahmiye-i İstanbul’da Sultan Bâyezid Buğdaycılar kapısı dâhilinde buğdaycı ve çömlekçi dükkânı beynlerinde kâin bir bâb kuşçu dükkânı derûnunda mevcûde beyne’l-esnâf gedik ta‘bîr olunur bir destgâh ve altı kafes ve bir akçe tahtası ve bir sagīr kulübe ve dört destgâh kafesi ve sâir âlât-ı lâzıme-i ma‘lûme ve Meydan kolundan dükkân-ı mezkûra tahsîs kılınan üç aded tavuk hisse yüz yirmi sehm i‘tibârıyla elli dört sehmi mûrisim babam hâlik-i mersûm Hıristo zimmînin ve mâ‘adâ altmış altı sehmi âharın sağlığında ile’l-helâk bâ-hüccet yedlerinde emvâlleri olup ba‘de helâkihî âlât-ı muharrere-i mezkûreden ber i‘tibâr-ı mezkûr mâlik olduğum elli dört sehm hissesi bana mevrûs olup müddet-i vâfireden beri ve bi’l-irsi’ş-şer‘î yedimde emvâlim olup lâkin yedimde olan atik hüccet bundan akdem vukū‘ bulan harîkde muhterik olup ol-vechile âlât-ı muharrere-i mezkûrede bi’l-irsi’ş-şer‘î mâlik olduğum elli dört sehm hissemin senedi olmayıp hakīkat-i hâl hâzırûn-ı merkūmûndan lede’ş-istihbâr kıbel-i şer‘den li-ecli’l-istihkâm yedime bir kıt‘a hüccet-i şer‘iye i‘tâ olunmak matlûbumdur dedikde, hâl bâlâda bast olunan minvâl-i muharrer üzere olup zikr olunan dükkân derûnunda mevcûde âlât-ı muharrere-i mezkûre yüz yirmi sehm i‘tibârıyla elli dört sehmi hâlik-i mersûm Hıristo zimmînin ve mâ‘adâ altmış altı sehmi âharın sağlığında ile’l-helâk yedlerinde ba-hüccet emvâlleri olup ba‘de helâkihî âlât-ı muharrere-i mezkûreden ber-i‘tibâr-ı mezbûr mâlik olduğu elli dört sehm hissesi ancak sulbî oğlu ve hasran vârisi mersûm Kostandi zimmîye mevrûs olduğunu hâzırûn-ı merkūmûndan her biri meclis-i şer‘de alâ-tarîki’ş-şehâde haber vermeleriyle vâki‘u’l-hâl hıfzen li’l-makāl işbu vesîka-i enîka bi’t-taleb ketb olundu.<br><br>Fî 15 Ca sene [1]242<br><br>Şühûdü’l-hâl: Ali Çelebi el-muhzır, Hüseyin Çelebi el-muhzır, Abdulfettah Çelebi el-muhzır, Ebûbekir Çelebi el-muhzır, İsmail Çelebi el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=38609"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38611"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>