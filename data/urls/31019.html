﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 247<br>Hüküm no: 265<br>Orijinal metin no: [36a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Tayyib b. Abdullah Paşa’nın, Fâtıma bt. Osman’dan kiraladığı evin kirasını ödemediği</b><br><br>Ma‘rûz<br><br>Sâhibe-i arzuhâl mu‘arrefetü’z-zât Fâtıma bt. Osman nâm Hatun meclis-i şer‘-i münîrde arzuhâlde mezkûr Mehmed Tayyib Bey b. Abdullah Paşa mahzarında dergâh-ı âlî yirmi beşinci bölük meyânesi vakfından Medîne-i Üsküdar’a muzâfe Anadolu Hisarında vâki‘ bâ-temessük-ı mütevellî bi’l-îcâreteyn mutasarrıfe olduğum bir bâb menzili bin iki yüz sekiz senesi Zilka‘desi gurresinden beher mâh beşer guruş kirâ kavliyle merkūm Mehmed Tayyib Bey’e îcâr ve teslîm ol dahi istîcâr ve kabûl etmekle îcâre-i mezkûreden işbu târih-i i‘lâm senesi Zilka‘desi gāyetine gelince sekiz senede zimmetinde müctemi‘a olan dört yüz seksen guruşu taleb ederim deyü da‘vâ ettikde ol dahi cevâbında bin iki yüz beş senesi hilâlinde müdde‘iye-i mezbûreden iktirâz ve kabz eylediğim iki yüz guruş deynim mukābelesinde mutasarrıf olduğum menzil-i mezkûru mezbûre Fâtıma’ya bâ-re’y-i mütevellî vefâen ferağ ve tefvîz ve ba‘dehû deyn-i mezkûrumu dahi edâ edip lâkin mezbûre Fâtıma menzil-i mezkûru el-yevm bana ferağ etmemişti deyü müdde‘iye-i mezbûrenin menzil-i mezkûru ba‘de’t-tahliyye îcâr müdde‘âsını inkâr etmekle beyâna ba‘de’l-havâle müdde‘iye-i mezbûre merkūm Mehmed Tayyib Bey’in menzil-i mezkûru tahliyye ve teslîm-birle istîcâr eylediğini ikrârına Kazgânî el-Hâc Mustafa Ağa b. Mehmed nâm kimesne şehâdet edip şâhid-i âhar ikāmesine havâle olundukda bir dahi zuhûr [36b] etmemelerine henüz da‘vâlarına faysal verilmediği cerîdemizde mazbût olmağın sâdır olan fermân-ı âlîlerine imtisâlen zabtı huzûr-ı âlîlerine i‘lâm olundu.<br><br>Fi’l-yevmi’r-râbi‘ aşar min-Zilhicceti’ş-şerîfe li-sene sitte aşara ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=31018"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31020"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>