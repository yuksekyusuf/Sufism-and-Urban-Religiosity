﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 318<br>Hüküm no: 465<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hibetullah Hanım’ın yanında bulunan torunu Mehmed için babası Mehmed Raşid Ağa’nın ödemesi şartıyla nafaka takdir edildiği</b><br><br>Ceddesi üzerine nafaka 40 guruş<br><br>Ma‘rûz<br><br>İstanbul’da Sulumanastır kurbünde Sancakdârhayreddin mahallesinde sâkine sâhibe-i arzuhâl mu‘arrefetü’z-zât Hibetullah bt. Ahmed nâm hatun İstanbul Bâb Mahkemesi’nde meclis-i şer‘-i münîrde ba‘demâ dâmadı derûn-ı arzuhâlde mezkûrü’l-ism Mehmed Raşid Ağa b. Halil nâm kimesne muvâcehesinde merkūm Mehmed Raşid Ağa’nın sadriye kızım gāibetü ani’l-meclis Emine bt. Hüseyin nâm hatun ile mukaddemâ zevciyyet beynlerinde kāime iken mezbûrun firâşından hâsıl ve kızım gāibe-i merkūmeden mütevellid sulbî oğlu Mehmed nâm sagīr kızım gāibe-i merkūmenin bi-hakkı’l-hıdâne hacr ü terbiyesinde iken kızım gāibe-i merkūme bu def‘a nefsini sagīr-i mezbûra ecnebî olan kimesneye tezvîc ve ol vechile hakku’l-hıdâne kendiden sâkıta ve bana intikāl edip lâkin sagīrin mâlı olmayıp nafaka ve kisveye eşedd-i ihtiyâc ile muhtâc olmağla nafakasi’çün babası mezbûr <<üzer>> üzerine kıbel-i şer‘den kadr-ı ma‘rûf nafaka farz ve takdîr olunmak bi’l-hıdâne matlûbumdur dedikde ol dahi ba‘de’t-tasdîk sagīrin nafakasi’çün babası mezbûr üzerine işbu târîh-i i‘lâmdan beher şehr kırkar guruş farz ve takdîr olunup meblağ-ı mefrûz-ı mezkûru sagīrin nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer babası mezbûr Mehmed Raşid Ağa üzerine rücû‘a ceddesi ve hâzınesi mezbûre Hibetullah Hatun’a kıbel-i şer‘den izin verildiği huzûr-ı [âlîlerine i‘lâm olundu]<br><br>Fî 6 S sene [12]56</p>          <br><a title="Önceki sayfa" style="text-decoration:none" href="./ayrmetin.php?idno=8275"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8277"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>