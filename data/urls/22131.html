﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 353<br>Hüküm no: 392<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Ahmed’in kendisini İğneada’da yaralayan kimselerden davacı olduğu</b><br><br>El-emru kemâ zükira fîhi nemakahu’l-fakīr ileyhi azze şânuhû el-Hâc Mustafa el-Kādî bi-medîneti Galata.<br><br>Mahrûse-i Galata’da Kürkcükapısı’nda vâki‘ Benderi Mehmed’in kahvesinde sâkin mellah tâifesinden işbu râfi‘u’l-vesîka Mehmed Beşe b. Ahmed nâm mecrûh meclis-i şer‘-i şerîf-i nebevîde es-Seyyid İbrahim b. Mehmed ve Ahmed Beşe b. Mehmed ve diğer İbrahim b. Mehmed ve Ömer b. Mehmed nâm kimesneler mahzarlarında üzerlerine da‘vâ ve takrîr-i kelâm edip târih-i kitâbdan on iki gün mukaddem Karadeniz’de İğneada nâm mahalde eşhâs-ı merkūmeden mezbûr diğer İbrahim âlet-i cârihadan mec ta‘bîr olunur iki yüzlü âlet ile ba‘de’l-asr sağ budumdan amden bi-gayrı hakkın darb ve cerh eyledikden sonra mezbûrûn es-Seyyid İbrahim ve Ahmed Beşe ve Ömer dahi mu‘înet birle bıçak ile başıma ve sol tarafıma amden darb ve cerh etmeleriyle mezbûrûndan suâl olunup mûceb-i şer‘îsi icrâ olunmak matlûbumdur dedikde gıbbe’s-suâl mezbûrûndan her biri husûs-ı merkūmu bi’l-külliye inkâr etmeleriyle müdde‘î-i merkūmdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup zikr olunan kahvede sâkin İbrahim b. Ahmed ve Osman b. Şa‘ban nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka târih-i kitâbdan on iki gün mukaddem ânifen zikr olunduğu üzere Karadeniz’de vâki‘ İğneada nâm mahallde eşhâs-ı merkūmeden mezbûr diğer İbrahim âlet-i cârihadan mec ta‘bîr olunur iki yüzlü âlet ile ba‘de’l-asr bizim huzûrumuzda müdde‘î-i mezbûr Mehmed’i sağ budundan amden bi-gayrı hakkın darb ve cerh eyledikden sonra mezbûrûn es-Seyyid İbrahim ve Ahmed Beşe ve Ömer dahi müdde‘î-i mezbûru yine huzûrumuzda bıçak ile başına ve sol tarafına kezâlik amden bi-gayrı hakkın darb ve cerh eylediler biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın cerâhât-ı mezkûrâtın mûcibleri ber’-i tâmma tevkīf olunup mâ-vaka‘a bi’l-ibtigā ketb olundu.<br><br>Fi’l-yevmi’s-sâlis min-Saferi’l-hayr sene 1138.<br><br>Şuhûdü’l-hâl: Mehmed Beşe b. Mustafa, Azaklı Cerrah Mehmed Çelebi, el-Hâc Hüseyin Reis b. Abdullah, el-Hâc Mehmed b. el-Hâc Mustafa, Bektaşi Abdurrahim Çelebi, Mustafa Beşe b. Receb, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22130"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22132"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>