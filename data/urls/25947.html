﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 866<br>Hüküm no: 1060<br>Orijinal metin no: [148b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Ahmed’in menzilinin saçak damlaları ile pis sularının vakıf kuyuya akmasına Abdülmümin b. Abdullah’a müdahale ettirilmemesi</b><br><br>Hüccet, damlayı men‘ hüccetidir..<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘-i mutahhardan Mahmud Efendi irsâl olunup ol dahi mahmiye-i İstanbul’da merhûm Mustafa Efendi Vakfı’ndan olup icâre-i mu‘accele ve mü’eccele-i ma‘lûmeteyn ile mutasarrıf olan Abdülmümin’in vakıf menziline varıp zeyl-i vesîkada mastûrü’l-esâmî Müslimîn huzûrunda akd-i meclis-i şer‘ etdikde Ali b. Ahmed meclis-i ma‘kūd-ı mezbûrda Abdülmümin [b.] Abdullah mahzarında üzerine da‘vâ ve takrîr-i kelâm edip hâlâ tasarrufumda olan vakıf menzilin saçaklarının damlası ve çirkâbı kadîmden hafr olunan vakıf kuyuya ma‘rifet-i mütevellî ile mezbûr Abdülmümin Bey’in havlusundan cereyân edegelmiş iken hâlâ mezbûr Abdülmümin [b.] Abdullah mecrâ-yı kadîmine icrâya mâni‘ olur vâki‘u’l-hâl işbu hâzırûn bi’l-meclis olup mahalle-i mezbûre sâkinlerinden İsa b. Ömer ve Dilaver b. Abdullah ve Ali b. Mustafa ve Ahmed b. Ali nâm kimesnelerden suâl olunsun dedikde mezbûr Abdülmümin ile vakf-ı mezbûr mütevellîsi kāimmakāmı olan İbrahim Efendi muvâcehelerinde mezbûrdan suâl olundukda fi’l-vâki‘ müdde‘î-i mezbûrun vakıf menzili saçaklarının damlası ve çirkâbı kadîmden hafr olunan vakıf kuyuya mezbûr Abdülmümin’in havlusundan cereyân edegelmişdir deyü her birleri haber vermeğin vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Hüseyin ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Zilhicce li-sene isneteyn ve seb‘în ve elf.<br><br>Şuhûdü’l-hâl: Mehmed Çelebi b. Ali, Hüseyin b. Mustafa meydânlı, Ahmed b. Mustafa, Ömer b. ( ), Mehmed b. İbrahim meydânlı, Ahmed b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=25946"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25948"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b866"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o917"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>