﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 49<br>Hüküm no: 5<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye Hatun’un oğlu Çorbacı Selim Ağa’nın terekesini zapt eden İsmail Efendi ile vekili İmâm Ahmed Efendi’nin zimmetlerini ibrâ ettiği</b><br><br>Dergâh-ı âlî yeniçerileri çorbacılarından ve mahmiye-i İstanbul’da Arabacı Bâyezid mahallesi ahâlîsinden olup ordu-yı hümâyûn ile Moskov keferesi cânibine vukū‘ bulan sefere gidip Bender kasabasında mukīm iken bundan akdem vefât eden Çorbacı Selim Ağa b. Osman Efendi’nin vâlidesi ve hasran vârisesi olup mahalle-i mezbûrede sâkine ve zâtı zeyl-i kitâbda muharrerü’l-esâmî Müslimîn ta‘rîfleriyle mu‘arrefe olan Safiye Hatun bt. Yusuf meclis-i şer‘-i şerîf-i enverde müteveffâ-yı mezbûrun hîn-i vefâtında yanında mevcûd terekesini kabz ve vâlidesi mezbûreye îsâle bi’l-vesâye vâzı‘u’l-yed olan kasaba-i mezbûrede mukīm Dergâh-ı âlî yeniçerileri yazıcılarından işbu bâ‘isü’l-kitâb Sekbânbaşızâde es-Seyyid İsmail Efendi b. Abdurrahman tarafından vech-i âtî üzere vekîl-i şer‘îsi olan İmâm-ı mahalle Ahmed Efendi b. el-Hâc ( ) mahzarında ikrâr-ı tâm ve takrîr-i kelâm edip oğlum müteveffâ-yı mezbûrun ber-mûceb-i defter-i kassâm terekesi esmânından hâsıl ba‘de ihrâci’l-mesârifi’l-lâzıme bin iki yüz yirmi iki guruşa müvekkil-i merkūm es-Seyyid İsmail Efendi ber-vech-i muharrer bi’l-vesâye vâzı‘u’l-yed olmağla merkūm es-Seyyid İsmail Efendi meblağ-ı mezkûr bin iki yüz yirmi iki guruşun üç yüz yirmi iki guruşunu yedinde ba‘de’l-ibkā mâ‘adâsı olan dokuz yüz guruşu merkūm [2a] imâm efendiye irsâl ve îsâl ve bana teslîm için tarafından tevkîl etmekle merkūm İmâm Ahmed Efendi dahi meblağ-ı mezbûr dokuz [yüz] guruşu vekâleten bana def‘ ü teslîm ben dahi yedinden tamamen ahz u kabz edip meblağ-ı mezkûr dokuz yüz guruşdan gerek müvekkil-i vasî-i merkūm es-Seyyid İsmail Efendi ve gerek vekîl-i merkūm İmâm Ahmed Efendi yed ve zimmetlerinde bir akçe ve bir habbe bâkī kalmamağla husûs-ı merkūma müte‘allika da‘vâdan zimmetlerini ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 Zilhicce sene 1183.<br><br>Şuhûdu’l-hâl: Şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=29939"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29941"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b049"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>