﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 277<br>Hüküm no: 220<br>Orijinal metin no: [71b-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Osman’ın vakfiyesi</b><br><br>Elhamdü li-veliyyihi ve’s-salâtü alâ-nebiyyihî ve âlihî ecma‘în ve ba‘d. Bevvâb-ı sultânî Mustafa Bey b. Osman kıbelinden ikrâr-ı vakfa ve rücû‘ da‘vâsına vekâleti Mustafa Bey b. Abdullah el-Cündî ve Mustafa Bey b. Abdullah’ın şehâdeti ile sâbit olan Kâtib Receb Çelebi b. Abdülkadir meclis-i şer‘-i şerîfe gelip işbu vakıf ikrârının kendisinden sudûruna kadar müvekkil-i mezbûrunun mâliki olduğu ve taht-ı tasarrufunda bulundurduğu mahmiye-i Kostantıniyye mahallâtından Çolak Ali mahallesinde kâin, üzerlerinde oda bulunan fevkānî üç bâb hâneyi, dört sofayı, mutfağı, ahırı, tahtânî bir hâneyi, kileri, su kuyusunu, fırını, kenîfi, fevka’l-bâb selamlığı, eşcâr-ı müsmire ve gayri müsmireli muhavvatayı müştemil olan, hudûdu bir tarafından Mustafa Ağa b. Abdullah mülkü, bir tarafından Fâtıma Hatun bt. ( ) mülkü, bir tarafından Sâliha Hatun bt. ( ) mülkü, bir tarafından Lütfiye Hatun bt. ( ) mülkü ve tarîk-ı âm ile mahdûd bulunan cemî‘ menzilini cümle tevâbi‘i ve levâhıkıyla habsedip vakfettiğini ikrâr ve i‘tirâf eyledi. Menzil-i mezbûrda süknâyı evvela müddet-i hayâtınca nefs-i nefîsesine, sonra evlâdına, evlâd-ı evlâdına, ile’l-inkırâz evlâd-ı evlâd-ı evlâdına şart eyledi. Ba‘de’l-inkırâz Sâkine Hatun bt. Abdullah nâm zevcesine, sonra Hûriye bt. Abdullah nâm atîkasına, sonra onun evlâdına, evlâd-ı evlâdına, neslen ba‘de neslin şart etti. Nesilleri münkariz olduğunda menzil-i mezbûrun icâre-i mu‘tâde ile icâreye verilip hâsıl olan ücret-i kirânın Medîne-i münevvere fukarâsına irsâlini şart etti. Tebdîl ve tağyîr-i şürûtu müddet-i hayâtınca kendisine şart eyledi. Nezâret-i hasbiyyeyi ahâlî-i mahalleye şart etti. Menzil-i mezkûrun meremmetini sâkinlerine şart etti. Ba‘de’l-mu‘âraza ve muhâkeme hâkim sıhhat-i vakfa ve lüzûmuna hükmetti.<br><br>Cerâ zâlike ve hurrire fi’l-yevmi’r-râbi‘ aşara min-şehri Rebî‘i’l-evvel li-sene seb‘a ve ışrîn ve elf.<br><br>Şühûdü’l-hâl: Hızır b. Mustafa Ağa, el-Hac Halil Efendi b. Abdullah el-imâm, Ahmed Çelebi b. Halil el-müezzin, Mehmed Çelebi b. Abdullah er-râcil, Derviş Çelebi b. Haydar el-cündî, Perviz Bey b. Abdullah, Süleyman Çelebi b. Mustafa Bey, Hüseyn Çelebi b. Mustafa, Mahmud Çelebi b. Bevvâb-ı sultânî, Mehmed Çelebi b. el-bevvâb, Şa‘bân Beşe b. Tabbâh, Ahmed Beşe b. Tabbâh, Mustafa Bey b. Mu‘temed, İlyas Çelebi b. ( ), İbrahim Çelebi b. Şa‘bân Ser-bölük, Mehmed Beşe b. er-râcil ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11550"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11552"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o755"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>