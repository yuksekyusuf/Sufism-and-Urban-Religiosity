﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 144<br>Hüküm no: 112<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Begos v. Kirkor’un, Corci v. Corci aleyhine açtığı alacak davasında iddiasını ispat edemediğinden mu‘ârazadan men edildiği</b><br><br>Uncu değirmeni<br><br>Ma‘rûz[-ı dâ‘î-i devlet-i aliyyeleridir ki]<br><br>Uncu tâifesinden arzuhâl eden Begos v. Kirkor zimmî meclis-i şer‘-i münîrde mahrûse-i Galata hâricinde Beyoğlu nâm mahalde vâki‘ bir bâb fırancılacı fırını gediğinin mâliki arzuhâlde mastûrü’l-ism Corci v. Corci zimmî tarafından husûs-ı âtîde vekîl-i sâbitü’l-vekâlesi Artin v. Kegork zimmî muvâcehesinde vekîl-i mersûmun yedinde olup ibrâz eylediği sene-i sâbıkā Şa‘bânının on beşinci günü ile müverrah ve İstanbul Bâb Mahkemesinde mukayyed bir kıt‘a i‘lâm-ı şer‘î mantûkunca benim ve şerîkim gāib ani’l-meclis Zakar zimmînin müvekkil-i mersûmun fırın-ı mezkûrda müstecir olan gāib ani’l-beled Pandalı zimmî zimmetinde dakīk semeninden iştirâken hakkımız olan sekiz bin beş yüz on guruşa müvekkil-i mersûm Corci zimmî kefîl olmayup lâkin mersûm Pandelı zimmî meblağ-ı mezbûru bize kable’l-edâ firâr ve gaybet ettikden habbâzân [24b] esnâfının şürût-ı nizâmları üzere ben ve şerîkim mersûmdan her birimiz gāib-i mesfûr Pandelı zimmî zimmetinde alacağımız olan meblağ-ı mezkûr sekiz bin beş yüz on guruşu âlât-ı gedik-i mezkûrun mâliki müvekkil-i mersûm Corci zimmîden mutâlebe eylediğimizde ol dahi rızâsıyla meblağ-ı mezbûrun iki bin yüz elli guruşunu mâlından vekîl-i mersûm Artin zimmî yediyle teberru‘an bize def‘ ve teslîm biz dahi ahz ü kabz ve istihlâk edüp mâ‘adâsı olan altı bin üç yüz altmış guruş mutâlebesine ve târih-i i‘lâm-ı mezkûra gelince sâir cemî‘ hukūk-ı şer‘iyyeye müte‘allika âmme-i da‘vâdan müvekkil-i mersûm Corci zimmî ile medyûn-ı gāib-i mersûm Pandelı zimmîden her birinin zimmetini kabûlü hâvî ibrâ ve iskāt etmişdik lâkin müvekkil-i mersûm Corci zimmî kable’l-ibrâ bana sen şimdilik şerîkinle sana teberru‘ eylediğim iki bin yüz elli guruşu ahz edin ba‘dehû bâkīsinden senin hisseni ceste ceste tamamen vereyim deyü bana va‘ad eylediğine binâen ibrâ-i mezkûrum muvâza‘aten olmuş olup ve ben ba‘dehû ibrâ-i mezkûruma nâdim olmamla meblağ-ı bâkī-i mezbûrdan hissemi ta‘ahhüdü üzere ceste ceste bana teslîme müvekkil-i mersûm Corci zimmîye izâfetle işbu vekîl-i mersûm Artin zimmîye cebr olunması murâdımdır deyü tasaddî eylediği da‘vâsı sahîha ve meşrû‘a ve iltifâta şâyân olmamağla kelâmına iltifât olunmayup da‘vâ-yı mezkûresiyle müvekkil-i mersûm Corci zimmîye bî-vech mu‘ârazadan men‘ olunduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 14 M sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32537"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32539"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>