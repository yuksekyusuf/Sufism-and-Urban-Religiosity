﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 425<br>Hüküm no: 431<br>Orijinal metin no: [104b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karslı Mustafa’nın Keskin İsmail Ağa’da bulunan alacağını kefilinden tahsili</b><br><br>Vilâyet-i Anadolu’da Kars-ı Erzurum ahâlîsinden olup mahmiye-i İstanbul’da Tahtahan’da müsâfiren sâkin olan işbu râfi‘ü’l-vesîka Mustafa b. Ali nâm kimesne mahmiye-i mezbûrede meclis-i şer‘-i hatîrde Halil Ağa b. Hüseyin mahzarında üzerine da‘vâ ve takrîr-i kelâm edip gāib ani’l-meclis Keskin İsmail Ağa nâm kimesne zimmetinde cihet-i deyn-i şer‘îden dokuz yüz guruş hakkım olup meblağ-ı mezbûrun dört yüz guruşuna işbu mezbûr Halil Ağa emr u kabûlü hâviye kefâlet-i sahîha-i şer‘iyye ile kefil olmağın hâlâ meblağ-ı mezbûru kefâletine binâen mezbûr Halil Ağa’dan taleb eylediğimde bana teslîmden imtinâ‘ eder suâl olunup alıverilmek matlûbumdur dedikde gıbbe’s-suâl mezbûr Halil Ağa cevâbında fi’l-hakīka müdde‘î-i mezbûrun merkūm İsmail Ağa zimmetinde olan hakkının dört yüz guruşuna ber-vech-i muharrer kefil olduğunu ikrâr lâkin asil-i merkūm Keskin İsmail Ağa meblağ-ı mezbûr mukābelesinde medîne-i Erzurum’da Sarrâf Çesmesi mahâllesinde vâki‘ ma‘lûmü’l-hudûd bir menzil ile ma‘lûmü’l-evsâf bir gulâm ahz u kabz edip bu vechile meblağ-ı mezbûru asil-i mezbûrdan tamâmen ahz u istîfâ etmiş idi deyü def‘le mukābele etmeğin gıbbe’l-istintâk ve’l-inkâr mezbûr Halil Ağa’dan def‘-i mezkûruna beyyine taleb olundukda ityân-ı beyyineden izhâr-ı acz ile istihlâf etmeğin fi’l-vâki‘ meblağ-ı mezbûr dört yüz guruşu asil-i merkūm Keskin İsmail Ağa’dan ber-vech-i muharrer ahz u istîfâ etmediğine müdde‘î-i merkūm Mustafa’ya yemîn teklîf olundukda ol dahi alâ-vefkı’s-suâl [mesûl] yemîn billâhi’l-aliyyi’l-a‘lâ etmeğin mûcibince meblağ-ı mezbûr dört yüz guruşu müdde‘î-i merkūm Mustafa’ya edâ ve teslîme mezbûr Halil Ağa’ya tenbîh olunup mâ-hüve’l-vâki‘ bi‘t-taleb ketb [olundu].<br><br>Fi’l-yevmi’s-sâbi‘ aşere min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Mehmed Efendi b. Ahmed el-kādı, Mehmed Efendi el-kâtib, Veliyüddin Efendi el-kādı, İslâm Çavuş b. Abdullah el-mübâşir, el-Hâc Yusuf b. Osman, Mumcu Ömer Beşe.</p>          <br><a title="Önceki sayfa" style="text-decoration:none" href="./ayrmetin.php?idno=41960"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41962"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>