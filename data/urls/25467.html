﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 508<br>Hüküm no: 580<br>Orijinal metin no: [71a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Satılmış’ın, kendilerine miras kalan ev ve samanlığı haksız yere zapt ettiğini iddia eden Muharrem b. Musa’nın varislerine delil için süre tanındığı</b><br><br>İstimhâl.<br><br>Vilâyet-i Anadolu’da Kastamonu sancağında Küre-i Nühâs kazâsına tâbi‘ Koru nâm karyede sâkin iken bundan akdem vefât eden Muharrem b. Musa’nın verâseti sulbî kebîr oğulları el-Hâc İsa ve İbrahim ve Abdullah ve Süleyman ve Ahmed’e münhasıra olup asl-ı meseleleri beş sehimden olup sihâm-ı mezbûreden birer sehmi mezbûrûndan her birine isâbet ve intikāl eylediği şer‘an zâhir ve müte‘ayyin oldukdan sonra mezbûr el-Hâc İsa kendi tarafından asâleten ve li-ebeveyn karındaşı mezbûr Abdullah tarafından husûs-ı âti’l-beyâna sâbitü’l-vekâle vekîl olmağla vekâleten ve mezbûr İbrahim kezâlik kendi tarafından asâleten ve li-ebeveyn karındaşı mezbûr Süleyman tarafından vekâleten meclis-i şer‘de yine karye-i mezbûre sükkânından Mehmed Beşe b. Satılmış nâm râcil mahzarında her biri üzerine da‘vâ ve takrîr-i kelâm edip babamız müteveffâ-yı mezbûrun terekesinden olup karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd bir bâb tahtânî menzil ile bir samanhâne ırsen bize intikāl edip biz âhar diyârda olmağın mezbûr Mehmed Beşe fuzûlen zabteylemişdir, hâlâ mezbûrdan suâl olunup kasr-ı yedine tenbîh taleb ederiz dediklerinde gıbbe’s-suâl merkūm Mehmed Beşe cevâbında fi’l-hakīka müteveffâ-yı mezbûrun terekesinden olup merkūmeye intikāl eden samanhâneyi ben fuzûlen zabt ve gāib ani’l-meclis Mengeneoğlu demekle ma‘rûf Mehmed Ağa nâm cündîye dört buçuk keyl arpa mukābelesinde bey‘ eyledim deyü ikrâr lâkin menzil-i mezbûrun zabtını inkâr edicek müdde‘î-i mezbûrdan müdde‘âsını müsbite beyyine taleb olundukda ityân-ı beyyine için istimhâl etmeğin mehl-i şer‘î ile imhâl olunup mâ hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b508"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o996"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>