﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 236<br>Hüküm no: 237<br>Orijinal metin no: [34a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. el-Hâc Ahmed’in kardeşi İbrahim Çelebi b. el-Hâc Ahmed’le müşterek menzildeki hissesini İbrahim Çelebi’ye sattığı</b><br><br>Mahrûse-i Galata muzâfâtından kasaba-i Tophane[de] el-Hâc Memi mahallesinde sâkine Emine bt. el-Hâc Ahmed b. Sırrı nâm hâtunun li-ebeveyn karındaşı ve tarafından bey‘-i âti’z-zikre vekîli olduğu zât-ı mezbûreyi ma‘rifet-i şer‘iyye ile ârifân Misvkcı Mustafa Çelebi b. Yusuf ve İsmail Beşe b. Ali nâm kimesneler şehâdetleriyle mahzar-ı hasmda sâbit ve vekâletine hükm-i şer‘î lâhik olan İbrahim Çelebi b. el-Hâc Ahmed nâm kimesne meclis-i şer‘de işbu râfi‘u’l-kitâb es-Seyyid İbrahim Çelebi b. es-Seyyid Ali nâm kimesne mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin mahalle-i mezbûrede vâki‘ bir tarafdan Ahmed Beşe menzili ve bir tarafdan ba‘zen Mehmed Ağa menzili ve ba‘zen tarîk-i hâss ve bir tarafdan Topcular Kâtibi Mehmed Efendi menzili ve bir tarafdan Venedik elçisi menzili ile mahdûd tahtânî bir bâb oda ve bir sofa ve bi’r-i mâ ve kenîf ve bir mikdâr bahçeyi müştemil mülk menzilin nısf-ı şâyi‘i müvekkilem mezbûre Emine Hâtun’un ve nısf-ı şâyi‘-i âharı mezbûr es-Seyyid İbrahim’in ale’l-iştirâki’s-seviy mülkleri olmağla kız karındaşım müvekkile-i mezbûre Emine Hâtun dahi nısf hisse-i şâyi‘asını tarafeynden îcab ve kabûlü hâvî bey‘-i bâtt-ı sahîh-i şer‘î ile mezbûr es-Seyyid İbrahim’e kırk guruşa bey‘ u temlîk ve teslîm eyledikde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr kırk guruşu mezbûr es-Seyyid İbrahim Çelebi yedinden tamâmen ahz u kabz eyledi ba‘de’l-yevm menzil-i mahdûd-ı mezkûrun mecmû‘u mezbûr es-Seyyid İbrahim’in mülkü olup kız karındaşım müvekkile-i mezbûrenin kat‘an alâka ve medhali kalmamışdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis min-Zilka‘deti’ş-şerîfe sene 1137.<br><br>Şuhûdü’l-hâl: Cüzdancı el-Hâc Mustafa, Sepetci İsmail Beşe b. Siyavuş, Halil Çelebi b. Mustafa, İbrahim b. Mustafa, Yusuf b. Abdullah, Mustafa b. Ahmed, Mehmed b. Ahmed, Ali b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>