﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 752<br>Hüküm no: 842<br>Orijinal metin no: [132b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Abdülkādir’in babasından kendisine kalan bağına Halil b. İbrahim’in müdahalesinin engellenmesi</b><br><br>Mahmiye-i Edirne’de İbrahim Paşa mahallesinde sâkin iken bundan akdem vefât eden Abdülkadir nâm kimesnenin verâseti sulbî kebîr oğlu Ahmed’e münhasıra olduğu şer‘an mütehakkık oldukdan sonra mezbûr Ahmed meclis-i şer‘de Halil b. İbrahim nâm kimesne mahzarında üzerine da‘vâ ve takrîr-i kelâm edip mahmiye-i mezbûreye tâbi‘ Süle nâm karye sınırı dâhilinde vâki‘ bir [tarafdan] Tavîl Dede bağı ve bir tarafdan Mehmed bağı [ve] bir tarafan Malkoç bağı [ve] bir tarafdan Kureş bağı ile mahdûd tahmînen üç dönüm bağ babam müteveffâ-yı mezbûrun ile’l-vefât mülkü olup ba‘de vefâtihî bana intikāl etmişiken mezbûr Halil bî-vech vaz‘-ı yed etmişdir suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûr Halil zikrolunan bağa vaz‘-ı yedini ikrâr ve vech-i muharrer üzere müteveffâ-yı mezbûr Abdülkadir’in mülkü olduğunu inkâr edicek müdde‘î-i mezbûrdan müdde‘âsını mübeyyine beyyine taleb olundukda [133a] udûl-i ricâlden olan Mehmed b. Hüseyin ve Ahmed b. Hızır nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ bağ-ı mahdûd-ı mezkûr müteveffâ-yı merkūm Abdülkadir’in mülküdür ile’l-vefât tasarrufunda olup ba‘de vefâtihî oğlu mezbûr Ahmed’e intikāl eylemişdir biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm.<br><br>Fî gurreti’l-Muharremi’l-harâm li-sene tis‘a ve sittîn ve elf.<br><br>Şühûdü’l-hâl: Sefer, Mehmed, Hasan, Mahmud, Sefer.</p>          <br><a title="Önceki sayfa" style="text-decoration:none" href="./ayrmetin.php?idno=41120"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41122"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b752"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o780"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>