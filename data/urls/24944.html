﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 134<br>Hüküm no: 57<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Abdullah ve çocukları İbrahim ve Ümmühani’nin tasarruflarında olan vakıf menzilin kullanım hakkını Hacı İsa b. İvaz’a ücreti karşılığında devrettikleri</b><br><br>Mahmiye-i İstanbul’da Abdi Subaşı mahallesinde sâkin olup bundan akdem vefât eden el-Hâc Musa b. Abdullah’ın verâseti zevce-i metrûkesi Fâtıma bt. Abdullah ile sulbî sagīr oğlu İbrahim ve sulbiye sagīre kızı Ümmühani’ye münhasıra ve asl-ı meseleleri yirmi sehimden olup sihâm-ı mezbûrenin üç sehmi mezbûre Fâtıma’ya ve on dört sehmi mezbûr İbrahim’e ve yedi sehmi merkūme Ümmühani’ye isâbet ve intikāl eylediği şer‘an zâhir ve müte‘ayyin oldukdan sonra mezbûre Fâtıma tarafından husûs-ı câ’i’z-zikri ikrâra vekîl olup mezbûrenin zâtını ma‘rifet-i şer‘iye ile ârifân el-Hâc Bayram b. Davud ve Hüseyin b. Mustafa şehâdetleri ile şer‘an vekâleti sâbite olan İbrahim b. Mustafa nâm kimesne meclis-i şer‘-i hatîrde bâ‘isü’l-vesîka el-Hâc İsa b. İvaz mahzarında bi’l-vekâle ikrâr ve takrîr-i kelâm edip merhûm Mehmed Ağa Vakfı’ndan olup mahalle-i mezbûrede vâki‘ bir tarafdan el-Hâc Ömer nâm kimesne menziline ve bir tarafdan mezbûr Mahmud Ağa câmi‘-i şerîfi müezzinine meşrûta olan menzile ve bir tarafdan câmi‘-i mezbûra ve taraf-ı râbi‘i tarîk-i âmma müntehî iki bâb tahtânî ve bir bâb fevkānî oda ve tahta-pûşu müştemil menzil müteveffâ-yı mezbûr el-Hâc Musa’nın ile’l-vefât icâre-i mu‘accele-i ma‘lûme ve beher şehr altmış akçe müeccel ile taht-ı tasarrufunda olup ba‘de vefâtihî müvekkilem mezbûre Fâtıma ile sagīrân-ı mezbûrâna intikāl ve isâbet eylemiş idi el-hâletü hâzihî müteveffâ-yı mezbûrun düyûn-ı kesîre-i müsbetesi olup menkūl kısmından düyûnuna vefâ eder terekesi olmadığından gayrı sagīrân-ı mezbûrânın nafakaya dahi ihtiyâcları olmağla menzil-i mezbûr sûk-ı sultanîde beyne’t-tâlibîn müzâyede olunup ragabât-ı nâs bi’l-külliye münkatı‘a oldukdan sonra mezbûr el-Hâc İsa üzerinde beş bin beş yüz akçede karâr edip ziyâde ile tâlib-i âhar zuhûr etmemeğin menzil-i mezbûr zarûret-i deyn ve nafaka için müvekkilem mezbûre Fâtıma kendi tarafından asâleten ve sagīrân-ı mezbûrânın kıbel-i şer‘den mansûbe vasîleri olmağla vesâyeten mezbûr el-Hâc İsa’ya bedel-i misli olan meblağ-ı mezbûr beş bin beş yüz akçeye ma‘rifet-i mütevellî ile ferâğ ve tefvîz olduğu vech-i mübeyyen üzere tefevvüz ve kabûl ve bedel-i mezkûr beş bin beş yüz akçeyi asâleten ve vesâyeten mezkûr el-Hâc İsa yedinden tamamen alıp kabz eyledi ba‘de’l-yevm menzil-i mahdûd-ı mezkûr merkūm el-Hâc İsa’nın hakk-ı müfevvazıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Şuhûdu’l-hâl: el-Hâc Ahmed b. Mahmud, Mustafa Efendi b. Muharrem. Hüseyin b. Mustafa, Bayram b. Davud, Abdi b. Hüseyin, Hüseyin ser-bölük.</p>          <br><a title="Önceki sayfa" style="text-decoration:none" href="./ayrmetin.php?idno=24943"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24945"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1061"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>