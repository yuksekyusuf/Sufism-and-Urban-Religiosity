﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 137<br>Hüküm no: 112<br>Orijinal metin no: [21a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki Şeyh Vefâ hazretleri evkafına âit olup Çorlu’daki arazilere mutasarrıf olan el-Hâc Bâli’nin vefatından sonra uhdesindeki arazilerin tasarruf hakkının kızları Neslihan ve Fâtıma’ya bırakıldığı</b><br><br>Vilâyet-i Rumeli’nde kasaba-i Çorlu’ya tâbi‘ Küplüce nâm karye sükkânından el-Hâc Bâli nâm müteveffânın sulbiye kızları Fâtıma ve Neslihan taraflarından husûs-ı âtîye vekâleti olup vech-i şer‘î üzere vekâleti sâbite olan Kurd Bey b. Abdullah nâm yeniçeri mahfil-i şer‘-i hatîrde mahmiye-i İstanbul’da medfûn olan kutbü’l-ârifîn gavsü’l-vâsılîn Hazret-i Şeyh Vefâ kaddesallâhu sırrahu’l-hatîr evkāfına bi’l-fi‘l mütevellî olan zahrü’l-a‘yân Mustafa Çelebi b. Kasım muvâcehesinde bi’l-vekâle takrîr-i kelâm edip vakf-ı mezbûrdan olup karye-i merkūme etrâfında vâkı‘ inde’l-ahâlî ve’l-cîrân ma‘lûmü’l-hudûd olup tahmînen on beş müdlük tohum isti‘âb edip on dört kıt‘a mezra‘a mukaddemâ müteveffâ-yı mesfûrun tasarrufunda olup ba‘de vefâtihî evlâd-ı zükûru olmamağın zikr olunan mezâri‘in tasarrufu bi-hasebi’l-kānun tapuya müstehakk olıcak müvekkilelerim mezkûretân Fâtıma ve Neslihan il verdiğini verip zikr olunan mezra‘alara ber-vech-i iştirâk tâlibler iken mütevellî-i mezkûr Mustafa Çelebi zikr olunan mezra‘aların tasarrufunu resm-i tapu ile âhara vermek ister husûs-ı merkūm mütevellî-i mezkûrdan suâl olunup il verdiği resm-i tapu ile müteveffânın kızlarına vermeye tenbîh olunmak matlûbumdur dedikde gıbbe’s-suâl mütevellî-i mersûm Mustafa Çelebi cevâbında fi’l-vâkı‘ hâl zikr olunan minvâl üzere olmuşdur deyicek il verdiği resm-i tapu ile müvekkiletân-ı mezbûretâna vermek içün tenbîh olunup mâ vaka‘a gıbbe’t-taleb ketb ve imlâ olundu.<br><br>Tahrîren fî-evâʼili Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîn Mevlânâ Ahmed Efendi b. Mehmed eş-şehîr Behatibzâde, Mehmed Bey b. Mustafa el-cündî, Receb Çelebi b. İbrahim, Musa b. İbrahim, el-Hâc Mahmud b. el-Hâc Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=39403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o417"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>