﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 168<br>Hüküm no: 265<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âmine bt. Mustafa’ya ait Kadıköy’deki mülk menzile müdahale edilmemesi</b><br><br>Ma‘rûz,<br><br>Vâki‘ olan mevâddı istimâ‘ için kıbel-i şer‘den me’zûnen irsâl olunan Mevlânâ Mehmed Emin Efendi dâ‘îleri Üsküdar’a tâbi‘ Kādı karyesine varıp akd-i meclis-i şer‘-i şerîf ettikte karye-i mezbûrede subaşı ve beytü’l-mâl kabzına me’mûr el-Hâc Hasan meclis-i ma‘kūd-ı mezkûrda karye-i mezbûrede zikri câ’î menzile vaz‘-ı yedi mütehakkık olan İstanbul’da Uzun Şücâ‘ mahallesinde sâkine Âmine bt. Mustafa Efendi nâm hatun tarafından vekîl-i sâbitü’l-vekâlesi el-Hâc Ömer ile ba‘de’t-terâfu‘ müvekkile-i mezbûrenin zevci olup bundan akdem mahalle-i mezbûrede fevt olan Mustafa Ağa nâm kimesnenin zâhirde zevcesi mezbûreden gayrı vâris-i ma‘rûfu olmayıp terekesinin rub‘u zevce-i mezbûreye ve selâse-i erbâ‘ı cânib-i beytü’l-mâla munhasıra olmağın müteveffâ-yı mezbûrun terekesinden karye-i mezbûrede vâki‘ lede’l-ahâlî ma‘lûmü’l-hudûd ve’l-müştemilât bir bâb mülk menzilin selâse-i erbâ‘ı beytü’l-mâla âid olmuş idi, teslîme tenbîh olunmak bi’l-emâne murâdımdır dedikte gıbbe’s-suâl vekîl-i mezbûr cevâbında bin yüz yirmi üç senesi târihiyle müverrah işbu mülknâme hücceti mantûkınca ilâ-hâzihi’l-vakt menzil-i mezkûr müvekkilemin yedinde müstakillen mülkü olup hatta zevci müteveffâ-yı mezbûr Mustafa Ağa hâl-i hayatında menzil-i mezbûrda vechen mine’l-vücûh alâka ve medhali olmayıp zevcesi mezbûrenin mülkü olduğunu şuhûd mahzarlarında ikrâr ve işhâd eylemiştir deyü ba‘de’d-def‘ ve’l-inkâr vekîl-i mezbûr def‘-i meşrûhunu lede’t-tezkiye adâletleri zâhir olup karye-i mezbûre sükkânından ve hüccet-i mezkûre zeylinde mastûrü’l-isim el-Hâc Sinan b. Murtaza ile ve Mehmed b. Veli ve Mustafa b. Ahmed nâm kimesneler şehâdetleriyle vech-i şer‘î üzere isbât etmeğin mûcebince subaşı-i merkūm bî-vech mu‘ârazadan men‘ olunduğunu mezbûr dâ‘îleri mahâllinde tahrîr ba‘dehû ümenâ-i şer‘le meclis-i şer‘a gelip alâ-vukū‘ihî inhâ ve ihbâr ettikleri bi’l-iltimâs huzûr-ı âlîlerine i‘lâm olundu.<br><br>Fî 3 Saferü’l-hayr sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o263"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>