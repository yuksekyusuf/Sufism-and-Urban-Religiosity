﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 414<br>Hüküm no: 296<br>Orijinal metin no: [113a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avrupa tüccarı statüsünde olanlara tanınan hak ve imtiyazlar ile bunların uygulanmasına dikkat edilmesine dair ilmühaber</b><br><br>Avrupa tüccârının ilmühaberi kāimesi.<br><br>İlmühaberdir.<br><br>Avrupa ticâretine me’zûniyeti hâvî yedlerine başka başka berevât-ı aliyye i‘tâ olunan tüccâr ve bâ-evâmir-i aliyye ikişer nefer hizmetkârlarının, gerek Müslim ve gerek milel-i sâireden, her hangisiyle da‘vâları zuhûrunda dört bin akçeden ziyâdeye resîde olan da‘vâları mahkemelerde görülmeyip Arz Odası’nda huzûr-ı âsâfîde rü’yet ve fasloluna.<br><br>Ve müste’men tercümanları ve hizmetkârlarının nâil oldukları imtiyâz ve emniyet ve müsâ‘ade ve ri‘âyet tamamen tüccâr-ı mersûm ve hizmetkârları haklarında bilâ-istisnâ icrâ kılına.<br><br>Ve ashâb-ı berevâtdan birinin her kimde olur ise olsun, mümzâ ve ma‘[m]ûlün-bih temessüğü mûcebince vekîlleri ve esnâfının tevâtüren şehâdetleriyle müsbet matlûbu oldukda yedinde olan temessüğü hâkime ibrâz ve lede’s-sübût matlûbu olan meblağ tahsîl olunup yüzde ikiden ziyâde resm mutâlebe olunmaya.<br><br>Ve bunların umûr u husûslarına ve hesâb ü kitâblarına ve fasl u hasm-i müdde‘âya dikkat ve idhâl ve ihrâclarına nezâret ve rü’yet eylemek üzere Dîvân-ı Hümâyûn’um beylikcisi bulunanlar nâzır ta‘yîn ve Dîvân-ı Hümâyûn’um tercümanı olanlar ma‘rifeti ve tarafeynden bi’l-intihâb me’mûr olacak mümeyyiz bâzergânlar ma‘rifetleriyle evvelâ kā‘ide-i tüccâr üzere da‘vâ ve nizâ‘ları lede’r-ru’ye nâzır-ı mûmâ-ileyh bâ-takrîr makām-ı vâlâ-yı Riyâset’e arz ve eğer şer‘-i şerîfe mürâca‘atları [113b] lâzım gelir ise bâlâda beyân olunduğu üzere âhar mahallerde rü’yet olunmayıp Arz Odası’nda huzûr-ı âsâfîde şer‘le görülüp fasloluna.<br><br>Ve berevât-ı şerîfe ve evâmir-i aliyye ile nâil-i imtiyâz olanlardan birini gerek ehl-i İslâm ve gerek re‘âyâdan biri li-ecli’t-terâfu‘ mahkemeye veyâhûd Bâb-ı Âlî’ye götürmek murâd eyledikde zâbitân taraflarından tekdîr ile mu‘âmele ve kesr-i i‘tibârlarını mûcib olacak vaz‘ vukū‘a gelmemek için bunları himâyet ve vücûh-i mezâlim ve te‘addiyâtdan vikāyetlerine me’mûr kılınan nâzır-ı mûmâ-ileyh tarafından mübâşir ta‘yîniyle kaldırılıp âhar tarafdan mübâşir ta‘yîn olunmaya ve habsleri iktizâ eder ise yine nâzır-ı mûmâ-ileyh ma‘rifetiyle habsoluna.<br><br>Ve sa‘yen li’l-mîrî ma‘a-zam tahsîs kılınan cizye bahâların beher sene nâzırları ma‘rifetiyle Âsitâne cizyedârına te’diye ve teslîm eyledikçe cizyedâr ve kolcular tarafından kâğıd teklîfi vesîlesiyle tekdîr ve rencîde olunmaya deyü bâ-hatt-ı hümâyûn-ı inâyet-makrûn verilen nizâm ve yedlerine i‘tâ olunan berevât-ı şerîfe şerâitinde münderic ve mastûr olduğuna binâen şerâit-ı mer‘iyye-i mu‘teberenin dâimen ve müstemirren infâz ve icrâsına i‘tinâ ve dikkat ve tüccâr-ı mersûme ve bâ-evâmir-i aliyye hizmetkârları olanlar vücûh-i mezâlim ve te‘addiyâtdan himâyet ü sıyânet ve iktizâ eden zâbitân ve rüesâya tenbîh ve te’kîde mübâderet eylemek üzere iktizâ eden mahallere ilmühaber kāimeleri verilmek lâzım gelmekden nâşî sa‘âdetlü Dergâh-ı âlî Yeniçerileri Ağası ve Çavuşbaşı ağalar taraflarına başka başka ilmühaberleri verilmeğin İstanbul Kādısı efendi hazretlerine dahi işbu ilmühaber kāimesi verildi.<br><br>Fî-evâhiri Ş sene 1223</p>          <br><a title="Önceki sayfa" style="text-decoration:none" href="./ayrmetin.php?idno=32292"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32294"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b414"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>