﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 284<br>Hüküm no: 299<br>Orijinal metin no: [58a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Paşa’nın varislerinin talebi üzerine yaylak ve tarlalarına el koyan Mehmed Çelebi b. Ali’nin men edildiği</b><br><br>Vilâyet-i Rumeli’nde Prizrin nâm kasaba sükkânından olup bundan akdem müteveffâ olan merhûm Mustafa Paşa b. Mahmud Çavuş’un sulbî oğulları Mahmud ve Ahmed ve Mehmed nâm sagīrlerin li-ebeveyn ammileri ve velîleri olan bâ‘isü’l-kitâb Gaybi Bey b. Mahmud Çavuş nâm cündî Dîvân-ı âlî -dâme mahfûfan bi’l-ma‘âlîde- âti’l-beyân olan yaylak ve tarlaya hâlâ vâzı‘u’l-yed olduğu nehc-i şer‘î üzere sâbit olan Boyacızâde demekle ma‘rûf Mehmed Çelebi b. Ali nâm kimesneyi mahfil-i kazâya ihzâr ve üzerine da‘vâ edip hâlâ mezbûrun yedinde olup kasaba-i mezbûre tevâbi‘inden İsveti Petre nâm karyede vâki‘ bir tarafı Kassab Ali yaylakına ve bir tarafı karye-i mezkûreye ve bir tarafı Selce nâm karyeye ve bir tarafı Usfur ve Peşte nâm karyeye müntehî olan yaylak yeri müteveffâ-yı mesfûr Mustafa Paşa’nın mülkü olup ve yine kasaba-i mezbûreye tâbi‘ Çunu Alajde nâm karyede vâki‘ bir tarafı Küre nâm zımmî tarlasına ve bir tarafı Divko nâm zımmi tarlasına ve bir tarafı Boyacızâde tarlasına ve bir tarafı tarîk-i âmma müntehî olup tahmînen yedi hamel tohum istî‘âb eden bir kıt‘a mezra‘a tasarrufunda olup ba‘de vefâtihî verâseti oğulları sıgār-ı mezbûrîne <<intikāl etmiş iken mezbûr Mehmed Çelebi>>münhasıra olmağla zikr olunan yaylak yeri irs-i şer‘î ile ve mezra‘a-i merkūma intikāl-i örfî ile sıgār-ı mezbûrîne intikāl etmiş iken mezbûr Mehmed Çelebi zikr olunan yaylak yerine ve mezra‘a-i mezkûreye bi-gayr-i hakkın vaz‘-ı yed etmişdir suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûr Mehmed Çelebi cevâbında zikr olunan yaylak yeri babam müteveffâ-yı mezbûr Ali’nin mülkü olup ve mezra‘a-i merkūme dahi babamın tasarrufunda olup ba‘de vefâtihî verâseti bana münhasıra olmağla zikr olunan yaylak yeri irs-i şer‘î ile ve mezra‘a-i mezkûre intikāl-ı örfi ile bana intikāl etmiş iken vaz‘-ı yed ederin zikr olunan yaylak yeri sıgār-ı mezbûrînin babalarının mülkü olup ve mezra‘a-i mezkûre taht-ı tasarrufunda olup fevt olmağla oğulları sıgār-ı mezbûrîne intikāl eylediği ma‘lûm değildir deyü inkâr edicek müdde‘î-i mezbûrdan da‘vâ-yı meşrûhasını mübeyyin beyyine taleb olundukda udûl-i müslimînden Mahmud Çavuş b. Abdullah ve Ali Ağa b. Abdülmennân nâm kimesneler li-ecli’ş-şehâde hâzırân olup istişhâd olunduklarında fi’l-hakīka zikr olunan yaylak yeri sıgār-ı mezbûrînin babaları merkūm Mustafa Paşa’nın mülkü olup ve mezra‘a-i mezkûre taht-ı tasarrufunda olup ba‘de vefâtihî bi’l-inhisâr zikr olunan yaylak yeri irs-i şer‘î ile ve mezra‘a-i mezkûre intikāl-i örfi ile oğulları sıgār-ı mersûmîne intikāl etmişdir bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mûcebiyle mezbûr Mehmed Çelebi’nin kasr-ı yedine ve sıgār-ı merkūmîn için zabt olunmağa tenbîh olundu.<br><br>Hurrire fî-evâsıtı Zilhicceti’l-harâm li-sene selâse ve selâsîn ve elf.<br><br>Şuhûdü’l-hâl: Ömer Efendi b. ( ) Muhasebeci-i cizye hâlâ, İbrahim Çavuş b. ( ), Mesud Çavuş b. ( ), Durmuş Halif b. ( ), el-Hâc Mahmud b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=39590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>