﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 270<br>Hüküm no: 257<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm’ün kızı Hafize’ye nafaka takdiri</b><br><br>Bi-imzâ-i efendi<br><br>Nafaka<br><br>Mahmiye-i İstanbul’da Tokludede mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan sâhibetü hâzihi’l-vesîka Ümmügülsüm bt. İbrahim nâm hatun meclis-i şer‘-i şerîf-i enverde zevc-i sâbıkı el-Hâc Mehmed b. Ali nâm kimesne mahzarında takrîr-i kelâm ve ta‘bîr ani’l-merâm edip hâl-i zevciyet beynimizde kāim iken mezbûr el-Hâc Mehmed’in firâşından hâsıla ve benden mütevellide ve hâlâ bi-hakkı’l-hıdâne hacr ve terbiyemde olan işbu Hafize nâm sagīrenin mâlı olmayıp nafaka ve kisveye muhtâce olmağla nafaka ve kisve ve sâir levâzım-ı zarûriyesi’çün babası mezbûr üzerine kadr-ı ma‘rûf akçe farz ve takdîr olunmak matlûbumdur dedikde mezbûre Ümmügülsüm’ün takrîr-i meşrûhu vâkı‘a mutâbık ve zikri âtî meblağ kadr-ı ma‘rûf olduğu mezbûr el-Hâc Mehmed ikrâr ve i‘tirâf etmeğin hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi sagīre-i mezbûrenin nafaka ve kisve ve sâir levâzım-ı zarûriyesi’çün babası mezbûr el-Hâc Mehmed Efendi’ye işbu târîh-i vesîkadan yevmî yedişer akçe farz ve takdîr edip meblağ-ı mefrûz-ı mezkûru yevmî yedişer akçeyi ber-vech-i muharrer sagīre-i mezbûreye harc ü sarfa ve lede’l-hâce istidâne ve vakt-i zaferde mezbûr el-Hâc Mehmed Efendi’ye rücû‘a mezbûre Ümmügülsüm’e izin vermeğin mâ-vaka‘a bi’t-taleb ketb olundu.<br><br>Fî 13 S sene 1153.<br><br>Şuhûdü’l-hâl: el-Hâc İvaz b. el-Hâc Mehmed, Kara Halil Efendi b. el-Hâc Ahmed Efendi, Molla Mustafa b. Salih, Mustafa Beşe b. Hüseyin, Molla İbrahim b. Ahmed, Abdüsselam b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6472"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6474"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>