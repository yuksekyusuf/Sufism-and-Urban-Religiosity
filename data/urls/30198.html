﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 297<br>Hüküm no: 263<br>Orijinal metin no: [93a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefere çıkacak ordu için İstanbul’daki yirmi sekiz hirfet esnafından ihrac olunacak seksen beş adet haymenin nevruzdan önce Babadağı Kışlası’nda hazır edilmesine dair fermân sureti</b><br><br>Akzâ kuzâtü’l-Müslimîn evlâ vülâti’l-muvahhidîn ma‘denü’l-fazli ve’l-yakīn râfi‘u a‘lâmi’ş-şerî‘âti ve’d-dîn vârisü ulûmü’l-enbiyâ’i ve’l-mürselîn el-muhtassu bi-mezîd-i inâyeti’l-meliki’l-mu‘în mevlânâ İstanbul kādısı -zîdet fezâilühû- iftihârü’l-emâsil ve’l-ekârim câmi‘u’l-mehâmid ve’l-mekârim el-muhtassu bi-mezîd-i inâyeti’l-meliki’d-dâim rikâb-ı hümâyûnumda bi’l-fi‘il sekbânbaşı olan ( ) -dâme mecduhû- mefâhirü’l-emâsil ve’l-akrân ordu ağası ( ) ve esnâf kethudâları ve ihtiyârları ve üstâdları -zîde kadrühum- tevkī‘-i refî‘-i hümâyûn vâsıl olucak ma‘lûm ola ki ordu-yı hümâyûnumda asâkir-i muvahhidînin iktizâ eden malzemeleri tedârükünde zarûret ve müzâyaka çekilmemek için ordu-yı hümâyûnumda mevcûd bulunmak üzere hirfet esnâfının sinîn-i sâbıkada olageldiği vechile bilâd-ı selâseden aynı orduları ihrâca ve sâir bilâddan dahi bedelleri tahsîl olunugeldiğine binâen işbu sene-i mübârekede dahi meştâ-yı hümâyûnumda mevcûd bulunanları için mevkūfâtdan ihrâc olunan mümzâ sûret-i defter mûcebince İstanbul’da vâki‘ yirmi sekiz hırfetin seksen beş aded haymeleri olmak üzere orduları ihrâcı tertîb ve tanzîm olunmak bâbında bundan akdem emr-i âlîşânım ısdâr ve ordu ağasının âdemiyle irsâl olunmağla te’kîden ve isti‘câlen bu def‘a işbu emr-i âlîşânım ısdâr ve irsâl [93b] olunmağla imdi vusûlünde sen ki mevlâ[nâ] ve sekbânbaşı mûmâ-ileyhimâ ve sâirlerisiz zikrolunan yirmi sekiz hirfetin mu‘tâd-ı kadîm üzere iktizâ eden masrafları beynlerinde mer‘î topuldan [tutulup] yamaklarının birbirlerine imdâd ve i‘ânetleri gördürülüp tamamen ol mikdâr haymeleri ihrâc ve inşâallâhu te‘âlâ nevrûz-ı fîrûzdan mukaddem Babadağı meştâsında mevcûd ve âmâde etdirmeğe bezl ü sa‘y ve ihtirâz ve avk ve te’hîrden ve ihmâl ve müsâmaha misillü vaz‘ u hareketden mücânebet olunmak bâbında fermân-ı âlîşânım sâdır olmuşdur buyurdum ki hükm-i şerîfim ( ) vardıkda bu bâbda vech-i meşrûh üzere şeref-yâfte-i sudûr olan işbu emr-i şerîf-i celîlü’ş-şân-ı vâcibü’l-imtisâl lâzımü’l-ittibâ‘ımın mazmûn-ı itâ‘at-makrûnuyla âmil olup hilâfıyla vaz‘ u hareketden be-gāyet ihtirâz ve icâbet [mücânebet] eyleyesiz, şöyle bilesiz, alâmet-i şerîfeye i‘timâd kılasız.<br><br>Tahrîren fi’l-yevmi’s-sâdis [ve] işrîn min-şehri Şevvali’l-mükerrem li-sene erba‘a ve semânîn ve mie ve elf.<br><br>Be-meştâ-yı Babadağı</p>          <br><a title="Önceki sayfa" style="text-decoration:none" href="./ayrmetin.php?idno=30197"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30199"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o304"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>