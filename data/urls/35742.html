﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 127<br>Hüküm no: 67<br>Orijinal metin no: [14a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zobiçe bt. Tanaş’ın eşi Çukacı Dimitraki v. Panayot’ta bulunan 12.500 kuruşunu alması</b><br><br>Tahakkuk-ı özr-i şer‘îye binâen husûs-ı âti’l-beyânın mahallinde ketb ü tahrîri için cânib-i şerî‘at-ı garrâdan bi’l-iltimâs me’zûnen irsâl olunan Kâtib es-Seyyid Hafız Osman Nuri Efendi İstanbul hısnı ebvâbından Fenar kapısı dâhilinde Tahtaminare mahallesinde vâki‘ teba‘a-i Devlet-i aliyye’nin Rum milletinden Çukacı Dimitraki v. Panayot’un sâkin olduğu menzile varıp zeyl-i kitâbda muharrerü’l-esâmî kimesneler huzûrlarında akd-i meclis-i şer‘-i Nebevî etdikde merkūm Dimitraki’nin hâlâ zevcesi olup şahsı kesân-ı merkūmûn ta‘rîfleriyle mu‘arrefe olan Zobiçe bt. Tanaş meclis-i ma‘kūd-ı mezkûrde işbu bâ‘isü’r-rakīm merkūm Dimitraki mahzarında ikrâr-ı tâm ve takrîr-i kelâm edip zevcim merkūm Dimitraki zimmetinde cihet-i karzdan alacak hakkım olan on iki bin beş yüz guruşu zevcim merkūm Dimitraki işbu meclis-i şer‘de bana def‘ u teslîm eylediğinde ben dahi yedinden bi’t-tamâm ve’l-kemâl ahz u kabz edip meblağ-ı mezkûrdan merkūm Dimitraki yed ve zimmetinde bir akçe ve bir habbe hakkım ve alacağım kalmamışdır deyu mukırra-i zevce-i merkūme Zobiçe’nin sâdır olan bi’l-cümle takrîr-i meşrûhunu merkūm Dimitraki tasdîk ve tahkîk eylediğini kâtib-i mûmâ-ileyh mahallinde ketb ü tahrîr ve ma‘ân meb‘ûs ümenâ-i şer‘le meclis-i şer‘a gelip alâ vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî yevmi’l-sâmin min Saferi’l-hayr sene tis’a ve seb‘în ve mi’eteyn ve elf.<br><br>Şuhûdü’l-hâl: Muhzır Ahmed Ağa b. ( ), Çukadâr Ahmed Ağa b. ( ), Ahâlisinden Kömürcü Osman Ağa b. Mustafa ve Muhtâr-ı sânîsi Ahmed Efendi b. Mustafa, mahalle-i merkūme imâmı Hafız Hüseyin Efendi b. Hüseyin, mahalle-i merkūme kahyâsı Dimitraki v. Yani, mahalle-i merkūme ahâlisinden mîrî kasâbı Dimitraki v. Aleksi, yine ahâli-i merkūmeden Tuhafçı Yorgi v. İspiro, yine ahâli-i mahalleden Berber Yorgi v. Yamandi ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35741"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35743"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>