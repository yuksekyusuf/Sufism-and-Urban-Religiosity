﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 554<br>Hüküm no: 583<br>Orijinal metin no: [85b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem bt. Devlet üzerine Kazar v. Yagob’un vasi ve Meryem’in annesi ve dedesinin de vasi üzerine nazır tayin olundukları</b><br><br>Mahmiye-i İstanbul’da Şeyh Ferhad mahallesi sükkânından iken bundan akdem hâlik olan Devlet v. Avraham’ın sulbiye sagīre kızı Meryem’in tesviye-i umûruna savb-ı şer‘-i hatîrden mansûb vasîsi olup yine mahalle-i mezbûrede sâkin olan Avraham v. Lazari nâm Ermeni hâlik olmakla sagīre-i mezbûrenin tesviye-i umûruna vasî nasb olunması lâzım ve mühim olduğu ecilden hâkim-i muvakkı‘-ı sadr-ı kitâb tûbâ lehü ve hüsnü-meâb hazretleri yine mahalle-i mezbûreden olup emânet ile mevsûfe olduğu müte‘ayyin olan hâmilü hâze’l-kitâb Kazar v. Yagob nâm Ermeni’yi tesviye-i umûr-ı sagīre-i mezbûreye vasî nasb ü ta‘yîn edip sagīre-i mezbûreye lâzimü’l-iştirâ olanı şirâya ve mâl-ı mevrûsundan bey‘i lâzım olanı bey‘a ve cemî‘ umûrunu edâya rüşd ü sedâdına değin tesviyeye merkūm Kazar’a izin verdikde ol dahi vesâyet-i mezbûreyi kabûl ve hizmet-i lâzımesin edâya müte‘ahhid oldukdan sonra sagīre-i mezbûrenin anası ( ) bt. Papa Avraham ile ceddi mezkûr Papa Avraham’ı vasiyy-i merkūm Kazar üzerine hasbî nâzır nasb ü ta‘yîn edip mezbûrân dahi nezâret-i merkūmeyi kabûl ve hizmet-i lâzımesin edâya müte‘ahhid olduklarından sonra hâkim-i mûmâ-ileyh esbağallâhü ni‘amehû aleyh hazretleri vasiyy-i merkūm Kazar’a umûr-ı vesâyet-i mezkûreyi nâzırân-ı merkūmân re’yleri üzere edâ ve itmâma tenbîh buyurup mâ-hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Abdurrahman Çelebi b. Mehmed, Hüseyin Bey b. Abdullah, Durmuş Halîfe b. Satılmış, Berber Üstâd Mahmud b. Bayezid, Müezzin Mehmed Çelebi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40861"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40863"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b554"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o827"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>