﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 108<br>Hüküm no: 95<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Turfanda zimmiyenin evinin yarısını çocuklarına sattığı</b><br><br>Medîne-i Üsküdar’da Yenimahalle mütemekkinelerinden olup zâtı Ahmed b. Mehmed ve Hasan b. Ali nâm kimesneler ta‘rîfleriyle mu‘arrefe olan Turfanda bt. Avadik nâm Nasrâniye meclis-i şer‘-i şerîf-i enverde sadrî kebîr oğulları işbu ashâbü’s-sifr Avadik ve İstifan ve kebîre kızı Katerina evlâd-ı Oseb nâm karındaşlar muvâcehelerinde bi-tav‘ihâ ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup mahalle-i mezbûrede vâki‘ bir tarafdan Kuzguncuklu Bıçakçı zimmî mülkü ve iki tarafdan Katerina nâm Nasrâniye mülkü ve bir tarafdan Kirih nâm zimmî mülkü ve bir tarafdan tarîk-i âm ile mahdûd fevkānî iki bâb oda [ve] bir kenîf ve bir mikdâr havluyu müştemil bir bâb mülk menzilimi mukaddemâ merhûm Devâtîzâde eş-Şeyh Mustafa Efendi Vakfı’na yüz elli bir guruş deynim mukābelesinde bi-tarîkı’l-istiğlâl rehin olmağla vakf-ı mezbûr mütevellîsi işbu hâzır bi’l-meclis Süleyman Efendi b. eş-Şeyh Ali Efendi rehniyetden ba‘de’l-fekk menzil-i mezkûrun nısf-ı şâyi‘ini tarafeynden îcâb [ve] kabûlü hâvî bey‘-i bâtt-ı sahîh-i şer‘î ile yüz otuz buçuk guruşa evlâdlarım merkūmûn Avadik ve İstifan ve Katerina’ya ale’l-iştirâki’s-seviyy bey‘ ü temlîk ve teslîm eylediğimde onlar dahi ber-vech-i muharrer iştirâ ve kabûl ve temellük ve tesellüm eyledikden sonra semeni olan meblağ-ı merkūm yüz otuz buçuk guruşun yetmiş beş guruşunu vakf-ı mezkûra asl-ı mâldan deynim olan meblağ-ı merkūm yüz elli bir guruşun yetmiş beş guruşuna ve yirmi buçuk guruşunu dahi menzil-i mezkûr icâresinden vakf-ı mezkûra deynim olan yirmi iki buçuk guruşa mahsûb olmak üzere min-haysü’l-mecmû‘ doksan sekiz guruşunu mütevellî-i mezbûra cümlemiz hâzır olduğu hâlde havâle-i sahîha-i şer‘iyye ile havâle eylediğimde onlar dahi her biri havâle-i merkūmu kabûl eyledikden sonra semen-i mezkûrdan bâkī kalan otuz iki guruş mutâlebesinden mesfûrûnun zimmetlerini ibrâ ve iskāt eyledim fîmâ-ba‘d menzil-i mahdûd-ı mezkûrun nısf-ı şâyi‘i merkūmûn Avadik ve İstifan ve Katerina’nın ale’l-iştirâki’s-seviyy mülk-i müşterâları olup benim kat‘â alâka ve medhalim kalmadı keyfe mâ yeşâ‘ûn ve yahtârûn mutasarrıfûn olsunlar dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>[Fî 11 Zilka‘de] sene 1150<br><br>Şuhûdü’l-hâl: Veli Bey b. Mehmed, İsa Bey b. Musa, Mehmed Bey b. Halil.<br><br>Mosail v. Kalika, Kirkor v. Asvador.</p>          <br><a title="Önceki sayfa" style="text-decoration:none" href="./ayrmetin.php?idno=52404"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52406"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o311"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>