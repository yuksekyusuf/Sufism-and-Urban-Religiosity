﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 149<br>Hüküm no: 148<br>Orijinal metin no: [13b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berabyon bt. Adami’nin tasarrufundaki vakıf arsası üzerine yapılan menzili tahliye edip Katerina bt. Ağyazar’a teslim etmesine karar verildiği</b><br><br>Derûn-ı arzuhâlde mersûmetü’l-ism mu‘arrefetü’ş-şahs Berabyon bt. Adami nâm Nasrâniye Galata Bâb Mahkemesi’nde meclis-i şer‘de arzuhâl eden Artin zimmînin anası Katerina bt. Ağyazar v. Ağyazar nâm Nasrâniye tarafından husûs-ı âtîde vekîl olduğu şahs-ı merkūmeyi bi’l-mu‘arrefeti’ş-şer‘iyye ârifân Bedros v. Ohannes ve Artin v. Bogos nâm zimmîler şehâdetleriyle sâbit olan Bedros v. Matyo nâm zimmî muvâcehesinde nezâret-i aliyyelerinde olan evkāfdan ( ) vakıf müstağallâtından zikri âtî vakıf menzilin mütevelliyesi Nesîbe bt. Yusuf nâm hatun ile câbî-i vakf el-Hâc Ya‘kub Efendi hâzır oldukları hâlde ben bin iki yüz on yedi senesinde müvekkile-i mersûme Katerina yedinden ve mâlından istikrâz ve kabz eylediğim bin iki yüz guruş mukābelesinde vakf-ı mezkûr müstegallâtından Galata hâricinde Tomtom Mahallesi’nde Kalaycı odalarında vâki‘ bir tarafdan Taşçı Kristo zimmî menzili ve bir tarafdan Galata Saray-ı Hümâyûnu bahçesi ve bir tarafdan âhar menzil ve bir tarafdan ba‘zan Derzi Kaput zimmî ve ba‘zan tarîk-i hâs ile mahdûd terbî‘an iki yüz elli üç zirâ‘ muhterik menzil arsası beher şehr yirmi bir buçuk akçe icâre-i müeccele ve mu‘accele-i ma‘lûme ile tasarrufunda iken târih-i merkūmdan arsa-yı mahdûde-i mezkûreyi bi-emr-i mütevellî müvekkile-i mersûme Katerina Nasrâniye’ye vefâen fâriğa olduğumdan sonra müvekkile-i mersûme dahi arsa-yı mezkûre üzerine kendi mâlıyla teberru‘an li’l-vakf müceddeden menzil binâ ve inşâ ve derûnunda beni iskân etmişidi el-hâletü hâzihî me’hûzum olan meblağ-ı mezkûr bin iki yüz guruşu yedinden ahz-birle menzil-i mezkûru teberru‘an li’l-vakf bi-emr-i mütevellî bana fâriğa müvekkile-i mersûme Katerina Nasrâniye’ye izâfetle vekîl-i mersûma tenbîh olunmak matlûbumdur deyü da‘vâ ettikde vekîl-i mersûm dahi cevâbında müdde‘iye-i Nasrâniye-i mersûme müvekkilem mesfûre Katerina Nasrâniye yedimden makbûz olan meblağ-ı mezkûr bin iki yüz guruş bedel mukābelesinde târih-i mezkûrda arsa-yı mahdûde-i mezkûreyi müvekkile-i mersûme Katerina Nasrâniye’ye bâ-re’y-i mütevellî ferağ-ı kat‘î-i mu‘teber ile fâriğa oldukdan sonra ferağ-ı merkūm ferağ-ı kat‘î olmadığını mahzar-ı şuhûdda ikrâr ve işhâd ve arsa-yı mezkûreye ve ziyâde bedeline müte‘allika da‘vâdan müvekkilem mersûme Katerina Nasrâniye’nin zimmetini ibrâ ve iskāt müvekkilem mersûme dahi ibrâ-i mezkûru kabûl etmişidi deyü ba‘de’d-def‘ ve’l-inkâr dâfi‘-i vekîl-i mersûm def‘-i mezkûrunu mahallinde lede’t-tezkiye makbûlü’ş-şehâde idükleri ihbâr olunan Manuk v. Mardros ve İbrail v. Aknasoda nâm zimmîler şehâdetleriyle mersûme Berabyon Nasrâniye muvâcehesinde vech-i şer‘î üzere isbât etmeğin mûcebince müdde‘iye-i mersûme Berabyon Nasrâniye da‘vâ-yı mezkûresiyle müvekkile-i mersûme Katerina Nasrâniye’ye bî-vech mu‘ârazadan ba‘de’l-men‘ vekîl-i mersûmun talebiyle menzil-i mezkûru tahliye ve müvekkile-i mersûme Katerina Nasrâniye için vekîl-i mersûm Bedros zimmîye teslîme mersûme Berabyon Nasrâniye’ye tenbîh olunduğu bi’l-iltimâs ve mübâşirleri es-Seyyid Ali Çavuş kulları yediyle huzûr-ı âlîlerini i‘lâm olundu.<br><br>Fî 18 Ra sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>