﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 149<br>Hüküm no: 83<br>Orijinal metin no: [8b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nurludede mahallesinde tamire muhtaç olan Ayşe Hatun bt. Yusuf’un vakf ettiği evin vakfın menfaati için Sefer Bey’e satılması</b><br><br>Husûs-ı âti’l-beyânın mahâllinde tahrîri iltimâs olunmağın cânib-i şer‘den Mevlânâ es-Seyyid İbrahim Efendi irsâl olunup ol dahi zeyl-i vesîkada muharrerü’l-esâmî Müslimîn ile mahmiye-i İstanbul mahallâtından Nurlu Dede mahallesinde vâki‘ merhûme Âişe Hatun bt. Yusuf nâm sahibü’l-hayrın vakf süknâsına vakfiyesinde kendiden sonra evlâdına ba‘dehûm utekāsına şart ve ta‘yîn ve sâkin olan kimesne senede bir hatm-i şerîf tilâvet ve sevâbını rûh-ı vâkıfeye hediye etmek üzere tansîs eylediği bir tarafdan Râbia Hatun mülkü ve bir tarafdan Ümmühan ve Hadîce nâm hatunlar mülkleri ve bir tarafdan Medîne-i Münevvere vakfı ve ba‘zan zikri âtî Sefer Bey mülkü ve bir tarafdan tarîk-i hâs ile mahdûd ve tahtânî üç bâb ve fevkānî iki bâb odaları ve bir sofa ve bi’r-i mâ ve cüneyne ve havluyu müştemil vakf menzile varıp akd-i meclis-i şer‘ eyledikde meclis-i ma‘kūd-ı mezbûrda menzil-i mevkūf-ı mezbûr ber-mûceb-i şart-ı vâkıfe mutasarrıfe olan vâkıfe-i mezbûrenin kızı Hadîce bt. Ali nâm hatun işbu bâ‘isü’l-kitâb Sefer Bey b. Ali mahzarında ikrâr ve takrîr-i kelâm edip menzil-i mezbûrda ile’l-ân şart-ı vâkıfe üzerine sâkine idim. Lâkin ben fakīre olup menzil-i mevkūf-ı mezbûrun harâbe işrâfı müte‘ayyin ve benim dahi ta‘mîre adem-i iktidârım mütebeyyin olduğundan mâ‘adâ teberrü‘ât tasavvuru dahi olmamağla menzil-i mezbûr âhara icâre-i mu‘accele ile îcâr olunmak vakf-ı mezbûra enfa‘ olmağın mezbûr Sefer Bey’e menzil-i mezbûrda olan hakk-ı süknâmı on dört bin akçe bedel mukābelesinde hüsn-i ihtiyârım ile fâriğa olup ol dahi kabûl eyledikden sonra bedel-i ferâğ ve tefvîz olan meblağ-ı mezbûr on dört bin akçeyi yedinden bi’t-tamam ahz ü kabz eyledim ba‘de’l-yevm mülk-i müfevvazıdır keyfe mâ yeşâ ve yahtâr mutasarrıf olsun dedikde mukırre-i mezbûreyi cârî olan ikrârına el-mukarru lehu’l-mezbûr Sefer Bey vicâhen tasdîk ve şifâhen tahkīk eylediğine Mevlânâ-yı mezbûr mahâllinde tahrîr ba‘demâ irsâl olunan Halil bin Davud nâm kimesne ile meclis-i şer‘a gelip alâ-vukū‘ihî inhâ ve takrîr etmeğin vâki‘ hâl bi’t-taleb ketb olundu.<br><br>Fi’r-râbi‘ aşer min-Recebi’l-ferd li-sene isneyn ve seb‘în ve elf.<br><br>Şuhûdü’l-hâl: Mehmed Efendi bin Oruc el-imâm, Mehmed Halîfe el-müezzin, Mehmed b. Mustafa birâder-i mezbûr, Mustafa Efendi b. Mehmed, Mustafa Bey el-cündî, Mustafa Beşe b. Abdullah er-râcil, Ahmed Çelebi b. Abdurrahman, İbrahim b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=24969"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24971"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1058"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>