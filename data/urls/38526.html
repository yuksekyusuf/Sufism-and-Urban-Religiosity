﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 158<br>Hüküm no: 146<br>Orijinal metin no: [31b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. İbrahim’in, Ayşe Hanım’da olan hizmetkârlık bedelini tahsil etmesi</b><br><br>Husûs ile ücretden ibrâ<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana Kâtib Mehmed Necmeddin Efendi mahmiye-i İstanbul’da Akçeşme’de Koğacılar kurbünde Sekbânbaşı İbrahim Ağa mahallesinde vâki‘ Âişe Hanım’ın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde menzil-i mezkûrda sâkine ve zâtı Müslimûn-ı merkūmûn ta‘rîfleriyle mu‘arrefe olan Hadice bt. İbrahim nâm hatun meclis-i ma‘kūd-ı mezkûrda [32a] kezâlik zâtı mu‘arrefe işbu bâ‘isetü’l-vesîka mezbûre Âişe Hanım bt. İsmail mahzarında ikrâr-ı tam ve takrîr-i kelâm edip ben ücret ile hizmet eder makūlesinden olup bin iki yüz yirmi üç senesinden târih-i kitâba gelince mezbûre Âişe Hanım’ın talebiyle ücret kavilsiz menzilinde kendüye on dokuz sene hizmet etmemle müddet-i mezkûrede eylediğim hizmetim için müstahıkka olduğum ecr-i mislim mukābelesinde mezbûre Âişe Hatun malından mecmû‘u beşbin beş yüz guruş kıymetli bir Mushaf-ı şerîf ve on iki Üsküdar çatması müsta‘mel göğezli yasdık ve yün memlû beş minder ve üç tâhinî çuka mak‘ad ma‘a saçak ve iki koltuk yasdığı ve bir Zile orta keçesi ve bir düz yeşilli kapı perdesi ve ibrişim saçaklı kaliçe seccâde ve bir beyaz işleme seccâde ve İstanbul çiti sagīr ve kebîr iki döşek ve penbe memlû İstanbul çiti şilte ve iki döşek çârşebi ve iki baş yasdık ve bir yüz yasdığı ve Kıbrıs-kârî iki yorgan ma‘a çârşeb ve iki Leh basması yorgan ve bir nakışlı tennûr kebesi ve bir elmas çiçek ve bir çift elmas küpe ve bir elmas yüzük ve bir sîm sâ‘at ve dört zira‘ göğezli beyazlı çubuklu şal ve bir sagīr musaddef çekmece ve iki sepet sandık ve bir küçük tahta sandık ve bir küçük yorgan anbarı <<ve bir müsta‘mel>> ve bir muşamma‘ harâr ve iki kiraz çubuğu ve iki sarıklı çubuk ve zertoplu kehribâr iki çubuk takımı ve def‘a iki kehribâr çubuk takımı ve bir Beç semmûru sagīr kürk ve bir sagīr kākım kürk ve iki sagīr nâfe kürk ve üç cedîd çuka ferâce ve üç kılâbdânlı entari ma‘a şalvar ve bir çatari entari ma‘a şalvar ve iki hakīr entari ma‘a şalvar ve iki dülbend entari ma‘a ve bir çuka entari ve on baş yemenisi dülbend ve hilâlî ve penbe zâr on gömlek ve iki gezi hırka ve iki işleme kuşak ve bir mir’ât ve on uçkur ve beş işleme havlu ve iki top hilâlî ve kılâbdânlı bir top çekme ve iki top hakīr ve iki top gezi ve bir karpuz resminde billûr bardak ve bir yıldızlı billûr bardak ve bir hamam takımı ve bir ipekli çekme entari ma‘a şalvar ve bir kebîr tencere ve def‘a üç tencere ve bir kebîr tâbe ve beşsahan ma‘a kapak ve bir lenger ve bir şorba tası ve bir leğen ibrik ve bir kebîrce sini ve bir mangal ve sagīr kebîr üç şamdan ve iki şamdan tepsisi ve bir kadayıf tepsisi bana def‘ ü teslîm ben dahi yedinden tamamen ahz ü kabz eyledim, fîmâ-ba‘d müddet-i mezkûrede eylediğim hizmetim için ziyâde ecr-i misl mutâlebesine ve sâir beynimizde cereyân eden cemî‘ hukūk-ı şer‘iyeye müte‘allika âmme-i da‘vâ ve kâffe-i mutâlebâtdan tarafeynden her birimiz âharın zimmetini ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve tarafeynden her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 21 Ra sene [1]242<br><br>Şühûdü’l-hâl: el-Hâc Halil Efendi b. el-Hâc Ahmed, Abdullah Efendi b. Salih, es-Seyyid Tâhir Efendi b. Mustafa, es-Seyyid Mehmed Ağa b. Ali, Mustafa Ağa b. Ali, Hasan Ağa b. İsmail, Nureddin Efendi.</p>          <br><a title="Önceki sayfa" style="text-decoration:none" href="./ayrmetin.php?idno=38525"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38527"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>