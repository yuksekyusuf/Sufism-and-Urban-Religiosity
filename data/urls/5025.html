﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 143<br>Hüküm no: 101<br>Orijinal metin no: [20b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Ali ile el-Hâc Süleyman Efendi’nin aralarındaki alacak davasında sulh oldukları</b><br><br>Vilâyet-i Anadolu’da Afyonkarahisar kazâsında hâlâ me’zûn bi’l-iftâ olup Mahmiye-i İstanbul’da müsâfiren sâkin Mehmed Efendi b. Ali meclis-i şer‘-i şerîf-i enverde bâ‘isetü’l-vesîka el-Hâc Süleyman Efendi b. Receb mahzarında ikrâr-ı tâm ve takrîr-i kelâm edip mezbûr el-Hâc Süleyman Efendi târih-i kitâbdan iki sene mukaddem kazâ-i mezbûrda nâibü’ş-şer‘ olmağla arz akçesi nâmıyla mâlımdan elli guruş ahz ve mesârifine sarfla istihlâk etmeğin hâlâ meblağ-ı mezbûru merkūm el-Hâc Süleyman Efendi yedinden da‘vâya tasaddî eylediğimde ol dahi inkâr etmeğin beynimizde nizâ‘-ı küllî cereyân etmişidi el-hâletü hâzihî muslihûn tavassutuyla da‘vâ-yı mezkûremden beni mezbûr el-Hâc Süleyman Efendi ile yirmi beş guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yirmi beş guruşu mezbûr yedinden tamamen ahz u kabz eylediğimden sonra mâ‘adâya müte‘allika da‘vâdan mezbûr el-Hâc Süleyman Efendi’nin zimmetini ibrâ ve iskāt eyledim fîmâ ba‘d birbirimiz ile bi-vechin mine’l-vücûh da‘vâ ve nizâ‘ ve husûmetimiz kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 4 Rebî‘ülâhir sene [1]143.<br><br>Şuhûdü’l-hâl: Başkâtib Mustafa Efendi b. Yunus Efendi, el-Hâc Mehmed Emin Efendi b. Hasan, Mehmed Efendi b. İbrahim, Mehmed b. Abdülvehhab, es-Seyyid Ahmed Efendi b. Bostanzâde , Mehmed Ağa b. Mehmed kethüdâ-yı muhzırân, Osman Efendi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5024"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5026"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o743"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>