﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 81<br>Hüküm no: 50<br>Orijinal metin no: [9b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ürgüplü Mustafa ve kardeşi Ali Ağa’nın Ali Kavas aleyhindeki bina ve yol davasının mahallinde muhakemesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâr ve merbûz olan medîne-i Nevşehir ma‘a Ürgüp nâibi es-Seyyid eş-Şeyh Mehmed Efendi dâ‘îlerinin i‘lâmına nazar olundukda medîne-i mezbûre sükkânından Mustafa ve li-ebeveyn karındaşı Ali Ağa b. İbrikdâr Memiş’in mülk-i mevrûsları olup medîne-i mezbûrede vâki‘ bir bâb menzillerinin memşâ ve kümes ve çivilik ta‘bîr olunur mezbele ile mevsil ta‘bîr olunur merbat-ı hayvânâtı iki zirâ‘ arsa ile menzil-i mezkûrun tarîk-i hâs olan mahâllini medîne-i mezkûre sâkinlerinden el-Hâc Ali Kavas bi-gayr-ı hakkın fuzûlî zabt ve mahâll-i mezkûreyi kendi mülk menziline ilâve ve idhâl ve üzerine müceddeden binâ ihdâs etmiş olduğundan mahâll-i mezkûreyi merkūm Ali Ağa kendüden asâleten ve karındaşı mezbûr Mustafa tarafından vekîl-i müsbeti olmağla vekâleten medîne-i mezbûre mahkemesinde huzûr-ı hâkimü’ş-şer‘de merkūm el-Hâc Ali Kavas’dan inkâra mukārin da‘vâ ve müdde‘âsını ba‘de’d-da‘vâ ve’l-isbât, mezbûr el-Hâc Ali Kavvas’ın mahâll-i mezkûre üzerine ihdâs etdiği binâyı kal‘ ve kadîmi üzere terke tenbîh olunmuş olduğu meâl-i i‘lâm-ı mezkûrdan müstebân ve ba‘dehu merkūmân Mustafa ve Ali Ağa husûs-ı mezkûr için ber-mûceb-i i‘lâm bir kıt‘a emr-i âlî sudûrunu istid‘â etmişler oldukları istîd‘â ve derkenârdan zâhir ve nümâyân ise de evvel emirde husûs-ı mezkûr münâza‘un-fîh olan mahal üzerinde terâfu‘ olunmayıp ve ikāme olunan şühûddan mahâll-i mezkûreyi irâe ve ta‘yîn-i hudûd ederek edâ-i şehâdet-i şer‘iyye bulunmadığından başka tarîk-i hâss-ı mezkûrun sâir erbâbı hîn-i terâfu‘da mevcûd bulunmadıklarından husûs-ı mezkûr şer‘le rü’yet ve fasl ü hasm olunmamış olmağla bu sûretde tarîk-i hâss-ı mezkûrun sâir erbâbı hâzır oldukları hâlde husûs-ı mezkûr mahâll-i nizâ‘ üzerinde irâe ve ta‘yîn-i hudûd ile da‘vâ ve işhâd olunmak muktezâ-yı şer‘-i şerîf olmağın husûs-ı mezkûr tekrâr mahâll-i nizâ‘ üzerinde ber-muktezâ-yı şer‘-i kavîm bi’l-muvâcehe terâfu‘-i şer‘-i şerîf ve ihkāk-ı hak olunmak bâbında bir kıt‘a fermân-ı âlîşân sudûru menût-ı re’y-i âlîleri idüğü huzûr-ı âlîlerine i‘lâm olundu. El-emru li-men-lehü’l-emr.</p>          <br><a title="Önceki sayfa" style="text-decoration:none" href="./ayrmetin.php?idno=952"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=954"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>