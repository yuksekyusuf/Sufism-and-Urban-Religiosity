﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 822<br>Hüküm no: 1002<br>Orijinal metin no: [138a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Abdullah’ın herhangi bir eşyasını almadığına dair boşandığı kocası Mustafa b. Veli’nin yemin ettiği</b><br><br>Mahmiye-i İstanbul’da Balat Kapısı kurbünde sâkine Hadîce Hatun bt. Abdullah meclis-i şer‘-i hatîrde zevc-i mutallıkı işbu râfi‘u’l-kitâb Mustafa b. Veli mahzarında üzerine takrîr [ve] da‘vâ edip mezbûr Mustafa zevcim olup târih-i kitâbdan bir sene mukaddem Yedikule kurbünde sâkine iken beni tatlîk etmezden akdem mezbûr Mustafa ile beynimizde zevciyet kāime iken silk-i mülkümde olan otuz miskāl bir çift altın bilezik ve bir sîm ön kuşak ve bir sırmalı takyemi ahz u kabz eylemeğin mezbûr Mustafa’dan taleb ederim suâl olunsun dedikde gıbbe’s-suâl mezbûr Mustafa cevâbında müdde‘iye-i mezbûre Hadîce mukaddemâ zevcesi olup tatlîk eylediğini ikrâr edip lâkin kable’t-tatlîk mezbûrenin mülkü olan eşyâ-i merkūmeyi ahz u kabzını inkâr edicek müdde‘iye-i mezbûreden müdde‘âsını mübeyyine beyyine taleb olundukda ityân-ı beyyineden izhâr-ı acziyle istihlâf eylemeğin fi’l-vâki‘ müdde‘iye-i mezbûrenin mülkünde olan eşyâsından bir çift altın bilezik ve bir sîm ön kuşak ve sırmalı takyesini ahz u kabz etmediğine mezbûr Mustafa’ya yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mûcebince mezbûre Hadîce bilâ-beyyine mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilhicceti’ş-şerîfe li-sene isneyn ve seb‘în ve elf.<br><br>Şuhûdü’l-hâl: Mehmed Efendi b. Mustafa imâm, Hacı Zeynüddin b. Bayram, Hacı Kenan b. Şit, Şükrullah b. Mustafa, Mustafa Çelebi b. Salih el-müezzin, Mehmed Çelebi el-müezzin, Mustafa Çelebi b. İlyas.</p>          <br><a title="Önceki sayfa" style="text-decoration:none" href="./ayrmetin.php?idno=25888"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25890"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b822"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o928"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>