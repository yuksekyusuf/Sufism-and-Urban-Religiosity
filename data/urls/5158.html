﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 250<br>Hüküm no: 234<br>Orijinal metin no: [50a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi b. Osman’ın vefât eden Mustafa b. Mehmed’e olan borcunu müteveffânın vârisi olduğunu ispat eden Havva bt. Mehmed’e ödemeye tenbih olunması</b><br><br>İsbât-ı verâset.<br><br>Mahmiye-i İstanbul’da Altımermer kurbünde Seydî Ömer Mahallesi’nde sâkin iken bundan [-akdem] katîlen vefât eden Mustafa b. Mehmed b. Abdullah b. Ahmed ber-vech-i âtî vârisi olduğu[nu] iddi‘â eden işbu hâfızatü’l-kitâb Havvâ bt. Mehmed nâm hatun meclis-i şer‘-i şerîf-i enverde Hasan Çelebi b. Osman nâm kimesne mahzarında üzerine da‘vâ ve takrîr-i kelâm edip ben müteveffâ-i mezbûr Mustafa’nın babası mezbûr Mehmed ile li-ebeveyn karındaşlar olup babamız ismi Abdullah ve ceddimiz ismi Ahmed ve vâlidemiz ismi Fâtıma bt. İsmail ve maskat-ı re’simiz Aksaray kurbünde İğciler Mahallesi’dir müteveffâ-i mezbûr Mustafa’nın verâseti bana münhasıra olup benden gayrı vâris ve terekesine müstahik âhar olmamağla müteveffâ-i merkūmun mezbûr Hasan Çelebi zimmetinde cihet-i deyn-i şer‘îden on beş guruş hakkı olup kable’l-ahz ve’l-istîfâ fevt olmağla meblağ-ı mezbûr irsen bana isâbet ve intikāl etmişdir. Hâlâ merkūm Hasan Çelebi’ye suâl olunup meblağ-ı mezbûru bana edâya tenbîh olunmak matlûbumdur dedikde gıbbe’s-suâl mezbûr Hasan Çelebi cevâbında fi’l-vâki‘ müteveffâ-i mezbûr Mustafa’ya cihet-i deyn-i şer‘îden on beş guruş zimmetinde edâsı lâzım deyni olduğunu ikrâr lâkin müdde‘iyye-i mezbûrenin ber-vech-i muharrer verâsetini inkâr edicek müdde‘iyye-i mezbûreden müdde‘âsına mutâbık beyyine taleb olundukda udûl-i ahrâr-ı ricâl-i Müslimînden olup mahalle-i mezbûrede sâkin Yusuf Çelebi b. Abdullah ve Abdi Çelebi b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müdde‘iyye-i mezbûre Havvâ Hatun müteveffâ-i mezbûr Mustafa’nın babası Mehmed ile li-ebeveyn karındaşlar olup babaları ismi Abdullah ve cedleri ismi Ahmed ve anaları ismi Fâtıma bt. İsmail ve maskat-ı re’sleri Aksaray kurbünde İğciler Mahallesi’dir müteveffâ-i mezbûr Mustafa’nın verâseti işbu müdde‘iyye-i mezbûre Havvâ Hatun’a münhasıra olup bundan gayrı vâris ve terekesine müstahik âhar olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eyledikde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 16 Cemâziyelâhir sene [1]143.<br><br>Şuhûdü’l-hâl: Mehmed Çelebi b. Abdullah tahtacı, Mehmed Efendi b. İbrahim, İbrahim Çelebi b. Mustafa, Ya‘kub b. Abdullah, Ahmed b. Şa‘ban.</p>          <br><a title="Önceki sayfa" style="text-decoration:none" href="./ayrmetin.php?idno=5157"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5159"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o715"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>