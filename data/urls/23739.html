﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 361<br>Hüküm no: 511<br>Orijinal metin no: [276-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa b. Mehmed’in Oruç b. Seydi’yi odunla darp ettiği iddiasıyla oğlu tarafından açılan dava neticesinde sulh oldukları</b><br><br>Havâss-ı aliyye kazâsına tâbi‘ Hasköy mahallâtından Keçeciler mahallesinde sâkin Oruc b. Seydi nâm kimesne tarafından husûs-ı âti’l-beyâna vekîl olup vekâleti karye-i mezbûre sükkânından Ali Dede b. Hüseyin ve Ahmed Çelebi b. Mustafa nâm kimesneler şehâdetleri ile sâbite olan sulbî kebîr oğlu Hüseyin nâm kimesne mahfil-i kazâda işbu râfi‘ü’l-kitâb Mustafa b. Mehmed nâm [kimesne] mahzarında bi’l-vekâle ikrâr ve takrîr-i kelâm edip mezbûr Mustafa târih-i kitâbdan bir gün mukaddem Hasköy İskelesi demekle ma‘rûf mevzi‘de babam merkūm Oruc’u bi-gayr-ı vech-i şer‘î karnının sol tarafından odun ile darb edip ol darbdan sâhib-i firâş oldu deyû da‘vâ ve taleb edip ol dahi inkâr ile cevâb verip isbât etmek sadedinde iken beynimizde muslihûn tavassut edip ber-fehvâ-yı hadîs-i şerîf-i Seyyidü’l-enâm “es-sulhu seyyidü’l-ahkâm” husûs-ı mezbûru melhem-bahâ on bir kıt‘a riyâlî guruşa sulh edip bedel-i sulh olan on bir kıt‘a riyâlî guruşu yedinden alıp kabz edip vekâletim hasebiyle zimmetini husûs-ı mezbûra müte‘allik cemî‘ de‘âvî ve husûmât ve erş-i cinâyetten ibrâ-i âm ile ibrâ ve ıskāt-ı tâm ile ıskāt eyledim dedikde vekîl-i merkūmun ikrâr-ı meşrûhu mezbûr Mustafa talebiyle ketb olundu. Tahrîren fi’l-yevmi’t-tâsi‘ min şehri Rebî‘ilevvel li sene isneyn ve hamsîn ve elf.<br><br><br>Şuhûdü’l-hâl: Mustafa Usta b. Ali Hadîka-i sultânî, Mehmed Çelebi b. Mehmed es-Serrâc, İsmail Çavuş el-Mübâşir, Ali diğer b. Mustafa serbölük </p>          <br><a title="Önceki sayfa" style="text-decoration:none" href="./ayrmetin.php?idno=23738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b361"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>