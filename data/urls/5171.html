﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 262<br>Hüküm no: 247<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Abdullah b. es-Seyyid Abdülvehhab’ın Fâtıma Hatun Vakfı’na ait evi kiraladığı</b><br><br>Mahmiye-i İstanbul’da Vâlidehanı’nda sâkin tüccârdan es-Seyyid Abdullah b. es-Seyyid Abdülvehhab meclis-i şer‘-i şerîf-i enverde ashâb-ı hayrâtdan Fâtıma Hatun nâm sâhibü’l-hayrın vakfına evlâdiyet ve meşrûtiyyet üzere mütevellîsi olan fahrü’l-müderrisîni’l-kirâm hâfızü’l-kitâb Abdülbâki Ârif Efendi b. el-müvellâ el-merhûm Kethüdâzâde Mehmed Efendi tarafından husûs-ı âti’z-zikri tasdîka vekîl-i şer‘îsi Abdullah Efendi b. İbrahim mahzarında ikrâr-ı tâm ve takrîr-i kelâm edip vakf-ı mezbûr akāratından olup mahmiye-i mezbûrede Acıçeşme kurbünde Sahaf Süleyman Mahallesi’nde vâki‘ bir tarafdan ba‘zan Sahaf Süleyman Câmi‘-i şerîfi ve ba‘zan yine vakf-ı mezbûrdan olan arsa ve bir tarafdan yine vakf-ı mezbûrdan Burhâneddin Ağa tasarrufunda olan bahçe ve bir tarafdan yine vakf-ı mezbûrdan Hadice Hatun tasarrufunda olan menzil ve bir tarafdan tarîk-i âm ile mahdûd tûlen ve arzen bi-hesâb-ı terbî‘i üç yüz on yedi zirâ‘ arsa üzerine mebnî menzilin dâhiliyesine bi’l-icâreteyn mutasarrıfe olan Fethi Hatun bilâ-veled fevt olup dâhiliye-i merkūme taraf-ı vakfa âid olmağla zikrolan dâhiliyeyi mütevellî-i merkūm taraf-ı vakfdan bedel-i misli olan yetmiş iki bin akçe mu‘accel mukābelesinde bana îcâr ve teslîm ben dahi ber-vech-i muharrer istîcâr ve kabûl ve tesellüm eylediğimden sonra bedel-i mezbûr yetmiş iki bin akçeyi mütevellî-i merkūma def‘ ve teslîm ol dahi bi’t-tevliye ahz u kabz ve mesârif-i vakfa sarfla istihlâk edip hâlâ ber-vech-i muharrer mu‘accele deyü mütevellî-i merkūma teslîm eylediğim meblağ-ı müstehlek-i merkūm yetmiş iki bin akçeye müte‘allika âmme-i da‘vâ ve kâffe-i mütâlebâtdan müvekkil-i merkūm Abdülbâki Ârif Efendi ile taraf-ı vakf-ı mezbûru ibrâ-i âmm-ı râfi‘u’l-hısâm ile ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 21 Cumâdelâhire sene [1]143.<br><br>Şuhûdü’l-hâl: El-hâc Yusuf b. el-Hâc Süleyman, el-Hâc Hasan b. Receb, Çukadâr Yusuf b. Abdullah, İbrahim Çelebi b. Ahmed, es-Seyyid Muharrem câbî-i vakf, Mehmed Efendi b. İbrahim Müezzinzâde, Mustafa Efendi b. Yunus Efendi başkâtib.</p>          <br><a title="Önceki sayfa" style="text-decoration:none" href="./ayrmetin.php?idno=5170"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5172"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o711"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>