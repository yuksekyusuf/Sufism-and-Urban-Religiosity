﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 153<br>Hüküm no: 126<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haffaf el-Hâc Mustafa b. Ahmed ile es-Seyyid Mehmed Emin’in ortak oldukları şirketi feshettikleri</b><br><br>Mahrûse-i Galata’da Câmi‘-i Kebîr mahallesinde sâkin Haffâf el-Hâc Mustafa b. Ahmed nâm kimesne meclis-i şer‘de mahrûse-i mezbûrede Haffâflar sûkında vâki‘ haffâf dükkânında şerîki olan işbu râfi‘u’l-kitâb es-Seyyid Mehmed Emin b. es-Seyyid Ahmed mahzarında ikrâr ve takrîr-i kelâm edip târih-i kitâbdan dört buçuk sene mukaddem dükkân-ı mezbûr içinde olan eşyâ-i ma‘lûmemi kethudâ ve yiğitbaşı vesâir ihtiyâr ustalar tahmînleriyle yirmi dört bin üç akçeye tahmîn olundukdan sonra eşyâ-i ma‘lûmeyi âhara bey‘ ve hâsıl olan fâidesi beynimizde munâsafeten iktisâm olunmak üzere mezbûr es-Seyyid Mehmed Emin ile akd-i şirket eyleyip ve târih-i kitâba gelince dört senede hâsıl olan fâidesini bana yüz guruşa def‘ u teslîm etmiş idi hâlen mezbûr es-Seyyid Mehmed Emin dükkân-ı mezbûr içinde mevcûd olan eşyâ yine yiğitbaşı ve kethudâ vesâire ustalar ma‘rifetiyle takvîm ve tahmîn olundukda cem‘an kıymetleri yirmi altı bin dokuz yüz on dokuz akçeye bâliğ olmağla eşyâ-i mevcûde-i merkūmeyi ahz u kabz edip ve mezbûr es-Seyyid Mehmed Emin’in ba‘zı kimesnelere olan kırk üç guruş deyninin yirmi dört guruşunu ben mâlımdan edâ eyleyip ve on dokuz guruşunu kendi edâ eylemek üzere bi’t-terâhî beynimizde fesh-i şirket eylediğimizden sonra şirket-i mezbûreye müte‘allika âmme-i da‘vâdan her birimiz âharın zimmetini ibrâ ve ıskāt eyledik dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis ve’l-aşer min-Şa‘bâni’l-mu‘azzam sene 1137.<br><br>Şuhûdü’l-hâl: el-Hâc Hüseyin b. Mehmed haffâf, Mustafa Çelebi b. İlyas haffâf, Mehmed Çelebi b. Murad haffâf, el-Hâc Mehmed b. Abdullah, Abdullah Çelebi, el-Hâc Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21864"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21866"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o464"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>