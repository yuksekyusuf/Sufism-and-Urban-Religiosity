﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 693<br>Hüküm no: 554<br>Orijinal metin no: [129a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un vasiyetini yerine getirmek üzere eşi Ahmed Ağa’yı vasi tayin ettiği</b><br><br>Kezâlik cânib-i beytülmâle âid oldukdan sonra müteveffât-ı mezbûrenin zikri âtî üzere vesâyetini tenfîze vasiyy-i muhtârı olduğunu iddi‘â eden hâfızü’l-kitâb mezbûr Ahmed Ağa meclis-i ma‘kūd-ı mezbûrda mahmiye-i mezbûrda bi’l-fi‘il emîn-i beytülmâl olmağın müteveffât-ı mezbûrenin terekesine bi’l-emâne vaz‘-ı yed edip kıbel-i şer‘den husûmet ve redd-i cevâba me’zûn olan fahrü’l-a‘yân Mustafa Ağa b. Abdülmennan mahzarında üzerine da‘vâ ve takrîr-i kelâm edip zevcem müteveffât-ı mezbûre Âişe Hatun bt. Abdullah b. Abdullah hâl-i marazında fevtinden yirmi gün mukaddem bi-emrillâhi te‘âlâ kazâ-i nahb eylediğinde terekenin sülüsünden elli guruş ifrâz olunup meblağ-ı mezbûrun yirmi guruşu ıskāt-ı salâtım içün fukarâya tasadduk oluna ve otuz guruşu senin re’yin ile istirbâh ve istiğlâl olunup hâsıl olan nemâsı ehl-i Kur’ân’dan bir racül-i sâlihe verilip ol dahi mahalle-i mezbûre mescid-i şerîfinde her gün Kur’ân-ı azîmden bir cüz’-i şerîf tilâvet edip sevâbını rûhuma ihdâ eyleye deyü vasiyet edip beni huzûr-ı Müslimînde tenfîzine vasiyy-i muhtâr nasb ü ta‘yîn ettikde ben dahi muvâcehesinde ba‘de’l-kabûl musırraten-aleyhâ fevt olup terekesinin sülüsü meblağ-ı mûsâ-bih-i mezbûra müsâ‘id olmağla tenfîz-i vesâyâ-yı mezbûr eylediğinde emîn-i merkūm mâni‘ olur suâl olunsun dedikde gıbbe’s-suâl ve akībe’l-inkâr müdde‘î-i mezbûrdan sıdk-ı makāline beyyine taleb olundukda udûlden mahalle-i mezbûre sükkânından Mustafa Efendi b. Nimetullah ve İbrahim Ağa b. Sefer li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffât-ı mezbûre Âişe Hatun bt. Abdullah b. Abdullah hâl-i marazında fevtinden yirmi gün mukaddem bi-emrillâhi te‘âlâ kazâ-i nahb eylediğimde terekenin sülüsünden elli guruş alıp ifrâz olunup meblağ-ı mezbûrun yirmi guruşu ıskāt-ı salâtım içün fukarâya tasadduk oluna ve otuz guruşu zevcim mezbûr Ahmed Ağa’nın re’yi ile istirbâh olunup hâsılı olan nemâsı ehl-i Kur’ân’dan bir racül-i sâliha verilip ol dahi mahalle-i mezbûre mescid-i şerîfinde Kur’ân-ı azîmden bir cüz’-i şerîf tilâvet edip sevâbını rûhuma ihdâ eyleye deyü huzûrumuzda vasiyet ve tenfîzine zevci müdde‘î-i mezbûru vasiyy-i muhtâr nasb ü ta‘yîn eyledikde ol dahi muvâcehesinde ba‘de’l-kabûl musırraten-aleyhâ fevt olup terekenin sülüsü meblağ-ı mûsâ-bih-i mezbûra müsâ‘iddir, biz bu husûsa ilâ-âhirihî.<br><br>Hurrire fi’t-târîhi’l-mezbûr li-seneti’l-merkūme.<br><br>Şuhûdü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0693"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1116"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>