﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 456<br>Hüküm no: 456<br>Orijinal metin no: [84b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Kostandi ile kardeşi Harizma’nın bakkal dükkânı gediğindeki hisselerini Bakkal Yuvakim’e sattıkları</b><br><br>Vezneciler’de bakkāl<br><br>Vilâyet-i Anadolu’da Kayseriye kazâsına tâbi‘ İncesu kasabasında mütemekkin Harizma v. el-hâlik Anaştaş nâm sagīrin tesviye-i umûruna bâ-hüccet-i şer‘iyye vasiyy-i mansûbu bakkāl esnâfı ustabaşılarından Kiryako v. Vasil nâm zimmî sagīr-i mersûmun li-ebeveyn er karındaşı Bakkāl Kostandi nâm zimmî hâzır olduğu hâlde meclis-i şer‘-i hatîrde bakkāl tâifesinden işbu bâ‘isü’s-sifr Yuvakim v. Lefter nâm zimmî muvâcehesinde bi’l-vesâye ikrâr-ı tâm ve takrîr-i kelâm edip İstanbul’da Vezneciler sûku nezdinde köşebaşında kâin Halil Paşa dükkânı denmekle şehîr bir bâb yağcı bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla otuzar sehmden doksan sehmi işbu hâzırûn bi’l-meclis Bakkāl Yakof ve Vasil ve Yorgi zimmîlerin şirâen ve on beş sehmi vasîsi olduğum sagīr-i mersûm Harizma’nın ve on beş sehmi karındaşı hâzır-ı mersûm Kostandi zimmînin babaları hâlik-i mersûmdan irsen akd-i âti’z-zikrin sudûruna değin yedlerinde mülkleri olmağla ben âlât-ı gedik-i mezkûrdan sagīr-i mersûmun on beş sehm hisse-i mezkûresini beyne’t-tâlibîn lede’l-müzâyede ve gıbbe inkıtâ‘i’r-rağbe karâr-dâdesi olan iki bin sekiz yüz yetmiş beş guruşa tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ve şerîkleri hâzırûn-ı mesfûrûnun icâzetleriyle bi’l-vesâye ve hâzır-ı mersûm Kostandi zimmî dahi kezâlik iki bin sekiz yüz yetmiş beş guruşa bi’l-asâle mersûm Yuvakim zimmîye bey‘ ü temlîk ve vech-i lâyıkı üzere teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semenleri olan cem‘an beş bin yedi yüz elli guruşu mâlından bize tamâmen def‘ ü teslîm ve biz dahi yedinden asâleten ve vesâyeten ahz u kabz etmemizle fîmâ-ba‘d âlât-ı gedik-i mezkûrun otuz sehm hisse-i mezkûresinde vasîsi olduğum sagīr-i mersûm Harizma zimmî ile hâzır-ı mesfûr Kostandi zimmînin aslâ ve kat‘â alâka ve medhalleri kalmayıp mersûm Yuvakim zimmînin mülk-i müşterâsı ve hakk-ı sırfı olmuşdur dedikde mukırr-ı vasiyy-i mersûm Kiryako zimmînin bi’l-cümle takrîr-i meşrûhunu hâzır-ı mersûm Kostandi ve mesfûr Yuvakim zimmîden her biri bi’l-muvâcehe ve bi’l-müşâfehe tahkīk ve tasdîk etmeğin mâ-vaka‘a [bi’t-taleb ketb olundu]<br><br>Fî 7 Ra sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi ve gayruhum.<br><br>Ustabaşı İsak, Ustabaşı Kiryako, Yazıcı Hıristo [v.] Kozma, Kabzımâl Yani</p>          <br><a title="Önceki sayfa" style="text-decoration:none" href="./ayrmetin.php?idno=34633"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34635"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b456"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>