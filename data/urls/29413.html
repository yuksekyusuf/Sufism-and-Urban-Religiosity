﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 160<br>Hüküm no: 122<br>Orijinal metin no: [58-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali b. Süleyman’ın varislerinin Toloma v. Manol aleyhindeki bağ davasında anlaşma sağlanması</b><br><br>Erdek kasabasında on iki dönüm dut bahçesi<br><br>Ma‘rûz,<br><br>Galata’ya muzâfe Kapıdağı nâhiyesine tâbi‘ Erdek kasabası ahâlîsinden iken beş sene mukaddem vefât eden Ali Efendi b. el-Hâc Süleyman nâm kimesnenin hasran vârisleri arzuhâl sâhibeleri zevcesi Rukıye bt. Ali ve kebîre kızları Âişe ve Emine zâtları ba‘de’t-ta‘rîfi’ş-şer‘î Çarşamba günü dîvân-ı âlîde ma‘kūd meclis-i şer‘-i şerîfde kasaba-i mezbûre kurbünde Koçkapısı [59] nâm mahâlde etrâf-ı erba‘ası Hacı İmam ve Tolomo ve İstornos bağları ve tarîk-i âm ile mahdûd on iki dönüm dut bahçesine vâzı‘ü’l-yed olan arzuhâlde ve zabt-ı i‘lâmda mezkûrü’l-ism Toloma v. Manol muvâcehesinde mezkûr bahçe mûrisimiz müteveffâ-yı mezbûrun mülkü ve ba‘de’l-vefât bi-tarîkı’r-redd on altı sehim i‘tibârıyla bize mevrûs olmuş iken merkūm Toloma bi-gayrı hakkın vaz‘-ı yed eder deyü da‘vâ, ol dahi cevâbında verese-i mezbûrât bundan akdem Hüseyin b. Hasan nâm kimesneyi taraflarından mezkûr bahçeyi bundan mukaddem mâliki olan Türkmân el-Hâc Ahmed nâm kimesneden da‘vâya ve husûmete tevkîl etmeleriyle ol dahi mezbûr el-Hâc Ahmed’den da‘vâ etdikde ol dahi etdikde ol dahi mûrisleri müteveffâ-yı mezbûr Ali Efendi hayâtında semen-i ma‘lûme bey‘ ve teslîm eylediğini vekîl-i mezbûr muvâcehesinde ba‘de’l-isbât mülk-i müşterâsı olduğuna hükm-i şer‘î lâhık oldukdan sonra bana bey‘ etmiş idi deyü takrîrine mutâbıka ve mümzât ve mahtûme iki kıt‘a hüccet ibrâzıyla ba‘de’d-def‘ ve’l-inkâr merkūm Toloma def‘-i meşrûhunu isbât esnâsında beynlerine Müslimîn tavassut etmekle verese-i mezbûrât merkūm Toloma ile da‘vâ-i meşrûhalarından yüz on guruş üzerine sulh ve yüz on guruşu yedinden bi-kadri’l-hısasi’l-merkūm ahz u kabz edip mezkûr bahçeye müte‘allıka âmme-i da‘vâ ve kâffe-i mutâlebâtdan merkūm Toloma’nın zimmetini ibrâ-i küllî ile ibrâ ve iskāt etdiklerinde ol dahi bedel-i merkūm mutâlebesinden mezbûrât Rukıye ve Âişe ve Âmine’nin zimmetlerini kezâlik ibrâ ve iskāt ve her biri ibrâyı kabûl ve kat‘-ı nizâ‘ eyledikleri tescîl-i şer‘î olunup mübâşiri Mustafa Çavuş kulları iltimâsıyla huzûr-ı âlîlerine i‘lâm olundu.<br><br>Fî 21 Z sene [11]79.</p>          <br><a title="Önceki sayfa" style="text-decoration:none" href="./ayrmetin.php?idno=29412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>