﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 78<br>Hüküm no: 35<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Ohan’ın Lefkoşa Nâibi Osman Efendi’de olan alacağı hususunda vârisiyle sulh olduğu</b><br><br>Mahmiye-i İslambol’da Lanka civârında vâki‘ Mirâhur Hamamı kurbünde Tütüncü Ohan v. Ariton nâm zimmî meclis-i şer‘-i şerîf-i enverde müderrisîn-i kirâmdan olup bundan akdem Kıbrıs cezîresinde Lefkoşa kazâsı nâibi olduğu hâlde bundan akdem vefât eden Osman Efendi b. Halil Efendi’nin sulbî kebîr oğlu işbu bâ‘isü’l-kitâb Molla Mehmed Said mahzarında ikrâr-ı tâm ve takrîr-i kelâm edip işbu yedimde olan bir kıt‘a temessük nâtık olduğu üzere müteveffâ-yı merkūm Osman Efendi zimmetinde cihet-i karzdan yüz yirmi guruş alacak hakkım olup ve meblağ-ı mezbûr yüz yirmi guruşa oğlu işbu merkūm Molla Mehmed Said kefîl ve zâmin olmağla meblağ-ı mezbûr yüz yirmi guruş kefâletine binâen merkūm Molla Mehmed Said’den bu esnâda taleb ve da‘vâ eylediğimde beynimizde ba‘de vukū‘ı’l-münâza‘a tavassut-ı muslihîn ile da‘vâ-yı mezkûremden merkūm Molla Mehmed Said ile altmış guruş üzerine sulh olup bedel-i sulh-ı mezkûr altmış guruşu işbu meclis-i şer‘de merkūm Molla Mehmed Said yedinden bi’t-tamam ve’l-kemâl ahz u kabz edip mâ‘adâsı olan altmış guruşa ve bi’l-cümle husûs-ı mezkûra ve târih-i kitâba gelince cemî‘ hukūk ve sâireye müte‘allika âmme-i de‘âvî ve kâffe-i mutâlebâtdan mezbûr Molla Mehmed Said ile vâlidesi gāibe ani’l-meclis Emetullah nâm hatundan herbirinin zimmetlerini ibrâ-i âmm-ı kātı‘u’n-nizâ‘la ibrâ ve ıskāt edip ol dahi ibrâyı kabûl eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 Saferü’l-hayr sene [1]184.<br><br>Şuhûdu’l-hâl: Vekîl-i Kethudâ-yı Muhzırân Mehmed Ağa, Abdullah Ağa b. el-Hâc Ahmed, es-Seyyid Molla Ahmed b. es-Seyyid Mehmed Said, Molla İsmail b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=29969"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29971"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>