﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 490<br>Hüküm no: 499<br>Orijinal metin no: [73a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan Hatun Vakfı’na ait boş arsanın Ahmed Efendi b. Kemaleddin’e kiralandığı</b><br><br>Mahmiye-i İstanbul’da Sultân Selim Han Câmi‘-i şerîfi kurbünde Cebecibaşı mahallesinde vâki‘ merhûm İsmihan Hâtun Vakfı’na mütevellî olan Şa‘ban b. Abdullah meclis-i şer‘-i hâtır-i lâzimü’t-tevkīrde işbu râfi‘ü’l-vesîka mefharü’l-kuzât Ahmed Efendi b. Kemaleddin mahzarında bi’t-tevliye ikrâr ve takrîr-i kelâm edip merhûm-ı mezbûrun mahalle-i mezbûrede vâki‘ meşrûtam olan vakıf odalar mürûr-ı eyyâm ile harâba müşrif olup kābil-i süknâ ve intifâ‘ olmayıp ve imâret ve meremmetine cânib-i vakf-ı mezbûrda müsâ‘ade olmayıp bir müddet dahi hâli üzere kaldığı takdîrce bi’l-külliyye münhedim olmak mukarrer olmağın vakf-ı mezbûrdan olup bir tarafı mezbûr Ahmed Efendi mülküne ve üç tarafı vakf-ı mezbûrun arsa-i hâliyesine müntehî olup tûlen on buçuk ve arzan dört zirâ‘ be-hesâb-ı şatrancî kırk iki zirâ‘ arsa-i hâliye icâre-i mu‘accele ve bir mikdâr ücret-i müeccele ile îcâr olun mu‘accelesi ile zikrolunan odaları binâ ve imâret olunmak cânib-i vakfa evlâ ve enfa‘ olmağla zikrolunan arsa-i hâliyeye kırk guruş icâre-i mu‘accele ve senede altmışar akçe mukāta‘a ile mezbûr Ahmed Efendi istîcâra tâlib olup vech-i muharrer üzere îcâr cânib-i vakf-ı mezbûra enfa‘ olmağla ben dahi taraf-ı şer‘den me’zûnen minvâl-i muharrer üzere arsa-i mezbûreyi kırk guruş ücret-i mu‘accele ve senede altmışar akçe mukāta‘a ile mezbûr Ahmed Efendi’ye îcâr ve teslîm ol dahi vech-i muharrer üzere istîcâr ve tesellüm eyledi dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Hasan Efendi el-Kādî bi-İznik, Ahmed Efendi eş-şehîr bi-Câbîzâde, Mustafa Efendi eş-şehîr bi-Bostânîzâde, Ahmed Efendi el-müezzin, Mehmed Ağa b. Hasan Ağa, Derviş Ağa serdâr, el-Hâc Yusuf el-müezzin, Ahmed Bey b. Muharrem.</p>          <br><a title="Önceki sayfa" style="text-decoration:none" href="./ayrmetin.php?idno=40777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o840"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>