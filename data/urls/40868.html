﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 560<br>Hüküm no: 589<br>Orijinal metin no: [86b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Selim Beşe b. Süleyman’ın kardeşi Abdurrahman’ı öldürdüğü iddiasıyla Mehmed Bey aleyhine açtığı kısas davasında iddiasını ispat edemediği</b><br><br>Ordu-yı hümâyûnda vâki‘ olmuşdur.<br><br>Mahmiye-i İstanbul’da Tavukpazarı kurbünde Hüseyin Ağa mahallesinde sâkin iken bundan akdem mahmiye-i mezbûrede Bahçekapısı dâhilinde Tahtaminare mahallesinde mecrûhan maktûl bulunan Abdurrahman b. Mehmed’in li-ebeveyn karındaşı oğlu ve bi’l-inhisâr vârisi olan Selim Beşe b. Süleyman mahfil-i kazâda işbu bâ‘isü’l-kitâb Mehmed Bey b. ( ) mahzarında üzerine da‘vâ ve takrîr-i kelâm edip mezbûr Mehmed Bey târih-i kitâbdan on yedi gün mukaddem mûrisim mezbûr Abdurrahman’ı bi-gayri vechin hançer ta‘bîr olunur âlet-i câriha ile sol omuzundan urup katl eylemişdir mezbûrdan suâl olunup mûcib-i şer‘îsi icra olunmak murâdımdır dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-vâki‘ maktûl-i mezbûr Abdurrahman’ı vech-i muharrer üzere hançer ile urup katl eylemediğine ve mûcibi üzerine lâzım olmadığını mezbûr Mehmed Bey’e yemîn teklîf olundukda ol dahi alâ vefki’l-mes’ûl yemîn billâhi’l-aliyyi’l-a‘lâ etmeğin mûcibiyle müdde‘î-i mezbûr ityân-ı beyyine etmedikçe mu‘ârazadan men‘ olunup mâ-vaka‘a bi’t-taleb ketb olundu.<br><br>Fî selhi Zilhicceti’ş-şer‘iyye sene 1067.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=40867"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40869"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b560"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o826"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>