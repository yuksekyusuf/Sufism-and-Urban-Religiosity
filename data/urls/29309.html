﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 79<br>Hüküm no: 18<br>Orijinal metin no: [7-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmeğin fiyatı hususunda arzuhal sunan şahsın fırıncılar tarafından araştırılması</b><br><br>Nân-ı azîzin narhına dâir Rikâb-ı hümâyûn’a arzuhâl eden ma‘lûm olmadı.<br><br>Ma‘rûz,<br><br>Nân-ı azîzin narhına dâir birkaç gün zarfında mübârek Rikâb-ı müstetâba verilen arzuhâlin hâmişinde sâdır olan fermân-ı âlîşâna imtisâlen mahmiye-i İstanbul’da ekmekçiler kethüdâsı ve nizâm ustaları ve sâir yüz elli neferden mütecâviz mazbûtü’l-esâmi ekmekçiler meclis-i şer‘-i şerîfe ihzâr ve mazmûn-ı emr-i âlîşânı gereği gibi kendülere tefhîm olunarak arzuhâl-i mezkûru vermeğe cesâret eden kimesne tefahhus ve istifsâr olundukda hamdullâhi’r-râzık eyyâm-ı adâlet-penâh-ı hazret-i sultânide zehâirimiz vâfire ve bi’l-iktizâ taraf-ı Devlet-i aliyyeye ilticâ eylediğimiz bi’l-cümle umûr ve husûsumuza müsâ‘ade-i aliyye buyrulup bu gûne sû-i edebi mûcib bir hâl olmamakla arzuhâl-i mezkûrdan aslâ haber ve âgâhımız yokdur ve içimizden kim olduğu dahi ma‘lûmumuz olmamağla tecessüs edip içimizden ise aslâ ketm ü ihfâ etmeyip her kim olursa olsun ma‘lûmumuz olduğu anda ahz u te‘dîb için hükkâma ihzârına mübâderet ederiz deyü her biri ta‘ahhüd ve ittifâk etdiklerinden mâ‘adâ fî-mâ-ba‘d bizim adımız ile rikâb-ı müstetâba bu misillü arzuhâl eden olur ise lillâhi ve rasûlihî derhâl ahz ve lâzım gelen te‘dîbâtı icrâ olunmasını istid‘â-yı tâm ile istid‘â ederiz deyü istirhâmları bi’l-ilhâh iltimâslarıyla huzûr-ı âlîlerine i‘lâm olundu.<br><br>Fî 20 B sene [1]179.</p>          <br><a title="Önceki sayfa" style="text-decoration:none" href="./ayrmetin.php?idno=29308"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29310"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>