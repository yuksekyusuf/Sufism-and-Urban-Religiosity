﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 332<br>Hüküm no: 480<br>Orijinal metin no: [54b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Dilaver b. Abdullah’ın, Fâtıma Hâtun bt. Mahmud’u şartlı talâk ile boşadığı</b><br><br>Dilaver b. Abdullah nâm kimesne meclis-i şer‘-i şerîfde râfi‘atü hâzihi’l-kitâb Fâtıma Hâtun bt. Mahmud mahzarında üzerine da‘vâ edip, mezbûre Fâtıma Hâtun benim menkûham, benimle mu‘âmele-i zevciyyetden imtinâ‘ edip, âhar menzilde sâkine olur, suâl olunup tenbîh-i şer‘î kılınmak taleb ederim dedikde, gıbbe’s-suâl mezbûre Fâtıma Hâtun cevâbında, fi’l-vâki‘ mezbûr Dilaver’in menkûhasıydım, lâkin merkūm Dilaver bin yirmi dört senesinde vâki‘ mâh-ı Receb’inin yirmi altıncı vâki‘ olan Cuma günü bana hitâb edip, eğer bu sâkin olduğumuz menzilden üç güne değin çıkıp âhar menzile nakl etmezsem, sen benden talâk-ı selâse ile mutallaka ol deyû şart edip, ba‘dehû şartına vefâ etmeyip beş günden sonra nakl edip, minvâl-i muharrer üzre mutallaka olduğumu sene-i mezbûre şehr-i Ramazâni’l-mübârekenin yedinci gününde mahmiye-i İstanbul’da hilâfeten müvellâ olan fahrü’l-müderrisîni’l-kirâm Mevlânâ İbrahim Efendi b. Hayreddin huzûrunda şuhûd-ı udûl ile şer‘an isbât edip, yedime hüccet-i şer‘iyye almış idim deyû, târih-i mezbûr ile müverraha ve mevlânâ-yı mûmâ-ileyh imzâsıyla mümzât ve hâtemi ile mahtûme hüccet-i şer‘iyye ibrâz edip, nazar olundukda mazmûnu mukarrarına muvâfık bulunmağın, mezbûr Dilaver istintâk olundukda, mazmûn-ı hücceti münkir olıcak merkūme Fâtıma Hâtun’dan mazmûn-ı hüccete beyyine taleb olundukda, zeyl-i hüccetde isimleri muharrer olan şuhûddan Himmet b. Mustafa ve Mustafa b. Mehmed nâm kimesneler li ecli’ş-şehâde mahfil-i kazâda hâzırân olup, gıbbe’l-istişhâd, fi’l-vâki‘ merkūme Fâtıma Hâtun mezbûr Dilaver’in vech-i mübeyyen üzre şart edip şartına vefâ etmemekle mutallaka olduğunu mevlânâ-yı merkūm huzûrunda mezkûr Dilaver muvâcehesinde isbât etti, ol hînde biz hâzır idik, hüccet-i mezbûre merkūm Dilaver’in muvâcehesinde ketb olundu, minvâl-i merkūm üzre mazmûn-ı hüccet merkūmeye biz şâhidler şehâdet dahi eder deyû edâ-i şehâdet-i şer‘iyye ettiklerinde, ba‘de’t-ta‘dîl ve’t-tezkiye şehâdetleri makbûle olmağın, mezbûr Dilaver mu‘ârazadan men‘ olunup, mâ hüve’l-vâki‘ gıbbe’t-taleb ketb olundu. Hurrire fî selhi Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: Murad b. Mehmed, Mustafa b. Cafer, Mahmud b. Bâli, Sinan b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24584"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24586"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>