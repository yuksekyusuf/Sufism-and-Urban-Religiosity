﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 200<br>Hüküm no: 138<br>Orijinal metin no: [30a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avram v. Mosi’nin, tütüncü gediğini Ellez v. Ellez’e sattığı</b><br><br>Tütüncü mübâya‘ası ve ismine kaydı<br><br>Ma‘rûz<br><br>Âsitâne-i aliyyede vâki‘ tütüncü esnâfından Avram v. Mosi nâm Yahûdî meclis-i şer‘-i münîrde esnâf-ı merkūmeden Ellez v. Ellez muvâcehesinde esnâf-ı merkūme kethudâsı Osman Ağa ve kethudâ vekîli el-Hâc Mustafa Ağa ve yazıcısı es-Seyyid Mehmed Nuri Efendi ve yiğitbaşısı Molla Osman ve sâir lonca ihtiyârları hazır oldukları hâlde takrîr-i kelâm edip İstanbul’da Balıkpazarı kapısı hâricinde Yemenîciler sûkunda kebeci ve bıçakçı dükkânları beynlerinde kâin ma‘den kaleminde Cibalili Mosi Yahûdî ismine mukayyed taht-ı nizâma dâhil ve mu‘teber bir bâb tütüncü dükkânı derûnunda mevcûde gedik ta‘bîr olunur âlât-ı lâzıme-i ma‘lûmenin tedâvül-i eydî ile nısfı benim ve nısf-ı âharı mersûm Ellez Yahûdinin iştirâken ve şâyi‘an yedimizde mâlımız olmağla hâlâ ben ber-vech-i muharrer mâlik olduğum nısf hisse-i şâyi‘a-i mezkûremi tarafeynden bi’l-îcâb ve’l-kabûl bâtten ve sahîhan bi-safkatin vâhidetin iki bin beş yüz guruş semen-i makbûza mersûm Ellez Yahûdiye bey‘ ve temlîk ve vech-i lâyıkı üzre teslîm eylediğimde ol dahi ba‘de’l-iştirâ ve’t-temellük ve’t-tesellüm ve’l-kabz ve’l-kabûl mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik fîmâ-ba‘d âlât-ı gedik-i mezkûr müstakillen mersûm Ellez Yahûdinin mülk-i mahzı ve hakk-ı sırfı olup benim alâkam kalmamışdır deyü ba‘de’l-ikrâr ve’t-tasdîk gedik-i mezkûrun kayd-ı evveli kaleminden ref‘ ü terkīn ve müstakillen mesfûr Ellez Yahûdî ismine tashîhan kayd ile yedine sûret i‘tâsını istid‘â ve bu makūle kayd-ı evveline ta‘arruz olunmayan tütüncü gediklerinin tedâvül-i eydî ile muahharan mâlikleri isimlerine tashîhan sûret i‘tâsı muktezâ-yı şurût-ı nizâmlarından olduğunu esnâf-ı hâzırûn-ı merkūmûn ihbâr ve inhâ etmeleriyle bu sûretde gedik-i mezkûrun kayd-ı evveli ref‘ ve terkīn ve tedâvül-i eydî ile müstakillen mâliki merkūm Ellez Yahûdî ismine tashîhan kayd ile kaleminden yedine müceddeden sûret i‘tâsı bâbında fermân-ı âlîleri sudûru iktizâ eylediği İstanbul Mahkemesi’nden huzûr.<br><br>Fî 28 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33564"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33566"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>