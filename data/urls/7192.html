﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 188<br>Hüküm no: 152<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstefan v. Kanalo’nun, vefat eden Apostol v. Aleksi’de olan alacağının terekeden ödenmesi</b><br><br>Ma‘rûz<br><br>Mahmiye-i İstanbul’da Yedikuleler hâricinde vâki‘ Mumhâneler mumcularından İstefan v. Kanalo zimmî meclis-i şer‘-i enverde yine mumhâne-i mezkûre mumcularından olup bundan akdem katîlen hâlik olan Apostol v. Aleksi zimmînin sulbî kebîr oğlu Kostantin zimmî muvâcehesinde hâlik-i mesfûr Apostol zimmîye hayatında târih-i kitâbdan iki sene mukaddem zikrolunan mumhânede malımdan altmış bin akçe ikrâz ve teslîm ol dahi iktirâz ve yedimden ahz u kabz ve istihlâk edip kable’l-edâ ve’l-îfâ hâlik olup meblağ-ı mezkûr zimmetinde kalmağın hâlâ oğlu mesfûr Kostantin zimmîden suâl olunup meblağ-ı mezkûru hâlik-i mesfûrun tereke-i vâfiyesinden bana edâsına tenbîh taleb ederim deyü ba‘de’d-da‘vâ ve’l-inkâr müdde‘î-i merkūm İstefan zimmî müdde‘âsını ahrâr-ı ricâl-i Müslimînden mumcular yiğitbaşısı olan Uzun Mehmed Beşe b. Hasan nâm kimesne ile ahrâr-ı ricâl-i ehl-i zimmetden ve mumhâne-i mezkûre mumcularından Aleksi v. Panayot ve Yorgo v. Tano nâm zimmîler şehâdetleriyle mesfûr Kostantin muvâcehesinde vech-i şer‘î üzere ba‘de’l-isbât ve’t-ta‘dîl ve’l-kabûl müdde‘î-i merkūm meblağ-ı mezbûru hayatında hâlik-i mesfûrdan ahz ve istifâ etmediğine tahlîf-i şer‘î olunmağla mûcebiyle hükmolunup meblağ-ı mezbûr altmış bin akçeyi tereke-i vâfiye-i hâlik-i mesfûrdan müdde‘î-i merkūma edâ ve teslîmle mesfûr Kostantin zimmîye tenbîh olunduğu Mahkeme-i Bâb’dan huzûr-ı âlîlerine i‘lâm olundu fermân men-lehu’l-emrindir.<br><br>Fî 21 min-Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7191"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7193"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>