﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 211<br>Hüküm no: 267<br>Orijinal metin no: [29b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şemse bt. Ali’nin vefat eden eşi Hacı Hüseyin b. Ali’deki alacağının terekesinden ödenmesi</b><br><br>Mahmiye-i İstanbul’da Kasab İlyas mahallesinde mukaddemâ vefât eden el-Hâc Hüseyin b. Ali’nin zevce-i metrûkesi ve vârisesi hâmiletü’l-kitâb Şemse bt. Ali mahfil-i kazâda, müteveffâ-yı mezbûrun sulbiye kebîre kızları ve vâriseleri Rahime ve Emine nâm hâtunlar muvâcehelerinde takrîr-i da‘vâ edip, müteveffâ-yı mezbûrun zimmetinde deyn-i şer‘îden üç bin akçem ve bin akçe mehr-i müeccelim olup hâlâ muhallefâtından taleb ederim dedikde, gıbbe’s-suâl ve akībü’l-inkâr ve’l-istişhâdi’ş-şer‘î udûl-i Müslimînden Mehmed Efendi b. Mustafa el-imâm ve İbrahim b. Yusuf el-müezzin li ecli’ş-şehâde meclis-i şer‘a hâzırân olup, istişhâd olunduklarında, fi’l-hakīka müdde‘iyye-i mezbûrenin müteveffâ-yı mezbûr zimmetinde deyn-i şer‘îden üç bin akçe ve bin akçe mehr-i müeccelini ikrâr etmişdir. Bu husûsa şâhidleriz, şehâdet dahi ederiz deyû edâ-i şehâdet-i şer‘iyye edip, şehâdetleri hayyiz-i kabûlde vâki‘ oldukdan sonra mezbûre Şemse zikr olunan meblağı hâl-i hayâtında müteveffâ-yı mezbûrdan küllen-ev-ba‘zan ahz u kabz ve hibe etmeyip, taraf-ı şer‘iyyeden bir tarîkle zimmetini ibrâ etmediğine yemîn teklîf olundukda, alâ vefki’l-mes’ûlihâ yemîn billâhi’l-aliyyi’l-azîm ettikden sonra mübelligeyn-i merkūmeyn müteveffâ-yı mezbûrun muhallefâtından müdde‘iyye-i mezbûreye hükm olunup, mâ hüve’l-vâki‘ bi’t-taleb ketb olundu. Tahrîren fî evâhiri şehri Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: Abdülkādir b. Abdünnebî, Ahmed b. Hasan, Süleyman b. Mustafa, Mehmed b. Abdullah, Ahmed b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>