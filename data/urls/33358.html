﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 107<br>Hüküm no: 74<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Humbaracı Ocağı sipahilerinden Samakovlu Mustafa Kalfa b. Hüseyin’in, atını ekmekçi Samakovlu Ahmed Kalfa b. Mustafa’nın değirmenine emanet etmişken değirmene el konulduğu</b><br><br>Ma‘rûz<br><br>Dergâh-ı âlî dâme masûnen bi’l-avni’r-Rabbânî humbaracı ocağı sipâhîlerinden Samakovlu Mustafa Kalfa b. Hüseyin meclis-i şer‘-i münîrde e‘âzım-ı ricâl-i Devlet-i Aliyye’den hâlâ zâhire nâzırı sa‘âdetlü Mehmed Ârif Efendi bendeleri tarafından mürsel vekîli kapı çukadârı Mehmed Ağa hâzır olduğu hâlde ocağ-ı mezkûr sipâhîlerinden olup İstanbul’da Alaca Hamam kurbünde mukaddemâ habbâz olan Samakovlu Ahmed Kalfa b. Mustafa tarafından husûs-ı âtîde vekîl olduğu Mehmed Emin Kalfa b. Abdülbâkī ve İbrahim Kalfa b. Mehmed şehâdetleriyle ber-nehc-i şer‘î sâbit olan Ali Kalfa b. Mehmed muvâcehesinde benim bundan akdem bâ-irâde-i seniyye ocağ-ı mezkûra tashîh olunan eyâlet sipâhîleriyle memleketimden İstanbul’a geldiğimde malım olup işbu meclis-i şer‘de mu‘âyene olunan bir re’s kır bârgiri müvekkil-i mezbûr Ahmed Kalfa hemşehrim olmak münâsebetiyle fırın-ı mezkûrun Unkapanı dâhilinde vâkı‘ değirmeninde hıfz için müvekkil-i mezbûra îdâ‘ ve teslîm eylediğimde ol-dahi ber-vech-i muharrer istibdâ‘ ve kabz ve değirmen-i mezkûra vaz‘ edip hıfz üzere iken bu def‘a bi-tevfîkihî sübhânehû ve Teâlâ habbâz tâifesinin cânib-i mîrî ve kapan tüccârına külliyetli düyûnlarını edâda mümâtala eylediklerinden ber-mûceb-i şurût-ı nizâm-ı kadîm mâl-ı mîrî ve tüccâra mukābil olan gedikleri zabt ve füruht ve esmânıyla te’diye-i düyûn ettirilmesi husûsuna bâ-fermân-ı âlî memûr buyurulan nâzır-ı müşârun-ileyh hazretleri ma‘rifetiyle müvekkil-i merkūm Ahmed Kalfa’nın malı olmak üzere ahz murâd olunup lâkin zikr olunan bârgir vech-i müşrûh üzre benim malım olup müvekkil-i mezbûr Ahmed Kalfa’nın yedinde vedî‘at olmağla suâl olunup zikr olunan bârgiri bana teslîme müvekkil-i mezbûra izâfetle vekîl-i merkūm Ali Kalfa’ya tenbîh olunmak matlûbumdur deyu da‘vâ ettikde ol-dahi külliyen inkâr etmekle müdde‘î-i mezbûr Mustafa Kalfa ber-vech-i tafsîl müdde‘âsını her biri lede’t-tezkiyye adl ve makbûlü’ş-şehâde idükleri ihbâr olunan ocağ-ı mezkûr sipâhîlerinden ve Köstendil ahâlîsinden Hasan Kalfa b. Selîm ve Mehmed Kalfa b. Murtaza nâm kimesneler şehâdetleriyle bi’l-müvâcehe vech-i vecîh-i şer‘î üzere isbât etmeğin mûcebince zikr olunan bârgir mâliki merkūm Mustafa Kalfa’ya teslîm olunmak muktezâ-yı şer‘-i şerîf idüğü İstanbul Mahkemesi’nden huzûr.<br><br>Fî 5 Z sene [12]41</p>          <br><a title="Önceki sayfa" style="text-decoration:none" href="./ayrmetin.php?idno=33357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o185"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>