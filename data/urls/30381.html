﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 205<br>Hüküm no: 179<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Çelebi b. Mustafa’nın bazı eşyaları ile Üskübî Mahallesi’ndeki menzilin nısfını karısı Hatice bt. Süleyman’a bin iki yüz otuz guruşa sattığı ve bazı eşyaları hibe ettiği</b><br><br>Mahmiye-i İstanbul’da Küçük Mustafa [Paşa] kurbünde Üskübî Mahallesi sükkânından Osman Çelebi b. Mustafa nâm kimesne meclis-i şer‘-i hatîr-i lâzımü’t-tevkīrde hâlâ zevce-i menkûhası bâ‘isetü hâze’l-kitâb Hadîce bt. Süleyman nâm <<kimesne>> hatun muvâcehesinde ikrâr-ı tâm ve takrîr-i kelâm edip işbu akd-i âtiyyü’z-zikrin sudûruna değin yedimde mülk ve hakkım olan bir altın zümrüd küpe ve bir çift altın bilezik ve bir çift altın kuşağımı zevcem mezbûre Hadîce Hatun’a hîbe-i sahîha-i şer‘iyye ile hîbe ve temlîk ve teslîm eylediğimde, ol dahi ber-vech-i muharrer meclis-i hîbede ittihâb ve kabûl ve eşyâ-i memlûkemden dahi on iki minder ve yirmi dört yasdık ve yedi yorgan ve iki memlû döşek ve elli vakıyye evânî-i nühâsiye ve iki çuka mak‘ad [cübbe] ve bir cübbe nâfe kürk ve altı çuka mak‘ad ve bir kırmızı biniş ve üç Şam alacası anteri ve bir sincab kürk ve bir kakım kürk ve [bir] cübbemi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile zevcem mezbûre Hadîce Hatun’a dört yüz otuz guruşa ve mahalle-i mezbûrede vâki‘ bir tarafdan Başyazıcı Ahmed Efendi menzili ve bir tarafdan merhûm Emin Ağa veresesi menzili ve bir tarafdan Hacı Emin menzili ve bir tarafdan tarîk-i âm ile mahdûd bir bâb mülk menzilimin nısf-ı şâyi‘ini kezâlik sekiz yüz guruşa bey‘ ve temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabz ve kabûl ettikden sonra semenleri olan meblağ-ı mecmû‘-ı mezkûr cem‘an bin iki yüz otuz guruşun mutâlebesinden zevcem mezbûre Hadîce Hatun’un zimmetini ibrâ-i âmm-ı kātı‘ü’n-nizâ‘ ve ıskāt-ı tâmm-ı râfi‘ü’l-hısâm ile ibrâ ve ıskāt eylediğimde, ol dahi ibrâ-i mezkûru ba‘de’l-kabûl fîmâ-ba‘d eşyâ-i muharrere-i mezkûre ile nısf-ı menzil-i mezkûrda benim asla ve kat‘â alâka ve medhalim kalmayup zikrolunan küpe ve bilezik ve kuşak zevcem mezbûre Hadîce Hatun’un emlâk-i mevhûbesi ve eşyâ-i sâire-i mezkûre emlâk-i müşterâsı olmuşdur, keyfe mâ teşâ’ ve hasbe mâ tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu..<br><br>Fî 17 Cumâdelâhire sene [1]194.<br><br>Şuhûdü’l-hâl: eş-Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=30380"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30382"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>