﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 95<br>Hüküm no: 104<br>Orijinal metin no: [13a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Emine bt. Kasım ile kocası Mehmed b. Hasan Bey’in vekilleri vâsıtasıyla muhâlaa ile boşandıkları</b><br><br>Havâss-ı Kostantıniyye el-mahmiyye tevâbi‘inden Sütlüce mahallesinden Hamza Reis b. Abdullah karındaşı Süleyman ve Mehmed Çelebi b. Ferhad el-mütevellî şehâdetleri ile mahalle-i mezbûreden Emine bt. Kasım nâm hâtun kıbelinden hul‘ ve ibrâ-i âti’z-zikre vekâleti sâbite oldukdan sonra meclis-i şer‘-i şerîfde ikrâr edip vekâlet-i mahkiyesi ile müvekkile-i merkūmesinin zevci Mehmed b. Hasan Bey’le muhâla‘a eyledikde hul‘ ve ibrâya zevci cânibinden vekîl olup vekâleti Abdi Halîfe b. Ali el-İmâm ve Hasan b. Abdullah şehâdetleri ile sâbite olan bâ‘is-i rakam-ı hâze’r-rakīmi’ş-şer‘î Mehmed b. Mahmud dahi vekâleti hasebiyle vekîl-i mesfûr ile birlikte müvekkile-i mezbûrenin mikdârı fıddî râyic fi’l-vakt bin akçe olan mehr-i müecceli ile nafaka-i iddeti üzerine muhâla‘a-i sahîha-i şer‘iyye ile muhâla‘a olmağın akd-i cedîd olmaksızın kendisine helâl olmamak üzre müvekkil-i mersûmdan bâyinen boşanmış oldukdan sonra vekîleyn-i mastûreynden her biri vekâletleriyle müvekkillerinin zimmetlerini umûmen cemî‘ de‘âvî ve mütâlebâtdan ve eymân ve muhâsamâtdan mutlak olarak ve husûsan hul‘-ı mezbûra müte‘allika da‘vâdan ibrâ-i âmm-ı kātı‘ü’n li’n-nizâ‘ ve râfi‘ün li’l-husûmet ile ibrâ etmeğin ikrâr-ı sarîh-i mer‘î vekîl-i merkūm kıbelinden vicâhen tasdîk olunmağın [kayd olundu]. Cerâ zâlike fî 22 mine’l-Muharremi’l-harâm li sene 994.<br><br><br>Şuhûdü’l-hâl: Mustafa b. Mesih el-İmâm, Mehmed b. Hüseyin, Hasan b. Mustafa, Timur b. Mustafa, Malkoç b. Abdullah, Bâli b. Hüseyin, Hüseyin b. Mehmed, Yusuf b. Mustafa ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o246"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>