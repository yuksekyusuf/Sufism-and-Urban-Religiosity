﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 291<br>Hüküm no: 236<br>Orijinal metin no: [146-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayvaz Hararos’un ölümüyle oğluna kalan evin satılmasına izin verilmesi</b><br><br>Hayri, izin: kıt‘a<br><br>Numara: 589, 50 guruş<br><br><<Mahmiye-i İstanbul’da>> Mahrûse-i Galata’ya muzâfe İstinye nâhiyesine tâbi‘ Boyacı karyesinde sâkin iken bundan akdem fevt olan Devlet-i aliyye teba‘asının Ermeni milletinden Ayvaz Hararos v. Ohannes’in sulbî sagīr oğlu Ohannes’in li-ebeveyn ammi ve tesviye-i umûruna bâ-hüccet-i şer‘iye vasîyy-i mansûbu teba‘a ve millet-i merkūmeden işbu bâ‘isü’r-rakīm Odabaşı Kirkor bi’l-vesâye takrîr-i kelâm edüp Nezâret-i Evkāf-ı hümâyûna mülhak evkāfdan sadrazam-ı esbak merhûm Mustafa Reşid Paşa Vakfı müsakkafâtından karye-i mezkûrede Balta Limanı’nda Fıstıklı caddesinde iki numara ile murakkam ma‘lûmü’l-hudûd <<vel-müştemilât>> senevî on beş guruş on altı para icâre-i müeccelelü gayri ez-ifrâz üç yüz sekiz zirâ‘ mukaddemâ arsa el-yevm bir bâb menzil müteveffâ-yı merkūmun sağlığında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīr-i merkūma hasbe’l-âde intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīr-i merkūm hakkında muzır ve gayr-ı müfîd olduğundan mâ‘adâ sagīr-i merkūmun nafaka ve kisveye dahi eşedd-i ihtiyâcı olmağla sagīr-i merkūmun menzil-i mezkûru bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīr-i merkūm hakkında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Beşinci Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīr-i merkūmun menzil-i mezkûrunu bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla on bin dört guruş mukābelesinde âhara ferâğa izin taleb şüd.<br><br>Fî 19 Ramazan sene [1]301<br><br>Şühûdü’l-hâl: Hüseyin Ağa b. Abdullah, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12153"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12155"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>