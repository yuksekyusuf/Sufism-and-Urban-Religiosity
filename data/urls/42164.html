﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 102<br>Hüküm no: 58<br>Orijinal metin no: [11b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hindli Derviş Ahmed’in cariyesi olduğunu iddia ettiği Hatice’nin hür olduğuna karar verilmesi</b><br><br>Bâ-hatem-i hazret-i efendi,<br><br>Ma‘rûz,<br><br>Hindî tâifesinden sâhib-i arzuhâl Derviş Ahmed b. Mehmed meclis-i şer‘-i münîrde orta boylu kara kaşlı, kara gözlü Hadice nâm bikr-i bâliğa muvâcehesinde mezbûre Hadice rakīka câriyem olup bundan akdem rıkka inkıyâd etmiş iken hâlâ rıkka inkıyâddan imtinâ‘ eder deyü da‘vâ ve mezbûre Hadice cevâbında ben Kırım adasında Alibey karyesinde sâkin Ahmed nâm kimesnenin firâşından hâsıla ve zevcesi hürretü’l-asl Fâtıma’dan mütevellide olup bana ve ebeveynime kat‘â rıkk târî olmamış, hürretü’l-aslım deyü rıkka inkıyâdını ba‘de’l-inkâr müdde‘î-i mezbûr Hindî Derviş Ahmed mevsûfe-i mezbûrenin rıkka inkıyâdını isbât için bi’d-defa‘ât ba‘de’l-istimhâl ve’l-imhâl bir vechile isbâta kādir olmayıp Rikâb-ı kâm-yâba bundan akdem arzuhâl etmekle meclis-i şer‘a gelip husûs-ı mezkûr için tekrâr ber-vech-i [12a] muharrer imhâl olunup beher birinde müddet-i mehl-i şer‘î tamâm olup bir seneden beri bir vechile isbâta kādir olmamağla Dârü’l-islâm’da hürriyet asıl olduğuna binâen kul mezbûre Hadice’nin olup musaddak olmağla müdde‘î-i mezbûr Hindî Derviş Ahmed husûs-ı mezkûr için mevsûfe-i mezbûre Hadice’ye bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 17 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42163"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42165"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>