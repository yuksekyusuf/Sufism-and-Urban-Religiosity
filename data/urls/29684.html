﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 343<br>Hüküm no: 393<br>Orijinal metin no: [167-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ceyb-i hümayuna ait İstanbul, Üsküdar, Beykoz ve Uskumru’da bulunan miri tarla ve bostanlar hakkında tahkikat yapılarak kullanıcılarının kayıt altına alınması</b><br><br>Bâ-sah<br><br>İstanbul kādısı fazîletlü efendi<br><br>Madde-i mezbûrenin temyîz ve tahkīki matlûb olmağla Istabl-ı âmire’den ta‘yîn olunan kâtibin ma‘iyyetine siz dahi ser-kâtib ta‘yîn ve Istabl-ı âmire’de mahfûz defter-i mu‘teberden muhreç iki kıt‘a defterde mastûr olan tarlalar ve besâtîn ve zemînler hudûd ve sınırlarıyla mu‘âyene ve mutasarrıfları yedlerinde olan senedâta nazar ve mu‘teddün-bihâ olmayan senedât tecdîd ve kat‘â senedi olmayanlara müceddeden sened i‘tâ olunarak kimlerin tasarruflarında oldukları isim ve resimleriyle defter ve her husûsu temyîz olunup bu takrîble memûr olanlar celb-i menfa‘at kaydına [168] düşmeyip temşiyet-i emr-i matlûba ihtimâm olunmasını tenbîh ve ba‘de’t-tekmîl keyfiyet-i tahrîri i‘lâm eyleyesiz deyü [buyruldu].<br><br>Fî 22 R sene [1]180.<br><br>Mîrahor-ı evvel Ağa’nın arzuhâli<br><br>Devletlü sa‘âdetlü Sultânım hazretleri sağ olsun. Istabl-ı âmire-i evvele tâbi‘ senevî olan mukāta‘aları ceyb-i hümâyûn-ı şevket-makrûna âid ve râci‘ İstanbul hısnı hâricinde ve dâhilinde ve Üsküdar ve Beykoz ve Uskumru’da vâki‘ Istabl-ı âmire’de mahfûz hatt-ı hümâyûn ile mu‘anven defterde mastûr ve mukayyed mîrî hâslar tarlalarına ve bostanlara işbu iki kıt‘a defter mûcebince bâ-temessük mutasarrıf olanların ba‘zıları senevî ta‘yîn olunan maktû‘ları vermede te‘allül ve ba‘zıları adem-i rağbet birle ketb ü ihfâ ve Sultân Bâyezid tarafından temessük ahz ve ba‘zıları tarlayı bostan ve bostanı tarla eylemeleriyle defterden hâriç ve muhtel ve Devlet-i aliyye Edirne’de oldukça Âsitâne-i sa‘âdet’de Mîrahor-ı evvel Ağa kulları tarafından vekîl bulunan etrâfda vâki‘ mîrî çayırların ba‘zı bî-hâsıl olan yerlerden ifrâz ve tarla olmak üzere verdikleri temessükât kayıdları ve ashâbları nâ-ma‘lûm olmağla ceyb-i hümâyûn-ı şevket-makrûn malına kesr ve tedennî gelmekle merâhim-i aliyyelerinden mercûdur ki İstanbul kādısı efendi tarafından bir kâtib ve Istabl-ı âmire’den bir mu‘temedün-aleyh kâtib kulları ta‘yîn ve mezkûr hâslar tarlaları ve bostanları müşâhede ve yedlerinde olan temessüklerine nazar ve temessükü olmayanlara dahi müceddeden temessük i‘tâ ve hatt-ı hümâyûn ile deftere kayd ve hıfz etdirilmek bâbında emr ü fermân devletlü Sultânım hazretlerinindir.<br><br>Bende Selim<br><br>Mîrahor-ı Evvel</p>          <br><a title="Önceki sayfa" style="text-decoration:none" href="./ayrmetin.php?idno=29683"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29685"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>