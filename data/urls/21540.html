﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 673<br>Hüküm no: 476<br>Orijinal metin no: [112a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed’in, kocası merhum Abdullah Bey’in zimmetindeki mehrini vasî Hüseyin Efendi’den talep ettiği</b><br><br>Mahmiye-i Galata muzâfâtından kasaba-i Tophâne mahallâtından Mustafa Ağa mahallesinde sâkin iken bundan akdem vefât eden Abdullah Bey b. Abdullah nâm kimesnenin verâseti zevce-i metrûkesi Âişe bt. Mehmed ile müteveffâ-yı mezbûrun firâşından hâsıl mezbûre Âişe batnında mevcûd olan hamline münhasıra olduğu şer‘an zâhir ve müte‘ayyin oldukdan sonra işbu bâ‘isetüˈl-kitâb mezbûre Âişe meclis-i şer‘de haml-i mezkûrun kıbel-i şer‘den mansûb vasîsi olup tereke-i müteveffâ-yı mezbûre vâzi‘uˈl-yed olan Hüseyin Efendi b. İsmail mahzarında üzerine da‘vâ ve takrîr-i kelâm edip zevcem müteveffâ-yı mezbûrun zimmetinde ma‘kūdun-aleyh olan yedi bin râyic fiˈl-vakt akçe mehr-i müeccelimi mezbûrdan kableˈl-istifâ fevt olmağla hâlâ meblağ-ı mezbûru muhallefâtına vâzi‘uˈl-yed olan vasî-i mezbûr Hüseyin Efendiˈden taleb ederim suâl olunsun dedikde gıbbeˈs-suâl ve akībeˈl-inkâr müdde‘î-i mezbûreden müdde‘âsına mübeyyine [beyyine] taleb olundukda udûl-ı Müslimînˈden olup mahalle-i mezbûre sâkinlerinden Ahmed Çelebi b. Hasan ve Mustafa Çelebi b. Mansur nâm kimesneler li-ecliˈş-şehâde meclis-i şer‘a hâzırân olup istişhâd olunduklarında fiˈl-vâki‘ müteveffâ-yı mezbûr Abdullah Bey müdde‘î-i mezbûreyi yedi bin akçe râyic fiˈl-vakt akçeye bizim huzûrumuzda tezevvüc ol dahi nefsine tezvîc eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iye eylediklerinden sonra müdde‘iyye-i mezbûre Âişe ba‘deˈt-tahlîf mûcebiyle ba‘deˈl-hükm mâ hüveˈl-vâki‘ biˈt-taleb ketb olundu.<br><br>Hurrire fiˈl-yevmiˈs-sânî min-Saferiˈl-hayr li-sene hamse ve semânîn ve elf.<br><br>Şuhûdüˈl-hâl: Mustafa Çelebi b. Mansur, Ahmed Çelebi b. Hasan, Mehmed Çelebi b. Derviş, Hüseyin Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b673"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o916"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>