﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 385<br>Hüküm no: 333<br>Orijinal metin no: [63b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Mehmed’in, Müftü Hamamı civarında bir aded evdeki hissesini kardeşi Mustafa Arif’e devrettiği</b><br><br>Müfti Hamamı’nda menzil hissesi ferâğı ve bey‘i<br><br>Ma‘rûz<br><br>Sahibe-i arzuhâl mu‘arrefetü’z-zât Rukiye bt. Mehmed nâm hatun bi’l-ma‘iyye rü’yete me’mûr Haremeyn-i şerîfeyn müfettişi Emin Beyefendi-zâde fazîletlü Abdülkadir Beyefendi tarafından mürsel Kâtib es-Seyyid Mehmed Efendi dâ‘îleri ma‘iyyetiyle akd olunan meclis-i şer‘-i münîrde li-ebeveyn er karındaşı derûn-ı arzuhâlde mezkûru’l-ism Hâfız Mustafa Ârif muvâcehesinde Dârü’s-sa‘âdeti’ş-şerîfe ağası hazretleri nezâretlerinde âsûde merhûm Keresteci el-Hâc Mehmed Ağa Vakfı mütevellîsi es-Seyyid el-Hâc Mustafa Efendi hazır olduğu hâlde hâmiş-i arzuhâlde mastûr defter-i vakfdan muhrec derkenâr nâtık olduğu üzre vakf-ı mezkûr müstagallâtından İstanbul’da Müfti Hamamı kurbünde Zincirli zukākda kâin ma‘lûmü’l-hudûd ve’l-müştemilât beher şehr otuz akçe icâre-i müecceleli bir bâb menzil babamız merkūm Muhammed’in bâ-temessük-i mütevellî bi’l-icâreteyn tasarrufunda ve verâsında kâin bir mikdâr açıklık mahalli dahi şirâen mülkü iken bundan akdem babamız merkūm fevt oldukda mahâll-i memlûk-i mezkûrun mes’ele-i mirasımız üzre yirmi dört sehm i‘tibârıyla üç sehmi vâlidemiz gāibe ani’l-meclis Âişe Hatun’a ve on dört sehmi karındaşımız mezbûra ve yedi sehmi dahi bana mevrûs ve menzil-i mevkūf-ı mezkûr dahi benimle karındaşım mezbûra nısfiyet üzre âdiyen müntakıl olmağla menzil-i mezkûrun taksîmini istid‘â etmişdim lâkin ümenâ-i şer‘-i şerîf ve mi‘mâr halîfeleri irsâliyle keşfettirildikde kābil-i kısmet olmadığından beynimiz ıslâha ba‘de’l-havâle muslihûn tavassutuyla beynimiz ıslâh ve tevfîk olunup ben mahâll-i memlûk-ı mezkûrdan hisse-i irsiyem olan sâlifü’z-zikr yedi sehm-i şâyi‘i tarafeynden bi’l-îcâb ve’l-kabûl bey‘-ı bâtt-ı sahîh-i şer‘î ve vâlidem mezbûrenin izniyle karındaşım mezbûr Hâfız Mustafa Ârif’e yüz guruşa bey‘ ve temlîk ve menzil-i mevkūf-ı mezkûrdan dahi hisse-i müntakılem olan mârrü’z-zikr nısf-ı şâyi‘i hüsn-i rızâ ve tayyib-i hâtırım ve ferâğ-ı mu‘teber-i kat‘î ve mütevellî-i mezbûrun re’yi ile karındaşım mezbûra dokuz yüz yetmiş beş guruş bedel mukābelesinde ferâğ ve tefvîz ve teslîm eylediğimde ol dahi ber-vech-i muharrer iştirâ ve temellük ve teferruğ ve tefevvüz ve tesellüm ve kabz ve kabûl edip semen ve bedel cem‘an bin yetmiş beş guruşu tamamen ve kâmilen bana def‘ ü teslîm ve bedel-i mezkûru umûruma sarfla istihlâke emreylediğinde ben dahi ahz ü kabz ve bedel-i mezkûru emri üzre umûruma sarfla istihlâk etmemle mebî‘-i mezkûrun tağrîr ve gabnine ve ferâğ-ı mezbûrda şurût-ı müfside müdde‘âsına ve bedel-i müstehlek-i mezkûrun istirdâdına ve bi’l-cümle menzil-i mezkûr husûsuna müte‘allika âmme-i da‘vâdan tarafeynden her birimiz âharın zimmetini ibrâ-i âm ile kabûlü hâvî ibrâ ve ıskāt eyledik fîmâ-ba‘d mahâll-i memlûk-i mezkûrun ber-i‘tibâr merkūm on dört sehmi ırsen ve bedel-i sehmi dahi şirâen ki cem‘an yirmi bir sehm-i şâyi‘i karındaşım mezbûrun mülk-i mahzı ve menzil-i mezkûrun dahi nısfı intikālen ve nısfı tefevvüzen mecmû‘u dâhil-i havza-i tasarrufu ve hakk-ı müfevvazı olup benim kat‘a alâka ve medhalim kalmamışdır deyü mukırre-i mezbûre Rukiye Hatun’un cemî‘ takrîr-i meşrûhunu karındaşı merkūm Mustafa Ârif tasdîk ve mütevellî-i merkūm dahi menzil-i mezkûru mezbûr Mustafa Ârif’in müstakillen tasarrufuna bi’t-tevliye izin verip bu vechile beynleri te’lîf olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 27 min-Şa‘bâni’l-mu‘azzam sene 1242<br><br>[Beyaz Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=33759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>