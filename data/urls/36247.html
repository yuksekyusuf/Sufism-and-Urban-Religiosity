﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 305<br>Hüküm no: 322<br>Orijinal metin no: [123-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şer‘i senetlere pul yapıştırılması</b><br><br>Taraf-ı Vâlâ-yı Fetvâ-penâhî’ye,<br><br>Ma‘rûz-ı bende-i dîrîneleridir ki,<br><br>Ashâbı yedine verilen senedât-ı şer‘iyeye üç guruşluk pul vaz‘ıyla hâvî olduğu işin nisbetinde olan pulun sicile vaz‘ edilmesi hakkında Düyûn-ı Umûmiye Vâridât-ı Muhassasa İdâresi’nden vukū‘ bulan iş‘ârdan bahisle bazı ifâdeyi hâvî taraf-ı vâlâ-yı meşîhat-penâhîlerinden re’sen ve te’kîden irsâl olunup Şûrâ-yı Devlet’e havâle olunan iki kıt‘a tezkire ve melfûfâtı üzere cereyân eden müzâkereyi mutazammın Tanzîmât Dâiresi’nden bi’l-i‘tâ Meclis-i Mahsûs-ı Vükelâ’da mütâla‘a edilen mazbatada bu bâbda Adliye Nezâret-i Celîlesi ve Düyûn-ı Umûmiye İdâresi Komiserliği ile icrâ kılınan muhâberât ber-tafsîl nakl ve hikâye olunduktan sonra mezkûr komiserlikden iş‘âr olunduğu vechile mehâkim-i şer‘iyece de pul sarfiyâtı tensîk ve te’mîn için tescîl-i vekâleti hâvî defter-i mahsûsuna yazılan şerhler zîrine Damga Resmî Kānûnu mûcebince onar ve taleb vukū‘unda işbu mahâlden ihrâcen ve mezkûr tescîlden bi’l-bahs verilmekte olan hüccetlere kayd sûreti i‘tibâriyle üçer guruşluk pul yapıştırılması için lâzım gelenlere icrâ-yı teblîgāt olunmasının taraf-ı âlî-i fetevâ-penâhîlerine izbârı ve Düyûn-ı Umûmiye İdâresi’ne ma‘lûmât i‘tâsının Mâliye Nezâret-i Behiyyesi’ne havâlesi ve Adliye Nezâret-i celîlesine de teblîğ-i keyfiyet edilmesi tezekkür edildiği dermeyân olunması ve sûret-i karâr mehâkim-i mezkûrece de pul sarfiyâtını tensîk ve te’mîn maksadına müstenid olup yolunda görünmesi olmağla ber-vech-i muharrer îfâ-yı mu‘âmele olunması bi’t-tensîb nezâret-i müşârün-ileyhâya icrâ-yı teblîgāt edilmekle Bâb-ı Vâlâ-yı Fetvâ-penâhîlerince de ber-minvâl-i meşrûh îcâb-ı hâlin icrâsı bâbında emr u irâde hazret-i men-lehu’l-emrindir.<br><br>Fî 13 Şa‘bân sene 1308, fî 11 Mart sene 307.<br><br>Sadrıa‘zam<br><br>Kâmil</p>          <br><a title="Önceki sayfa" style="text-decoration:none" href="./ayrmetin.php?idno=36246"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36248"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>