﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 199<br>Hüküm no: 199<br>Orijinal metin no: [39-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vekalet hüccetleri harcı hakkındaki nizamnamenin tadil edilen nüshasının gönderildiği</b><br><br>Taraf-ı vâlâ-yı Fetvâ-penâhîye<br><br>Ma‘rûz-ı bende-i dîrîneleridir ki,<br><br>Emlâk ü akār bey‘ ü şirâsında mukāvelât muharrirlerinin tanzîm etmekde oldukları vekâletnâmeler te’mîn-i mukāveleye kâfi olmamasına binâen ba‘d ezîn vekâlet hücceti i‘tâsının mehâkim-i şer‘iyeye hasrıyla beherinden maktû‘an kırk guruş istifâsı ve mehâkim-i şer‘iye nizâmnâmesinin buna dâir olan otuz sekizinci maddesinin ta‘dîli husûsuna Şûrâ-yı Devlet ve Encümen-i Mahsûs-ı Meşveret karârıyla bi’l-istîzân irâde-i seniyye-i cenâb-ı pâdişâhî şeref-müte‘allik buyrularak sâlifü’z-zikr madde-i nizâmiyenin nüsha-i musahhahasının Adliye Nezâret-i celîlesine gönderildiği gibi bir sûreti dahi leffen tesyîr-i sûy-ı âlî-yi Fetvâ-penâhîleri kılınmış olmağla Bâb-ı Vâlâ-yı Meşîhat-penâhîlerince de îfâ-yı muktezâsı bâbında emr ü irâde hazret-i men-lehu’l-emrindir.<br><br>Fî 6 Cemâziyelâhire sene [1]299 ve fî 12 Nisan sene [12]98.<br><br>Mehâkim-i şer‘iye nizâmnâmesinin otuz sekizinci maddesi makāmına kāim olmak üzere ta‘dîlen kaleme alınan madde-i nizâmiye müsveddesi<br><br>Otuz sekizinci madde: İsbât-ı verâset i‘lâm ve hücceti için hisse-i irsiyenin mikdâr ve kemmiyetine nazaran guruşda yarım para harc alınacakdır. Nasb-ı vekîl ve ısbât-ı vekâlet hüccetleri münhasıran kısmet-i askeriye ve teftîş mahkemeleriyle bi’l-cümle mehâkim-i şer‘iyeden i‘tâ ve bu hüccetler için bey‘ veyâ ferâğ olunacak mülk ve vakf akār vesâirenin kıymetlerine bakılmayarak maktû‘an yalnız kırk guruş istifâ olunacakdır.<br><br>[40. 41. 42. sayfalar boştur]</p>          <br><a title="Önceki sayfa" style="text-decoration:none" href="./ayrmetin.php?idno=36123"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36125"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>