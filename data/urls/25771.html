﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 733<br>Hüküm no: 884<br>Orijinal metin no: [112b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un muhâlaa yoluyla kocası Yusuf b. Mehmed’den boşandığı</b><br><br>Mahmiye-i İstanbul’da Kasab İvaz mahallesinde sâkine Fâtıma bt. ( ) nâm hatun meclis-i şer‘de bâ‘isü’l-kitâb Yusuf b. Mehmed nâm kimesne mahzarında ikrâr ve takrîr-i kelâm edip mezbûr Yusuf zevcim olup zimmetinde mütekarrir ve ma‘kūdün-aleyh dört bin akçe mehr-i mü’eccelim ve nafaka-i iddet-i ma‘lûmem üzerlerine ve me’ûnet-i süknâm dahi kendi üzerine olmak üzere ve yine mezbûr Yusuf benim iznimsiz sepetimden ahz u kabz edip huzûr-ı hâkimü’ş-şer‘de ikrâr ve edâ ve teslîmine tenbîh olunan dokuz altın ve bir çift bilezik ve bir tek zümrüd küpe ve yirmi kıt‘a esedî guruşdan fâriğa olmak üzere mezbûr Yusuf ile muhâla‘a-i sahîha-i şer‘iye ile muhâla‘a edip ol dahi hul‘-ı mezbûru kabûl eyledikden sonra zevciyete müte‘allika da‘vâdan her birimiz âharın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik dedikde gıbbe’t-tasdîk mezbûre Fâtıma’nın vâlidesi Hadîce Hatun meclis-i mezbûrda merkūm Yusuf mahzarında ikrâr ve i‘tirâf edip bâlâda zikri mürûr eden eşyâsının mülkümde münselik olup mezbûr Yusuf benden izinsiz ahz u kabz eyledi deyü mezbûrdan da‘vâ ve taleb etmiş idim ben dahi zikrolunan eşyâdan mezbûr Yusuf’un zimmetini ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Derviş Efendi el-imâm, Emrullah Efendi el-imâm, Derviş Çelebi b. Eyüb, Mehmed Çelebi el-müezzin, Ali Çelebi b. Yusuf, el-Hâc İbrahim [b.] Hüseyin, Hüseyin Baba b. Osman, Mustafa Çelebi kahveci, Solak Sefer Bey, Mehmed b. Mehmed, Abdi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25770"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25772"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b733"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o953"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>