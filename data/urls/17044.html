﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 131<br>Hüküm no: 91<br>Orijinal metin no: [10b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Bakkal Dimitraki’nin terekesinin taksimi, alacaklarının tahsili ve vasiyetinin yerine getirilmesi</b><br><br>Maʻrûz;<br><br>Derûn-ı arzuhâlde ismi mezkûr Yedikule hâricinde hâlik olan Bakkāl Dimitraki v. Yorgi’nin verâseti sulbiye kebîre kızı Sultan’a ve li-ebeveyn er karındaşı Kostantin ve li-ebeveyn kız karındaşı Perişkova’ya baʻde’l-inhisâr mezbûretân Sultana ve Perişkova taraflarından husûs-ı âti’l-beyânın daʻvâya ve kabza vekîl olduğu Kostantin ve Lazari nâm zimmîler şehâdetleriyle sâbit olan mezbûre Sultana’nın zevci Petro nâm zimmî Mustafa Çavuş mübâşeretiyle Eyüb mahkemesine ihzâr etdirdikleri hâlik-i mezbûrun hayâtında bakkal sanʻatında şerîkleri olan Lazari ve Yani nâm zimmîler ile bi’l-vekâle terâfuʻlarında hâlik-i mezbûrun cihet-i sermâyeden mersûm Lazari zimmetinde yirmi bin akçe ve kezâlik mezbûr Yani zimmetinde cihet-i sermâyeden kırk altı bin akçe hakkı olup hâlik-i mezbûrun sülüs vasiyeti olmağla baʻde ihrâci’s-sülüs mezbûr Lazari [11a] << (...) yirmi bin akçe hakkı olup hâlik-i mezbûrun sülüs vasiyeti olmağla>> zimmetinde olan yirmi bin akçeden bâkī altı bin altı yüz altmış altı akçe mezbûre Sultana’ya ve iki bin iki yüz yirmi iki akçe kız karındaşı mezbûre Perişkova’ya ve kezâlik mersûm Yani zimmetinde olan kırk altı bin akçeden on beş bin üç yüz otuz akçe mezbûre Sultana’ya ve beş bin yüz on akçe mezbûre Perişkova’ya isâbet edip min-haysü’l-mecmûʻ yirmi dokuz bin üç yüz otuz üç akçeyi bi’l-vekâle taleb ederim deyü baʻde’d-daʻvâ ve’l-ikrâr mûcebiyle mezbûr Lazari zimmînin ikrâr eylediği yirmi bin akçeden baʻde’s-sülüs müvekkiletân-ı mezbûretân Sultana ve Perişkova’ya isâbet eden sekiz bin sekiz yüz seksen sekiz akçe ve kezâlik mezbûr Yani nâm zimmînin ikrârıyla sâbit olan kırk altı bin akçeden baʻde’s-sülüs müvekkiletân-ı mezbûretâna isâbet eden yirmi bin dört yüz kırk dört akçe ki; min-haysü’l-mecmûʻ yirmi dokuz bin üç yüz otuz üç akçeyi vekîl-i mezbûr Petro zimmîye edâ ve teslîme mezbûrân Lazari ve Yani zimmetinde [zimmîlere] tenbîh olunduğu baʻde’t-tescîl mübâşir-i merkūm iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 9 Saferi’l-hayr sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17043"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17045"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o761"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>