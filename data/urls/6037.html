﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 275<br>Hüküm no: 283<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın mülk arsasını istiğlâl yoluyla Kevâkibîzâde Abdullah Efendi’ye sattığı</b><br><br>İstiğlâl.<br><br>Mahmiye-i İstanbul’da hısnı ebvâbından Edirnekapısı dâhilinde Ali Paşa-yı atîk mahallesi ahâlîsinden fahrü’l-müderrisîni’l-kirâm Kevâkibîzâde Abdullah Efendi b. el-müvellâ el-merhûm Mustafa Efendi tarafından husûs-ı âti’z-zikri ikrâra vekîl olduğu Ahmed Efendi b. Ali ve el-Hâc Yusuf b. Mustafa nâm kimesneler şehâdetleriyle sâbit olan el-Hâc Mehmed b. Salih nâm kimesne meclis-i şer‘-i hatîr-i lâzımü’t-tevkīrde bâ‘isü hâze’l-kitâb Ali Ağa b. Feyzullah nâm kimesne mahzarında bi’l-vekâle ikrâr ve takrîr-i kelâm edip akd-i âtî sudûruna değin müvekkil-i mûmâ-ileyhin yedinde mülkü olup mahalle-i mezbûrede vâki‘ bir tarafdan ba‘zen mûmâ-ileyh Abdullah Efendi ve ba‘zen fahrü’l-müderrisîni’l-kirâm Şeyh Mehmed Efendi menzilleri ve bir tarafdan yine mezbûr Şeyh Mehmed Efendi menzili ve bir tarafdan Salbaşzâde Hasan Efendi tasarrufunda olan vakıf arsa ve bir tarafdan tarîk-ı âm ile mahdûd derûnunda iki bi’ri mâyı müştemil tahmînen bin iki yüz zirâ‘ mülk arsasını cemî‘ tevâbi‘ ve levâhıkı ile mezbûr Ali Ağa’ya bi-tarîkı’l-istiğlâl beş yüz elli guruşa bey‘ ve teslîm eylediğinde ol dahi ber-vech-i muharrer iştirâ ve tesellüm ve kabz ve kabûl ve semeni olan meblağ-ı mezbûr beş yüz elli guruşu mezbûr Ali Ağa yedinden tamamen ahz u kabz eylediğimden sonra mezbûr Ali Ağa arsa-i mahdûd-ı mezkûreyi ba‘de’t-tahliyeti’ş-şer‘iye ve’t-tekābuzü’l-mer‘î târih-i kitâbdan bir sene tamamına değin müvekkil-i merkūm Abdullah Efendi’ye seksen iki buçuk guruşa îcâr ve teslîm eyledikde ol dahi ber-vech-i muharrer istîcâr ve tesellüm ve kabûl eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Muharrem li-sene 1144.<br><br>Şuhûdü’l-hâl: Şeyh Mehmed Efendi b. Mustafa, el-Hâc İsmail efendi b. Derviş el-imâm, Süleyman Efendi b. el-Hâc Receb, Ahmed Efendi b. Ali, Abdullah b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6036"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6038"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>