﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 189<br>Hüküm no: 157<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un oğlu Mehmed’e nafaka takdiri</b><br><br>Nafaka<br><br>Mahmiye-i İstanbul’da el-Hâc Ferhad mahallesinde sâkine olup zâtı ta‘rîf-i şer‘î ile mu‘arrefe olan bâ‘isetü hâzihi’l-vesîka Hadîce Hatun bt. Mehmed meclis-i şer‘-i şerîf-i enverde zevc-i sâbıkı Nalçacı Mustafa Çelebi b. Mehmed mahzarında ikrâr ve takrîr-i kelâm edip mezbûr Mustafa Çelebi zevcim olup bundan akdem Mahmud Paşa mahkemesinde nâibü’ş-şer‘ fazîletlü Hüseyin Şakir Efendi huzûrunda mezbûr Mustafa Çelebi’nin yedinde olan hüccet-i şer‘iyyede tafsîl olunduğu vech üzere mehr-i müeccelim ve nafaka-i iddet ve me’ûnet-i süknâm üzerlerine ve mezbûrun firâşından hâsıl ve benden mütevellid ve bi-hakkı’l-hıdâne hacr ve terbiyemde olan işbu oğlum Mehmed nâm sagīri dahi hakk-ı hıdâne sukūtuna değin mâlımdan infâk ve iksâ etmek üzere mezbûr Mustafa Çelebi ile muhâla‘a olmuş idim, lâkin ben mu‘dim ve mu‘sir olup sagīr-i mezbûru bir vechile infâk ve iksâya iktidârım olmayıp ve sagīr-i mezbûrun dahi mâlı olmamağla kıbel-i şer‘den mezbûr Mustafa Çelebi üzerine kadr-ı ma‘rûf nafaka takdîr olunmasını taleb eylediğimde ol dahi yesârımı da‘vâ etmekle beynimizde ba‘de’l-münâza‘a muslihûn tavassutuyla mezbûr Mustafa Çelebi sagīr-i mezbûrun nafaka ve kisvesi’çün bana yevmî iki para vermek üzere râzı oldukda ben dahi kabûl eyledim dedikde gıbbe’t-tasdîkı’ş-şer‘î hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi ber-vech-i muharrer mezbûr Mustafa Çelebi üzerine târîh-i kitâbdan bi’t-terâzi yevmî iki para farz ve takdîr edip meblağ-ı mefrûz-ı mezbûru sagīr-i mezbûr Mehmed’in nafaka ve kisve-bahâ ve sâir havâyic-i lâzımesine harc ü sarfa ve lede’l-iktizâ istidâneye ve inde’z-zafer babası mezbûr Mustafa Çelebi üzerine rücû‘a mezbûre Hadîce Hatun’a izin verilmeğin mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Muharremi’l-harâm sene 1153.<br><br>Şuhûdü’l-hâl: es-Seyyid Abdullah b. (°), Hüseyin Çelebi b. Mehmed, Salih b. Süleyman, Mehmed b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6372"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6374"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o660"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>