﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 102<br>Hüküm no: 71<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime bt. Abdullah ile Müezzin Ahmed b. Ali arasındaki alacak anlaşmazlığının sulh ve ibra ile sonuçlandığı</b><br><br>Mahrûse-i Galata tevâbi‘inden kasaba-i Tophâne’de Fındıklı nâm mevzi‘de sâkine olan Rahime bt. Abdullah nâm hatun tarafından husûs-ı âti’z-zikri ikrâra vekîl olup mahzar-ı hasm-ı şer‘îde Molla Çelebi mahallesi sükkânından es-Seyyid Abdurrahman b. Mehmed ve Selime Hatun mahallesi sükkânından Mehmed Bey b. Habib el-Bevvâb şehâdetleriyle şer‘an vekâleti sâbite olan el-Hâc Mustafa b. Ali mahfil-i şer‘-i hatîrde bâ‘isü’l-kitâb Ahmed b. Ali el-Müezzin mahzarında bi’l-vekâle ikrâr ve takrîr-i kelâm edip müvekkilem merkūme Rahime bundan akdem mezkûr Ahmed’e kendi mâlından bi-tarîki’l-vedî‘ati’ş-şer‘iyye yüz kâmil sikke filori def‘ ve teslîm edip ol dahi istîdâ‘ ve kabz edip ba‘dehû elli filorisini yedinden alıp kabz edip bâkī kalan elli filoriyi dahi da‘vâ ve taleb edip ba‘de’l-inkâr isbât eylemeğin hâlâ zikr olunan elli filoriyi ve mukaddemâ bi-tarîki’l-mudârebe verdiği iki bin akçeyi ve deyn-i şer‘îden bin akçe hakkını da‘vâ ve taleb edip beynlerinde münâza‘ât-ı kesîre vâkı‘a olup bi’l-âhıra tavassut-ı muslihîn ile on bir bin fıddî akçeye beynlerinde akd-i sulh inşâ edip bedel-i sulhu mezbûrun yedinden bi’t-tamâm alıp kabz eyledikden sonra zimmetini ber-nehc-i mezkûr bâkī kalan elli filoriye ve mukaddemâ bi-tarîki’l-mudârebe verdiği iki bin akçeye ve deyn-i şer‘îden olan bin akçe hakkına müte‘allik olan âmme-i de‘âvî ve mütâlebât ve eymân ve muhâsamâtdan ibrâ-i âmm-ı kātı‘ü’n-nizâ‘la ibrâ eyledi, min-ba‘d mezkûr ile da‘vâ ve husûmeti kalmadı dedikde gıbbe’t-tasdîk ve’t-taleb mâ vaka‘a ketb ve imlâ olundu.<br><br>Hurrire fî-evâhiri şehri Recebi’l-mürecceb.<br><br>Şuhûdü’l-hâl: Sinan Efendi b. Mustafa el-İmâm, Mehmed Efendi b. Hüseyin el-İmâm, Veli b. Abdullah er-Reîs, el-Hâc Ahmed b. Keyvan, Ahmed Reis b. Halil, İsmail b. Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>