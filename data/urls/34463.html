﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 294<br>Hüküm no: 285<br>Orijinal metin no: [53a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın değirmen gediğini Uncu Ahmed Yazıcı’ya kiraya verdiği</b><br><br>Değirmen îcârı<br><br>Mahrûse-i Galata’ya muzâfe Kasaba-i Kasımpaşa’da el-Hâc Hüsrev mahallesinde sâkin hâlâ devletlü serasker paşa hazretlerinin tevâbi‘âtından Mehmed Ağa b. Ahmed meclis-i şer‘-i şerîf-i enverde kasaba-i mezkûrede Defterdâr-ı esbak Yaş Hasan Efendi mahallesinde sâkin işbu bâ‘isü’l-vesîka Uncu es-Seyyid Ahmed Yazıcı b. Ahmed mahzarında ikrâr-ı tâm ve takrîr-i kelâm edip ashâb-ı hayrâtdan merhûm Kasım Paşa Vakfı’ndan bi’l-icâreteyn mutasarrıf olduğum kasaba-i mezkûrede Matbahardı nâm mahâlde kâin iki horos sekiz re’s bârgirli bir bâb uncu değirmeni ve değirmen-i mezkûr derûnunda mevcûde beyne’l-esnâf gedik ta‘bîr olunur âlât-ı lâzıme-i mütenevvi‘a-i ma‘lûme bâ-hüccet-i şer‘iyye yedimde müstakıllen mâlım ve mülküm olmağla ben ber-minvâl-i muharrer mutasarrıf ve mâlik <<olunur>> olduğum değirmen-i mezkûru cemî‘ edevâtıyla işbu târîh-i kitâbdan aded-i şühûr beyân olunmaksızın ben beher mâh doksan yedişer buçuk guruş kirâ mukāvelesiyle merkūm es-Seyyid Ahmed Yazıcı’ya îcâr ve teslîm eylediğimde ol dahi ber-vech-i muharrer istîcâr ve tesellüm ve kabz ve kabûl eylediğinden sonra kirâ-i mezkûr beher şehr doksan yedişer buçuk guruşu merkūm es-Seyyid Ahmed Yazıcı mâh be-mâh bana bilâ-ezâ ve lâ-cefâ edâya ta‘ahhüd eyledi deyü mukırr-ı merkūm Mehmed Ağa’nın bi’l-cümle takrîr-i meşrûhunu merkūm es-Seyyid Ahmed Yazıcı vicâhen tasdîk ve şifâhen tahkīk etmeğin mâ-vaka‘a [bi’t-taleb ketb olundu]<br><br>Fî 6 Ca sene 1247<br><br>Şuhûdü’l-hâl: Eş-şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=34462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>