﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 247<br>Hüküm no: 219<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Peredomoz v. İsak’ın sabuncu gediğini Ahmed Ağa b. Ali’ye sattığı</b><br><br>Sabuncu gediği<br><br>Mahmiye-i İstanbul’da kâin sabuncu esnâfından Peredomoz v. İsak nâm zimmî meclis-i şer‘-i hatîr-i lâzımü’t-tevkīrde yine esnâf-ı merkūmeden işbu bâ‘isü’l-kitâb el-Hâc Ahmed Ağa b. Ali nâm kimesne mahzarında ikrâr-ı tam ve takrîr-i kelâm edip mahmiye-i mezbûrede ketancılar başında helvacı kapısı civârında kâin yağlıkçı ve enfiyeci dükkânları beynlerinde vâki‘ ma‘lûmü’l-hudûd bir bâb sabuncu dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle altmış sehmi merkūm el-Hâc Ahmed Ağa’nın mâlı olmağla mâ‘adâsı olup akd-i âti’z-zikrin sudûruna değin yedimde mâlım ve mülküm olan altmış sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile dört bin yedi yüz elli guruşa merkūm el-Hâc Ahmed Ağa’ya bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ü kabûl edip semeni olan meblağ-ı merkūm dört bin yedi yüz elli guruşun << bana def‘ ü teslîm ben dahi yedinden >> bin beş yüz seksen beş guruşu cihet-i karz-ı şer‘îden merkūm el-Hâc Ahmed Ağa’ya zimmetimde deynim olan bin beş yüz seksen beş guruşa takas ve mahsûb eylediğimde ol dahi mukasa ve kabûl ettikden sonra semen-i merkūmun mâ‘adâsı olan üç bin yüz altmış beş guruşunu dahi bana def‘ ü teslîm eylediğinden ben dahi yedinden ahz ü kabz etmemle ol-vechile semen-i merkūmdan mezbûr el-Hâc Ahmed Ağa zimmetinde bir akçe ve bir habbe hakkım kalmayup mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan sabuncu dükkânı derûnunda mevcûde gedik ta‘bîr olunur âlât-ı lâzıme-i mezkûrede benim kat‘a alâka ve medhalim kalmayup ber-i‘tibâr-ı merkūm altmış sehmi mukaddemâ ve altmış sehmi hâlâ ber-minvâl-i muharrer şirâen ki mecmû‘u mezbûr el-Hâc Ahmed Ağa’nın mâlı ve mülkü ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî selh-i C sene [1]238.<br><br>Şühûdü’l-hâl: Kethudâ es-Seyyid el-Hâc İbrahim Ağa b. Ahmed, es-Seyyid Mehmed Emin Ağa b. es-Seyyid Ömer, Molla Salih el-Muhzır, Molla Halil el-Muhzır, Molla Mahmud el-Muhzır, Öksüzoğlu es-Seyyid Ahmed Ağa [b.] es-Seyyid Hasan, es-Seyyid Mustafa Ağa b. es-Seyyid Abdurrahman, Marat v. Lefter, Sava v. Tanaş, Esbir v. Kiryako.</p>          <br><a title="Önceki sayfa" style="text-decoration:none" href="./ayrmetin.php?idno=33116"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33118"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>