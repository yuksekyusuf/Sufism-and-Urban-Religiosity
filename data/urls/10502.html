﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 261<br>Hüküm no: 340<br>Orijinal metin no: [94b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lenberyo v. Andreya’nın Arnavutköy’deki boş arsasını Sivastos v. Seyahtosto’ya yirmi kuruşa sattığı</b><br><br>Mahrûse-i Galata muzâfâtından kasaba-i Beşiktaş’a tâbi‘ Arnavud nâm karye sükkânından Lenberyo v. Andreya nâm zimmî meclis-i şer‘-i hatîr-i lâzımü’t-tevkīrde işbu râfi‘ü’s-sifr Sivastos v. Seyahtosto nâm zimmî muvâcehesinde ikrâr-ı tâm ve takrîr-i kelâm edüp akd-i âtî sudûruna değin taht-ı tasarrufumda olup karye-i merkūmede vâki‘ iki tarafından kendi mülküm ve bir tarafından Bakka[l] Yorgi nâm zimmî mülkü ve bir tarafından tarîk-i âm ile mahdûd ve mümtâz ve silk-i mülkümden ifrâz edüp tûlen on altı zirâ‘ ve arzen dokuz buçuk zirâ‘ arsa-i hâliyemi mezbûr Sivastos’a tarafeynden îcâb ve kabûlü hâvî bey‘-i kat‘î ile yirmi kıt‘a riyâlî guruş-ı kebîre bey‘ ve teslîm edüp ol dahi iştirâ ve tesellüm eyledikden sonra semeni olan meblağ-ı merkūm yirmi kıt‘a riyâlî guruşu mezbûr Sivastos yedinden tamâmen ahz u kabz eyledim ba‘de’l-yevm zikr olunan arsa-i hâliye mezbûr Sivastos’un silk-i mülk-i müşterâsıdır keyfe mâ yeşâ ve yehtâr mutasarrıf olsun dedikde gıbbe’t-tasdîki’ş-şer‘î vicâhen mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Saferi’l-hayr li-sene selâse ve sittîn ve elf.<br><br>Şühûdü’l-hâl: Ali b. Mahmud, el-Hâc Hasan b. ( ), Mehmed Beşe b. Abdullah, Mustafa Beşe b. Mehmed, Mehmed b. Ramazan, Cafer b. Mehmed, Mehmed Çelebi b. Mahmud ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=10501"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10503"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o286"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>