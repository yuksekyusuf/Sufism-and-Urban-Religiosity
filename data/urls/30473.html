﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 54<br>Hüküm no: 14<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eminönü ve Sebzehâne önüne meyve ve sebze getirenlere mültezimin zulmünün engellenmesi</b><br><br>Üsküdar nevâhîsinden Karamürsel nâhiyesi ve ana tâbi‘ kurâ ahâlîlerinden bağ ve bahçe ashâbından kendi nefislerinden asîl vesâ’ir ma‘lûmü’l-esâmî ve mahsûrü’l-eşhâs kimesneler taraflarından vekiller olan ashâb-ı arzuhâl Veli Usta ve es-Seyyid Ahmed Beşe ve Kalenvî İmâm Mehmed Efendi ve Hasan Beşe ve es-Seyyid İbrahim ve Küçük Ali ve es-Seyyid Mehmed ve Kara Halil oğlu İbrahim ve Umur oğlu Ali ve Halıdere İmâmı Mehmed Efendi ve Osman ve Uzun Ahmed nâm kimesneler İstanbul Mahkemesi’nde meclis-i şer‘de meyve-i ter gümrüğü mültezimi Mustafa Ağa muvâcehesinde, dergâh-ı âlî kapucı başılarından hâlâ gümrük-ı kebîr emîni fahrü’l-akrân Ali Ağa hâzır olduğu hâlde nâhiye-i mezbûre ve kurâlarında vâki‘ bağ ve bahçelerde hâsıl olan meyve-i teri ez-kadîm Âsitâne-i aliyye’de Yemiş İskelesi’nde bey‘ olundukda yedimizde olan birkaç kıt‘a emr-i âlî mantûkınca mîrî kantarı ile vezn ve Meyve-i Ter gümrükçüsü tarafından kabzına me’mûre ber-mûceb-i şurût ehl-i İslâm yüzde dört ve ehl-i zimmet yüzde beş akçe resm-i gümrüğü edâda kusûrumuz yoğiken mültezim-i mûmâileyh ve şerîki gâ’ib ani’l-meclis Mehmed Tayyib hilâf-ı emr-i âlî cümlemizden ziyâde resm-i gümrük almak dâ‘iyyesiyle getirdiğimiz meyve-i teri Eminönü ve Sebzehâne önüne götürüp iskele meydanına vaz‘ ve ibâdullâha bey‘ edin deyü hilâf-ı kadîm selûc ve emtârdan mahfûz olmayan mahalde metâ‘ımızı itlâf ve bizleri ızrâra tasaddî etmeleriyle bundan akdem gâ’ib-i mezbûr Mehmed Tayyib ile lede’l-murâfa‘a mezbûr Mehmed Tayyib emr-i âlîde tafsîl olunduğu üzere ber-mûceb-i şurût nâhiye-i mezbûre ve kurâlarında hâsıl olan meyve-i ter Yemiş İskelesi’nde mevcûd manav dükkânları önünde manavlar yediyle ibâdullâha bey‘ olundukda mîrî kantarı ile vezn ve taraflarından kabzına me’mûr kimesne ehl-i İslâm’dan yüzde dört ve ehl-i zimmetden yüzde beş akçe resm-i gümrük alıp ziyâde ile rencîde ettirmemek üzere ta‘ahhüdünü müş‘ir kıbel-i şer‘den i‘lâm ve mûcebince bir kıt‘a emr-i âlî sâdır olmuşiken mûmâileyh Mustafa Ağa ve şerîki gâ’ib-i mezbûr taraflarından ta‘yîn eyledikleri kimesne iskele-i mezbûrede mîrî kantarı ile vezn olunan meyve-i terin ba‘zısını tahrîr ve ber-mûceb-i şurût resm-i gümrüğünü ahz ve ekserîsini tahrîr etmeyip bitirme? nâmıyla hilâf-ı emr-i âlî ziyâde gümrük mutâlebesiyle bizleri rencîde ederler deyü teşekkî eylediklerinde mültezim-i mûmâileyh Mustafa Ağa dahî cevâbında taraflarından ta‘yîn eyledikleri kimesne vezn olunan meyve-i terin cümlesini tahrîr eylemediği husûs-ı mezbûra bir kâtib vefâ etmemekle binâ’en aleyh bir mikdârı tahrîr olunmamağla fîmâ-ba‘d taraflarından bir mu‘temed kimesne dahî kâtib-i mezbûrun ma‘iyyetine zam ve ta‘yîn ve vürûd eden meyvelerinin cümlesini mîrî kantarı ile ba‘de’l-vezn cümlesini tahrîr ve ber-mûceb-i emr-i âlî ehl-i İslâm’dan yüzde dört ve ehl-i zimmetden yüzde beş akçe resm-i gümrük alıp ziyâde ile rencîde etmemek üzre ta‘ahhüd ve iltizâm ve eğer hilâf-ı ahd-i mezkûr hareket eder ise te’dîb olunmasına râzı oldukda ahâlî-i merkûmûn dahî râzılar ve teşekkîlerinden fâriğler olup ber-mûceb-i emr-i âlî resm-i gümrüğü tamâmen edâ ve teslîme ta‘ahhüd ve ilzâm eyledikleri tescîl ve huzûr-ı âlîlerine i‘lâm olundu.<br><br>Fî 14 Muharremü’l-harâm sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30472"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30474"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b054"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>