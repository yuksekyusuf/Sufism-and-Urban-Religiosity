﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 232<br>Hüküm no: 212<br>Orijinal metin no: [29b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Solakbaşı Mehmed Ağa’nın varislerinin kendilerine kalan ev ve boş arsayı Afife Hatun’a sattıkları</b><br><br>Mübâya‘a<br><br>Mahmiye-i İstanbul’da Hoşkadem mahallesinde sâkin iken bundan akdem vefât eden Solakbaşı Mehmed Ağa b. el-Hâc Ahmed b. Abdullah’ın verâseti li-ebeveyn er karındaşı Solakbaşı diğer Mehmed Ağa ile li-ebeveyn kız karındaşları Saliha ve Âişe nâm hatunlara münhasıra kable’l-kısmet mezbûre Âişe dahi vefât edip verâseti sadrî kebîr oğlu el-Hâc Mehmed b. Mehmed’e münhasıra olduğu şer‘an zâhir ve mütebeyyen oldukdan sonra zâtı ta‘rîf-i şer‘î ile mu‘arrefe olan merkūme Saliha Hatun ve merkūm el-Hâc Mehmed asâleten ve Solakbaşı mezbûr diğer Mehmed Ağa tarafından bey‘-i âti’z-zikre vekîl olduğu ber-nehc-i şer‘î sâbit ve sübût-ı vekâletine hükm-i şer‘î lâhık olan İmâm Abdurrahman Efendi b. Ali vekâleten meclis-i şer‘-i şerîf-i enverde zâtı kezâlik ta‘rîf-i şer‘î ile mu‘arrefe olan râfi‘atü’l-kitâb Afife bt. Abdullah nâm hatun muvâcehesinde her biri bi’l-asâle ve bi’l-vekâle ikrâr-ı tâm ve takrîr-i kelâm edip müteveffiyân-ı mezbûrânın terekesinden olup bi’l-ırsi’ş-şer‘î bizlere isâbet ve intikāl etmekle zikri câî akdin sudûruna değin yedimizde mülk ve hakkımız olan mahmiye-i merkūmede Hobyar mahallesinde vâki‘ iki tarafdan Hacı Osman Ağazâde İbrahim menzili ve bahçesi ve bir tarafdan Fâtıma Hatun arsası ve taraf-ı râbi‘i tarîk-i âm ile mahdûd tûlen ve arzen bi-hesâb-ı terbî‘î yüz elli zirâ‘ mülk menzil ve arsa-i hâliyesini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile bi’l-asâle ve bi’l-vekâle merkūme Afife Hatun’a yüz yedi guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûre yüz yedi guruşu her birimiz asâleten ve vekâleten bi-kadri’l-hisse merkūme Afife Hatun yedinden ahz u kabz eyleyip arsa-i mahdûde-i mezkûrenin gabn ü tağrîrine müte‘allıka âmme-i da‘vâdan merkūme Afife Hatun’un zimmetini ibrâ ve ıskāt eyledik min-ba‘d arsa-i mahdûde-i mezkûreden bizim ve müvekkil-i mezbûr Solakbaşı diğer Mehmed Ağa’nın kat‘an alâka ve medhalim kalmamışdır keyfe mâ teşâ ve tehtâr mutasarrıf olsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selhi Muharremi’l-harâm li-sene selâse ve hamsîn ve mi’e ve elf.<br><br>Şuhûdü’l-hâl: Mehmed b. Mustafa el-Eyyûbî, es-Seyyid Mustafa b. es-Seyyid Hasan, el-Hâc Mustafa b. el-Hâc Mehmed, Ahmed b. Mustafa, Hüseyin Çelebi b. el-Hâc Hasan, Mehmed Çelebi b. Abdullah, el-Hâc Mehmed b. Hüseyin, Mehmed b. Ahmed, Mehmed b. Mustafa, Ali b. Ahmed, İsmail b. Mustafa, Salih b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=6427"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6429"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>