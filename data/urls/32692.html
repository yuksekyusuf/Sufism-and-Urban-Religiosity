﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 290<br>Hüküm no: 266<br>Orijinal metin no: [53a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtedî Yusuf b. Abdullah’ın boşandığı eşinden küçük çocuğu Abdullah’ı teslim aldığı</b><br><br>Mühtediye sagīri teslîm<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhib-i arzuhâl Mühtedî Yusuf b. Abdullah nâm kimesne meclis-i şer‘-i münîrde zevc[e]-i mutallakası mu‘arrefetü’ş-şahs Sâre bt. Mişon nâm Yahûdiye muvâcehesinde ben hamden lillâhi te‘âlâ hidâyet-i Rabbâniye ile edyân-ı bâtıladan teberrî edüp şeref-i İslâm ile müşerref olduğumdan sonra işbu târih-i i‘lâm şehrinin üçüncü günü mersûme Sâre Yahûdiye’yi İstanbul’da Balat mahkemesinde huzûr-ı hâkimü’ş-şer‘de bâyinen tatlîk ve hukūk-ı zevciyete ve sâir hukūk-ı şer‘iyyeye müte‘allika âmme-i da‘vâdan tarafeynden her birimiz âharın zimmetini kabûlü hâvî bâ-hüccet-i şer‘iyye ibrâ ve iskāt etmişdik lâkin mersûme Sâre Yahûdiye ile zevciyet beynimizde kāime iken firâşımdan hâsıl ve mesfûreden mütevellid ve bi-hakkı’l-hıdâne hacr ve terbiyesinde kalan bana teb‘iyyet ile Müslim olup mukaddemâ Nesim ve hâlâ Abdullah ismiyle müsemmâ hâzır bi’l-meclis tahmînen on beş aylık sagīr oğlumu ihlâk yâhud tağyîb etmesi havfımdan nâşî ancak oğlum sagīr hâzır-ı merkūmu anası mutallakam mersûmeden taleb eylediğimde [53b] ol dahi rızâsıyla sagīr-i merkūm Abdullah’ı işbu meclis-i şer‘de bana teslîm ben dahi yedinde ahz ve sagīr-i mezbûru bir Müslime murzi‘a tedârüküyle ırzâ‘ ettirmek üzere infâka ta‘ahhüd eyledim deyü ikrâr ve tasdîkleri İstanbul Mahkemesi’nden huzûr-ı âlîlerine i‘lâm olundu.<br><br>Fî 27 C sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>