﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 433<br>Hüküm no: 504<br>Orijinal metin no: [73b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ahmed ve kız kardeşi Ayşe Hatun’un evlerine izinsiz ihdas ettikleri tahta-pûşu kaldırmaları gerektiği</b><br><br>Tahtapûş men‘ olunup keşif i‘lâmı<br><br>Ma‘rûz<br><br>Sâdır olan fermân-ı âlîlerine imtisâlen savb-ı şer‘-i enverden me’zûnen irsâl olunan Kâtib Hâfız Mehmed Tahir Efendi hâssa mi‘mârı hulefâsından es-Seyyid Hüseyin ve Mustafa halîfeleri ile İstanbul’da Hocapaşa Mahallesi’nde vâki‘ derûn-ı arzuhâlde mezkûrü’l-ism el-Hâc Ahmed ve kız karındaşı Âişe Hatun veledi Hüseyin’in ale’l-iştirâki’s-seviyy bi’l-îcâreteyn mutasarrıflar oldukları menzile varıp huzûr-ı Müsliminde akd-i meclis-i şer‘-i âlî ettikde menzil-i mezkûr ittisâlinde vâki‘ bir bâb menzile mutasarrıf ve derûnunda sâkin olan hâcegân-ı dîvân-ı hümâyûndan sâhib-i arzuhâl Hüsnü Hüseyin Efendi b. Abdullah’ın birâderi ve tarafından husûs-ı âtîde vekîl olduğu Mehmed Ağa b. Mustafa ve Hasan b. Abdullah şehâdetleriyle sâbit olan Ali Necib Efendi meclis-i ma‘kūd-ı mezkûrda mezbûrân el-Hâc Ahmed ve zâtı mu‘arrefe Âişe Hatun muvâcehelerinde zikri âtî vakfın mütevellîsi Ebûbekir Ağa b. Abdullah tarafından vekîl-i mürseli Câbi İsmail Efendi b. Mustafa hâzır olduğu hâlde mezbûrân el-Hâc Ahmed ve Âişe Hatun ashâb-ı hayrâtdan merhûm defterdâr-ı esbak Derviş Mehmed Efendi vakfı musakkafâtından bi’l-îcâreteyn mutasarrıflar oldukları menzili damı üzerine bilâ-izn-i mütevellî müceddeden tahta-pûş binâsı ile icrâsıyla na‘lınlarını vaz‘ ve kirişlerin çekip binâsına şürû‘ etmeleriyle tekmîl olunduğu sûretde müvekkilim mezbûrun yine vakf-ı mezbûrdan mutasarrıf olduğu menzilinin makarr-ı nisvân olan mahallerine nezâreti olup ve bu makūle tahta-pûş binâsı bâ-emr-i âlî memnû‘âtdan olmağla men‘ ü def‘ olunmak bi’l-vekâle matlûbumdur deyü da‘vâ eyledikde fi’l-hakīka zikr olunan tahta-pûş inşâ olundukda müdde‘i-i müvekkil-i mezbûrun makarr-ı nisvân olan mahalline nezâreti olacağı ve bu makūle tahta-pûş binâsı emr-i âlî memnû‘âtdan olduğu mi‘marân-ı mezbûrân vesâir sikāt-ı Müslimîn haber verdiklerini kâtib-i merkūm mahallinde ketb ve tahrîr ve ma‘an ba‘s olunan ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mezbûrân el-Hâc Ahmed ve kız karındaşı Ayşe’nin hilâf-ı emr-i âlî ihdâs edecekleri tahta-pûşun men‘i bâbında emr u fermân hazret-i veliyyü’l-emrindir.<br><br>Fî-29 Receb sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31257"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31259"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>