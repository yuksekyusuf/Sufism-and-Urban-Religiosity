﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 88<br>Hüküm no: 38<br>Orijinal metin no: [8a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yusuf’un koyun bedelinden Mehmed Beşe’deki alacağının varislerince tahsil olunması</b><br><br>Havâss-ı refî‘a kazâsı muzâfâtından kasaba-i Çatalca’da Yunus Bey mahallesi ahâlîsinden iken bundan akdem vefât eden el-Hâc Yusuf b. Sinan’ın verâseti zevce-i metrûkesi Saliha bt. Mehmed nâm hatun ile sulbî sagīr oğlu Mustafa ve sulbiye sagīre kızları Nesli ve İsmihan ve Emine ve Fâtıma ve Âişe’ye münhasıra ve mezbûre Saliha sıgār-ı mezbûrûnun kıbel-i şer‘den mansûbe vasîleri olduğu şer‘an sâbit oldukdan sonra mezbûre Saliha’nın li-ebeveyn karındaşı ve tarafından müteveffâ-yı mezbûrun zimem-i nâsda olan hukūkunu ahz u kabza ve kendüye îsâle vekîli olduğu kasaba-i mezbûre ahâlîsinden Mustafa Çelebi b. Hasan Ağa ve el-Hâc Hüseyin b. Hasan nâm kimesneler şehâdetleri ile mukaddemâ hasm-ı şer‘î muvâcehesinde sâbit olup vekâletine hükmolunan Abdullah Efendi nâm kimesne meclis-i şer‘-i şerîfde kazâ-i mezbûre muzâfâtından Çekmece-i kübrâya tâbi‘ Ekşinoz nâm karye ahâlîsinden bâ‘isü hâze’l-kitâb Mehmed Beşe b. Hasan nâm kimesne mahzarında ikrâr ve takrîr-i kelâm edip müteveffâ-yı mezbûrun yedinden müşterâ ve makbûz koyun bahâsından mezbûr Mehmed Beşe [8b] zimmetinde hakkı olan yirmi bin akçeyi mezbûr Mehmed Beşe’den bi’d-defa‘ât ahz u kabz eyledim, meblağ-ı mezbûrdan zimmetinde bir akçe ve bir habbe bâkī kalmadı ve mezbûr Mehmed Beşe’nin deyn-i mezbûrunu nâtık verdiği temessük zâyi‘ olmağla ba‘de’l-yevm zuhûr ederse amel olunmaya dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Cumâdelâhire li-sene ihdâ ve mi’eteyn ve elf.<br><br>Şuhûdü’l-hâl: el-Hâc Ali Beşe b. Hüseyin el-mübâşir, el-Hâc Hüseyin b. Hasan, Halil Halîfe b. Mehmed, Süleyman Beşe b. Ali, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2355"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2357"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>