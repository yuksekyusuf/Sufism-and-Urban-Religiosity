﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 325<br>Hüküm no: 390<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa Bey’in Köseoğlu Çiftliği tımarı hususunda İsmail aleyhindeki davasında anlaşma sağlanması</b><br><br>Ma‘rûz,<br><br>Derûn-ı arzuhâlde mezkûrü’l-ism Musa Bey mahfil-i şer‘iyyâtda Karahisar-ı sâhib sancağında Onbaşı nâhiyesinde Çiftlik-i Köseoğlu nâm karye ve gayriden iki bin akçe mensûh timâra Mehmed’in kasr-ı yedinden bâ-berât-ı âlî mutasarrıf olan sâhib-i arzuhâl İsmail muvâcehesinde timâr-ı mezbûr fâriğ-i mezbûr Mehmed mutasarrıf iken adem-i rağbetinden bâ-berât-ı âlî bana tevcîh olunmuş iken mezbûr elli yedi târîhinde sâhib-i evvelim deyü beni ref‘ ve üzerine berât etdirip merkūm Mehmed’in kasr-ı yedinden ber-vech-i muharrer merkūm İsmail’e tevcîh olunmağla bu takdîrce ben sâhib-i evvelim deyü timâr-ı mezbûru ba‘de’d-da‘vâ arzuhâl hâmişinde mastûr derkenârları takrîr tasdîk olunduğundan mâ‘adâ fi’l-hakīka ref‘ olunan Musa işbu mezbûr Musa olduğunu ahâlîsinden Ali b. Mehmed ve Osman b. Ahmed ve Mehmed Beşe b. Mustafa ve Salih Beşe b. Mehmed ve Halil b. Mehmed nâm kimesneler ihbârlarıyla mütehakkık olmağla beynlerinde ba‘de’l-münâza‘a merkūm İsmail mezbûr Musa Bey’e kat‘an li’n-nizâ‘ teberru‘an malımdan yirmi guruş verip mezbûr Musa Bey dahi ahz u kabz edip timâr-ı mezkûrdan keff-i yed ve kat‘-ı alâka edip merkūm İsmail dahi medfû‘u olan yirmi guruşa müte‘allika âmme-i da‘vâdan Musa Bey’in zimmetini ibrâ-i âm ile ibrâ ve iskāt etmekle ol dahi tasdîk ve kabûl etmeğin bu vechile kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 7 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42495"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42497"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>