﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 373<br>Hüküm no: 449<br>Orijinal metin no: [84b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Papa Kasber’e cariye bedelinden olan borcunu ödemesi hususunda Fazlullah Beşe’ye tenbih olunması</b><br><br>Medîne-i Ebâ Eyyûbe’l-ensârî muzâfâtından kasaba-i Hasköy’de Turşucu mahallesinde sâkin Papa Kasber v. Papa Kasber nâm zimmî meclis-i şer‘-i şerîfde işbu bâ‘isü’l-kitâb Fazlullah Beşe b. ( ) nâm kimesne mahzarında üzerine da‘vâ ve takrîr-i kelâm edip mezbûr Fazlullah Beşe zimmetinde târîh-i kitâbdan bir ay mukaddem yedimden iştirâ ve kabz etdiği evsâfı beynimizde ma‘lûm câriye bahâsından doksan beş esedî guruş hakkım olup hattâ mezbûr Fazlullah Beşe ikrâr dahi etmiş idi, suâl [olunup] alıverilmesi matlûbumdur dedikde gıbbe’s-suâl mezbûr Fazlullah Beşe cevâbında müdde‘î-i mezbûra yedinden iştirâ ve kabz etdiğim evsâfı beynimizde ma‘lûme câriye bahâsından ancak zimmetimde doksan esedî guruş deynim vardır deyüp ziyâdeyi inkâr etmekle müdde‘î-i mezbûrdan ziyâde da‘vâsı için beyyine taleb olundukda udûl-ı Müslimînden olup mahmiye-i İstanbul’da Yavuzer mahallesinde sâkin es-Seyyid Abdülfettah Efendi b. es-Seyyid Hasan ve Medîne-i mezbûrede Sofular mahalesinde sâkin Dilaver b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Fazlullah Beşe müdde‘î-i mezbûra târîh-i kitâbdan bir ay mukaddem yedinden iştirâ ve kabz etdiği evsâfı beynlerinde ma‘lûme bir câriye bahâsından doksan beş esedî guruş deyni olduğunu bizim huzûrumuzda ikrâr ve bizi işhâd etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr doksan beş esedî guruşu müdde‘î-i mezbûra edâ ve teslîme merkūm Fazlullah Efendi’ye tenbîh olunmağın mâ-vaka‘a bi’t-taleb ketb olundu.<br><br>Fî 12 min-Şa‘bâni’l-mu‘azzam sene 1081<br><br>Şuhûdü’l-hâl: Şükrullah Bey b. Mustafa, Abdi Çelebi b. Hüseyin, Fazanfer Bey b. Tevekkel, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2766"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2768"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b373"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>