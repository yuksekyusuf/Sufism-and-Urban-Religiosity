﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 564<br>Hüküm no: 426<br>Orijinal metin no: [150b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mektep hocalarının haftada 2 gün öğle vaktinde çocukları yanlarına alıp münasip camilere giderek dua etmeleri</b><br><br>Du‘â için buyruldu.<br><br>Bâ-sah.<br><br>İstanbul Kādısı Fazîletlü Efendi<br><br>Adû-yı dîn ü devlet ve mühîn-i mülk ü millet olan Moskov keferesinin her tarafdan memâlik-i İslâmiyeye tahattî ve tecâvüzüyle asâkir-i İslâm mukātele ve muhârebe üzere olduklarından mansûriyet-i [metinde “mansûrîn-i”] a‘lâm-ı İslâm ve makhûriyet-i [metinde “makhûriyet-i”] a‘dâ-i liâm ed‘iyesi cümle ümmet-i Muhammed’e farz-ı ayn olmağın cevâmi‘ ve mesâcidde evkāt-ı hamsede du‘â olunmakda ise de bundan böyle dahi terk olunmayıp Dersa‘âdet’de vâki‘ mekteb hocaları dahi haftada iki gün vakt-i zuhrda [metinde “zuhûr”] gürûh-ı sıbyânı ma‘iyyetlerine istishâb birle münâsib câmi‘lere azîmet ve ed‘iye-i hayriyeye muvâzabet eylemeleri husûsuna irâde-i seniyye müte‘allik olmağla imdi bundan böyle dahi evkāt-ı hamsede akīb-i salavât-ı mefrûzada cümle ümmet-i mü’minîn câniblerinden kāimen ed‘iye terk olunmamasını cevâmi‘ ve mesâcid eimme ve huddâmına tenbîhe dikkat ve mekteb hocaları dahi gürûh-ı sıbyânı yevm-i mezkûrlarda ma‘iyyetlerine alıp mescid ve münâsib olan câmi‘lere azîmet birle asâkir-i İslâmın mansûriyetini ve küffâr-ı hâk-sârın makhûriyetini mahrûse-i Dergâh-ı Kādı’l-hâcât’dan niyâz ve du‘â ve münâcât eylemelerini iktizâ edenlere tavsiye ve te’kîde mübâderet eyleyesin deyü.<br><br>Fî 22 Şa‘bân sene 1225</p>          <br><a title="Önceki sayfa" style="text-decoration:none" href="./ayrmetin.php?idno=32422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b564"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>