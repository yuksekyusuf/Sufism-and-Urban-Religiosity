﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 178<br>Hüküm no: 162<br>Orijinal metin no: [22b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata’daki demircilerin çivicilerden kiradan başka imdadiye taleb edemeyecekleri</b><br><br>Mahrûse-i Galata ve tevâbi‘inde vâki‘ mismâr kat‘ eden çivici tâifesinin müsin ve ihtiyâr ustalarından işbu hâmilü’r-rakīm Parnik v. Karzo Sergiz v. Abraham ve Vartan v. Haçuk nâm Ermeniler vesâirleri meclis-i şer‘de mahrûse-i Galata a‘mâlinden kasaba-i Tophane’de Çavuşbaşı’da kâin demirci tâifesinin kethudâları Usta Ahmed b. Yusuf ve Halil b. el-Hâc Mustafa ve Mustafa Beşe b. Halil nâm kimesneler vesâirleri mahzarlarında her biri tasvîr-i müdde‘â edip biz bin yetmiş târihinde İstanbul’da çivici tâifesine yamak ta‘yîn olunup târih-i mezbûrdan beri tâife[-i mezbûre] vâki‘ olan tekâlîflerine imdâd ve i‘ânet edegeldiğimizden mâ‘adâ hâlâ İran sefîrine irsâli fermân olunan dökmeci ve kalcı tâifeleriyle esnâfımız fukarâsı bâ-fermân-ı âlî kazgancı tâifesine yamak ta‘yîn olunup hâlimize göre onların tekâlîflerine imdâd ve i‘ânet edip ve zikr olunan Çavuşbaşı demircileri tarafından ve taraf-ı âhardan nizâm-ı kadîme mugāyir imdâdiye talebiyle bir ferd dahl u ta‘arruz ve rencîde eylememek üzere hâlâ ser-mi‘mârân-ı hâssa olan Mehmed Ağa yedimize i‘lâm verip ve mûcebiyle amel olunmak üzere musahhih fermân-ı âlî sâdır olmuş iken eşhâs-ı merkūme fermân-ı âlî ve nizâm-ı kadîme mugāyir imdâdiye talebiyle bizi rencîdeden hâlî değillerdir te‘addîleri men‘ u def‘ olunması murâdımızdır deyü da‘vâ ve min külli’l-vücûh takrîr-i meşrûhlarına muvâfık bir kıt‘a musammem fermân-ı âlî ile mu‘anven i‘lâm ısdâr etmeleriyle ba‘de’l-kırâ’e ve’l-istintâk zikr olunan demirci tâifesi hâl minvâl-i muharrer üzere olduğunu ikrâr ve i‘tirâf etmeğin ba‘de’l-yevm fermân-ı âlîye ve i‘lâm ve nizâm-ı kadîme mugāyir imdâdiye talebiyle çivici tâifesine dahl u ta‘arruz eylememek üzere demirci tâifesine tenbîh birle mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ aşer min-şehri Ramazâni’l-mübârek sene 1137.<br><br>Şuhûdü’l-hâl: es-Sâbikūn. </p>          <br><a title="Önceki sayfa" style="text-decoration:none" href="./ayrmetin.php?idno=21900"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21902"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>