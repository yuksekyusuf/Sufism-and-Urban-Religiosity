﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 293<br>Hüküm no: 334<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan ve Andreyas’ın kiracı oldukları vakıf dükkânlarının kira sözleşmelerinin yenilenmediğinden dükkânların boşaltılıp dükkânları kiralayan Biço v. Yogo’ya teslim etmeleri</b><br><br>Bâ-mühr-i hazret-i efendi<br><br>Ma‘rûz<br><br>Sahib-i arzuhâl Biço v. Yogo nâm zimmî meclis-i şer‘de habbâz tâifesinden Çardaklı fırını ustası es-Seyyid el-Hâc Hasan ve Bali Paşa fırını ustası Andreyas muvâcehelerinde Kumkapı dâhilinde birbirine muttasıl Ayasofya-i Kebîr Vakfı müstagallâtından olan iki bâb dükkân mutasarrıfı mahlûlünden bi’l-icâreteyn bana îcâr ve tefvîz olunup mârrü’z-zikr dükkânların herbirinde işbu mezbûr es-Seyyid el-Hâc Hasan ve mesfûr Andreyas mutasarrıf-ı evvelinden istîcâr ile müşâhereten müste’cirler olup el-hâletü hâzihî cânib-i vakfdan bana tefvîz olunduğundan berü beynimizde tecdîd-i akd-i icâre olunmayıp herbiri dükkân-ı mezkûrlardan herbirine fuzûlî tasarruf etmeleriyle kasr-ı yedlerine ve ba‘de’t-tahliye bana teslîmlerine tenbîh olunmak matlûbumdur deyü ba‘de’d-da‘vâ ve’s-suâl herbiri ber-minvâl-i muharrer müşâhereten müste’cir olduğunu ve cânib-i vakfdan müdde‘î-i mersûm Biço zimmîye tefvîz olunduğunu ve ba‘de’t-tefvîz tecdîd-i akd-i icâre olunmadığını herbiri mukır ve mu‘terif olmalarıyla mûcebince herbirine mârrü’z-zikr dükkânları müdde‘î-i merkūma teslîme mezbûr es-Seyyid el-Hâc Hasan’a ve mesfûr Andreyas’a tenbîh olunduğu huzûr-ı âlîlerine i‘lâm olundu bâkī fermân hazret-i veliyyü’l-emrindir.<br><br>Fî 12 Şa‘bân sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7373"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7375"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>