﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 213<br>Hüküm no: 207<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Mehmed’in sâhibesi olduğu menzil, arsa ve tarlalarını İbrahim Efendi b. Bayram’a sattığı</b><br><br>Vilâyet-i Rumeli’nde kasaba-i Yanbolu sâkinelerinden Âişe Hatun bt. Mehmed tarafından vech-i âtî olan bey‘ ve tefvîz ve kabz ve semen ve bedel-i tefvîze vekîl olup mezbûreyi ma‘rifet-i şer‘iyye ile ârifeyn olan Osman Efendi b. Ramazan el-müdîr ve Mehmed Çelebi b. Ebûbekir el-mestûr şehâdetleriyle vekâleti sâbite olan karındaşı kıdvetü’l-kuzât umdetü’l-vülât Mevlânâ Hüseyin Efendi mahfil-i şer‘-i hatîrde bâ‘isü’l-kitâb umdetü kuzâti’l-İslâm İbrahim Efendi b. Bayram mahzarında bi’l-vekâle ikrâr-ı tâm ve takrîr-i kelâm edip müvekkilemin silk-i mülkünde münselik olup vilâyet-i Rumeli’nde Modoniç kazâsına tâbi‘ İskelki Damları? nâm mevzi‘de vâkı‘ iki tahtânî ev ve iki ambar ve iki samanlık ve iki ahır ve kenîfi müştemil olup beynimizde ve lede’l-ahâlî ve’l-cîrân ma‘lûmü’l-hudûd bir kıt‘a bağ ve bir kıt‘a enar bahçesini ve zikr olunan çiftliğin tevâbi‘inden olmayıp âti’z-zikr olan tarlalarda zer‘ olunup hâlâ nâbit ve bakl-i müntefe‘un-bih olan tâze zer‘den safka-i vâhide ile mezkûr İbrahim Efendi’ye râyic-i fi’l-vakt on bin nakd fıddî akçeye bi’l-vekâle bey‘ edip kabz-ı semen eyledikden sonra yine müvekkilemin tasarrufunda olup mevzi‘-i mezkûrede vâkı‘ inde ahali’d-diyâr ma‘lûmü’l-hudûd ve’l-mikdâr olup tahmînen yüz yirmi keyl tohum isti‘âb eder tarlaların ve harman yerinin dahi hakk-ı tasarrufunu sâhib-i arz ma‘rifetiyle merkūm efendiye bi’l-vekâle on bin akçe bedel-i tefvîz ile tefvîz edip ol dahi tefevvüz ve kabûl eyledikden sonra semen-i merkūm on bin akçeyi ve bedel-i tefvîz olan on bin akçeyi hesâb-ı mezbûr üzere cem‘an yirmi bin akçeyi bi’d-defe‘ât mezkûr İbrahim Efendi yedinden bi’t-tamâm ahz u kabz edip mebî‘ât-ı mezkûreyi ve tefvîz olunan tarla ve harman yerini mahallinde kabzına mezbûr İbrahim Efendi’yi taslît eyledim dedikde gıbbe’t-tasdîk ve’t-taleb mâ-vaka‘a ketb ve imlâ olundu.<br><br>Hurrire fî-evâsıtı Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Umdetü’l-kuzât Mevlânâ Ali Efendi b. Ferhad, Mehmed Bey b. Abdullah, Ali Bey b. İbrahim el-cündî, Durak Çelebi b. Ali el-cündî, Mahmud b. el-kahveci, fahrü’l-vülât Mevlânâ Nuh Efendi el-Burûsî, umdetü kuzâti’l-İslâm Mevlânâ Mehmed Efendi eş-şehîr bi-Haffafzâde Efendi, el-Hâc Abbas b. İbrahim el-Muttalibî, fahrü’l-kuzât Mevlânâ Halil Efendi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39498"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39500"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>