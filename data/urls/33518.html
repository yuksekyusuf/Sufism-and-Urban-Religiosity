﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 143<br>Hüküm no: 91<br>Orijinal metin no: [19b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Harisi bt. Maryen’in Langa’daki bostan rehninden sebepsiz yere Ayşe bt. Ali’ye dava açamayacağı</b><br><br>Bostan nizâ‘ı bî-vech mu‘ârazadan men‘<br><br>Sahibe-i arzuhâl şahsı mu‘arrefe Harisi bt. Maryen Nasrâniye meclis-i şer‘-i münîrde derûn-ı arzuhâlde mezkûreti’l-ism mu‘arrefetü’z-zat Âişe bt. Ali nâm hatun muvâcehesinde benim mezbûre Âişe Hatun’a cihet-i karzdan deynim olan bin altı yüz yirmi guruş mukābelesinde İstanbul’da Langa-i Kebîr kurbünde Cellâd Çeşmesi nâm mahâlde vâki‘ Kosti Bostanı demekle meşhûr ma‘lûmü’l-hudûd bir bâb bostan derûnunda mevcûde gedik ta‘bîr olunur bâ-hüccet mâlike olduğum âlât-ı lâzıme ve eşyâ-i ma‘lûmeyi rehin vaz‘ ve dâyinem mezbûreye teslîm ol dahi irtihân ve kabz ettikden sonra deyn-i mezkûrun tahsîli’çün iki yüz otuz sekiz senesi Saferü’l-hayrının on dokuzuncu günü bâ-i‘lâm-ı şer‘î haps olunup ba‘dehû mübârek rikâb-ı kamer-tâb-ı hazret-i zıllullâhîye mahbûse arzuhâl takdîmiyle istid‘â-yı inâyet eylediğimde mahbûsen terâfu‘-i şer‘-i şerîf olunmak bâbında sâdır olan fermân-ı âlî-şâna imtisâlen otuz dokuz senesi Muharremi’l-harâmının on altıncı günü şer‘iyyâtî-i sadr-ı Rumeli bulunan müderrisînden merhûm İç-illi es-Seyyid Ahmed Efendi huzûrunda dâyinem mezbûre Âişe Hatun ile lede’l-mürâfa‘a meblağ-ı mezkûr bin altı yüz yirmi guruş zimmetinde cihet-i mezkûreden mezbûre Âişe Hatun’a sahîhan deynim olduğunu meclis-i şer‘-i şerîfde tâyi‘aten ve kat‘iyyen ikrâr ve i‘tirâf edip ancak hâlâ edâya kudretim olmadığından istimhâl etmemle dâyine-i mezbûre dahi hâlime merhameten üç ay imhâl ve te’hîr eylediğinde ben dahi kabûl ve eğer deyn-i mezkûru müddet-i mezbûre tamamında dâyinem mezbûreye edâ ve rihân-ı mezkûreyi fekk-i tahlîs edemez isem rihân-ı mezkûreyi semen-i misliyle âhara bey‘ ve kabz-ı semen ve semeninden deyn-i mezkûremi ba‘de’l-istifâ fazla kalır ise bana teslîme ve husûs-ı mezkûr mütevakkıf olduğu umûrun küllîsine küllemâ azeltüke fe ente vekîlî mefhûmu üzre azl ve in‘izâlden masûne ve akd-i rehinde meşrûta vekâlet-i devriye-i sahîha-i şer‘iyye ile mezbûre Âişe Hatun’u tarafımdan vekîl ve nâib-i menâb nasb ü ta‘yîn ol dahi vekâlet-i mezkûreyi kabûl edip ol vechile tanzîm olunmağla benim hapisden ıtlâkımı şer‘iyyâtî-i mûmâ-ileyhe i‘lâm etmekle bâlâsına işbu i‘lâm-ı mübârek-rikâb-ı şâhâneye lede’l-arz manzûr-ı lahza-i cenâb-ı pâdişâhî olmuş ve şer‘an rü’yet ve tanzîm kılınmış olmağla mûcibince amel olunmak bâbında sene-i mezbûre Şa‘bânü’l-mu‘azzamının yedinci günü târihiyle müverrah ve musahhah fermân-ı âlî-şân sâdır olup mûcibince hapisden ıtlâk olunduğumdan sonra mühlet-i mezkûre mürûr edip edâ-i deyn ile fekk-i rehn etmediğime binâen sene-i mezbûre Recebi’l-ferdinin beşinci günü vekîlim mezbûre Âişe Hatun rehin olan âlât-ı gedik-i mezkûru bi’l-vekâle bir münâdî ile mecmâ‘-ı nâs olan mevâzi‘-ı adîdede bey‘a arz eylediğinde Fâtıma bt. Osman nâm bir hatun üzerinde üç bin guruşda karâr edip ziyâde ile tâlib-i âharı zuhûr etmediğinden mâ‘adâ meblağ-ı mezkûr âlât-ı gedik-i merkūmun yevm-i akdde semen-i misli idüğü bî-garaz ehl-i vukūf ihbârıyla zâhir ve mütehakkık olmağla ol vechile vekîlim mezbûre Âişe Hatun âlât-ı gedik-i mezkûru ol târihde Rumeli kazaskeri bulunan Pîrîzâde hafîdi fazîletlü atûfetlü el-Hâc Yahya Beyefendi hazretleri huzûrlarında benim muvâcehemde mezbûre Fâtıma Hatun’a üç bin guruş semen-i makbûza bi’l-vekâle bey‘ ve teslîm ve semen-i makbûz-ı mezkûrun bin altı yüz yirmi guruşunu ber-vech-i bâlâ alacağıma mahsûb ve bâkīsi olan bin üç yüz seksen guruşunu dahi bana teslîm ettikden sonra mezbûre Fâtıma Hatun dahi âlât-ı gedik-i mezkûru semen-i ma‘lûm ve makbûza ve mezbûre Âişe Hatun’a bey‘ ve teslîm edip ol vechile bostan-ı mezkûrun gediği mezbûre Âişe Hatun’un mal-ı müşterâsı olarak keyfiyet kıbel-i şer‘-i şerîfden ber-vech-i tafsîl hüccet olunup merkūme Âişe Hatun yedine i‘tâ olunmuş ise de ben muahharan yine rikâb-ı kâm-yâb-ı hüsrevânîye arzuhâl takdîm eylediğimde hüccet kaydı sicillâtdan derkenâr ve sadr-ı Rumeli izzetlü fazîletlü efendi hazretlerine bâ-fermân-ı âlî lede’l-havâle meâl-i istid‘âm iltifâta şâyân olmadığından cevâb verilip arzuhâl-i mezkûr battâlda hıfz olunmuşdu lâkin ben mezbûre Âişe Hatun’u tevkîl etmezden mukaddem deyn-i mezkûrumdan bin guruşa yakın teslîm etmişdim deyü bu def‘a dahi îrâd eylediği kelâmında bâlâda tafsîl olunduğu üzre huzûr-ı şer‘-i şerîfde deynimdir deyü ikrâr etmiş iken kable’l-ikrâr teslîm etmişdim demesi ref‘-i şer‘î olmayıp birbirine münâkız olmağla ber-muktezâ-yı şerî‘at-i garrâ iltifât olunmadığından gayrı mersûme Harisi Nasrâniyenin bostan-ı mezkûrda bir vechile alâka-i şer‘iyyesi kalmamış iken ikide bir arzuhâl takdîmiyle ta‘cîzi ızrâr-ı kasdî ve tezvîr-i mahz olduğu zâhir-i hâlden müstebân olmağla fîmâ-ba‘d bu makūle hilâf-ı şer‘-i şerîf ızrâra cesâret eder ise tedîb olunacağı dahi gûş u hûşuna telkīn olunduğu İstanbul Mahkemesi’nden huzûr.<br><br>Fî 6 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33517"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33519"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>