﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 115<br>Hüküm no: 74<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Ali’nin küçük oğlu İbrahim’in vasîsi olan halası Rukiye Hatun’un 1 Muharrem 1144 – 1 Şevval 1147 dönemine ait muhasebesi</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Kiremidci Süleyman mahallesinde sâkin iken bundan akdem vefât eden Mehmed Efendi b. el-Hâc Ali’nin sulbî oğlu İbrahim’in hâl-i sıgārında vasîsi olan ammesi Rukiye Hatun bt. el-Hâc Ali’nin bin yüz kırk dört senesi Muharremi’l-harâm gurresinden bin yüz kırk yedi senesi Şevvali’l-mükerrem gurresine gelince otuz üç ayda vasiyye-i mezbûrenin mezbûr İbrahim taleb ve ma‘rifetiyle görülen muhâsebesi defteridir ki ber-vech-i âtî zikrolunur.<br><br>Fi’l-yevmi’s-sânî min-Şevvali’l-mükerrem li-seneti seb‘a ve erba‘în ve miete ve elf.<br><br>Vasiyye-i mezbûrenin ber-mûceb-i defter-i muhâsebe makbûz[u] olan 47.442 akçe Mezbûr İbrahim Çelebi’nin müddet-i mezbûrede akārâtından mezbûre Rukiye Hatun’un makbûzu 58.442 akçe Mezbûr İbrahim Çelebi’nin vâlidesi müteveffiye Safiye Hatun’un terekesinden mezbûre Rukiye Hatun’un makbûzu 26.400 akçe Mezbûr İbrahim’in babası müteveffâ-yı mezbûr Mehmed Efendi’nin mu[‘]takaları Mülâyim ve Emine fevt olduklarında terekelerinden mezbûre Rukiye Hatun’un ber-mûceb-i defter-i kassâm makbûzu 3.120 akçe Cem‘an yekûn 111.644 akçe Minhe’l-ihrâcât Mezbûre Rukiye Hatun[‘un] mezbûr İbrahim’in hâl-i sıgārında müddet-i mezbûrede nafaka-i mefrûza ve sâir umûruna masrûfu 44.121 akçe Harc-ı defter, kalemiye ve huddâmiye ve kaydiye 740 akçe Cem‘an yekûn 44.861 akçe Sahhu’l-bâkī Meblağ: 66.783 akçe<br><br>Mezbûr İbrahim Çelebi hâl-i sıgārında vasîsi olan mezbûre Rukiye Hatun ile hesâbların görüp ba‘de’l-masârif altmış altı bin yedi yüz seksen üç akçe zuhûr etmekle meblağ-ı mezbûru merkūme Rukiye Hatun mezbûr İbrahim Çelebi’ye teslîm edüp mezbûre Rukiye Hatun’un zimmetini ibrâ ve ıskāt eylediği işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=16444"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16446"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>