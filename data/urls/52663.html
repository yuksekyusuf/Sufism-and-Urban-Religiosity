﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 76<br>Hüküm no: 61<br>Orijinal metin no: [10b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim’in dükkanını kötü haliyle meşhur olan Sahak’a kiralamaktan vazgeçtiği</b><br><br>Ma‘rûz;<br><br>Üsküdar’da Arpacılar Kethudâsı el-Hâc İsmail tâife-i mezbûrdan Hüseyin ve Mustafa ve Molla Hüseyin ve sâir müseccelü’l-esâmî sekiz nefer kimesneler iskelede arpacı dükkânına mutasarrıf İbrahim muvâcehesinde mezbûr İbrahim dükkânını neccâr tâifesinden Sahak nâm zimmîye îcâr ile vermek murâd edip zimmî-i mesfûrdan bir vechile emniyetimiz olmayıp bundan akdem nizâm-ı kadîme mugāyir âhar mahâlde arpacı dükkânı ihdâs ve hilâf-ı fermân-ı âlî taşraya zahîre verdiğine binâ’en men‘ ve neccârlık san‘atını işleyip nizâm-ı kadîme mugāyir arpacı san‘atından hicr olunan zimmî-i merkūmu dükkân-ı merkūma vaz‘ murâdıyla nizâmımıza mugāyir hareket olunmamak üzere dükkân-ı merkūmu mu‘temed âhar kimesneye îcâr eylemek üzere tenbîh olunmak matlûbumuzdur dediklerinde mezbûr İbrahim dahi dükkân-ı merkūmu tâife-i mezbûrenin kethudâ ve ihtiyârlarının muhtârları olan kimesneye îcâr edip rızâları olmayan zimmî-i mesfûra îcâr etmemek üzere meclis-i şer‘de ta‘ahhüd eylediği ba‘de’t-tescîl bi’l-iltimâs huzûr-ı âlîlerine i‘lâm olundu.<br><br>Fî 18 Cumâdelûlâ sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>