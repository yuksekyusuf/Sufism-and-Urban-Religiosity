﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 60<br>Hüküm no: 11<br>Orijinal metin no: [2a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Hasan b. Ali’nin Gürcü asıllı kölesi Süleyman b. Abdullah’ı azat ettiği</b><br><br>Mahrûse-i Galata’da Câmi‘-i Kebîr mahallesinde sâkin iken bundan akdem vefât eden el-Hâc Hasan b. Ali nâm kimesnenin verâseti zevce-i metrûkesi Ümmügülsüm bt. Mustafa nâm hâtuna ve sulbî kebîr oğlu Mehmed Çelebi nâm kimesneye münhasıra ve tashîh-i meselesi bi-hükmi’l-ferâiz sekiz sehimden olmağla sihâm-ı mezbûreden bir sehmi mezbûre Ümmügülsüm ve yedi sehmi mezbûr Mehmed Çelebi’ye isâbet eylediği lede’ş-şer‘i’l-enver zâhir ve mukarrer oldukdan sonra mezbûr Mehmed Çelebi kendi tarafından asâleten ve anası mezbûre Ümmügülsüm tarafından ıtk-ı âti’z-zikre vekîl olduğu zât-ı mezbûreyi ma‘rifet-i şer‘iyye ile ârifân Süleyman Çelebi b. Halil ve el-Hâc Mustafa b. Ahmed nâm kimesneler şehâdetleriyle sâbit olmağla vekâleten meclis-i şer‘-i hatîr-i lâzimü’t-tevkīrde müteveffâ-yı mezbûra ile’l-vefât rıkkını mu‘terif olup ba‘de vefâtihî verese-i mezbûresine mevrûs olan işbu uzun boylu açık kaşlı Gürciyyü’l-asl Müslimü’l-mille râfi‘u’l-kabâle Süleyman b. Abdullah mahzarında bi’l-asâle ve bi’l-vekâle ikrâr ve takrîr-i kelâm edip mevsûf-ı mezbûr Süleyman’ı asâlet ve vekâletim hasebiyle yedinde makbûzum olan seksen guruş üzerine mâlımdan tahrîr ve i‘tâk ve zümre-i ahrâr-ı asliyyeye idrâc ve ilsâk eyledim ba‘de’l-yevm mevsûf-ı mezbûr Süleyman sâir ahrâr-ı asliyyîn gibi hür olup üzerinde velâ-i şer‘iyyeden gayri hakkımız kalmamışdır dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis aşer min-Cemâziyelâhir sene 1137<br><br>Şuhûdü’l-hâl: el-Hâc Abdullah b. Mehmed, Abdullah Çelebi b. Hüseyin, Mehmed Çelebi b. Mehmed Çavuş, Süleyman Çelebi b. Mehmed, Mehmed Çelebi b. Halil, el-Hâc Mustafa b. Ahmed, el-Hâc Mehmed b. el-Hâc Ahmed, Molla Abdurrahim b. Osman, İbrahim Bey. </p>          <br><a title="Önceki sayfa" style="text-decoration:none" href="./ayrmetin.php?idno=21749"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21751"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>