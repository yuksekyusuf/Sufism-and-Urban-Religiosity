﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 43<br>Hüküm no: 3<br>Orijinal metin no: [2-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tophane kolağalarından Hüseyin Hüsnü Efendi’ye velisi olduğu Ahmed Rıza’nın tasarrufundaki Ümmühani Hatun Vakfı’na ait ev hissesinin satışına izin verilmesi</b><br><br>Medîne-i Hazret-i Ebî Eyyûb el-Ensârî -radiye anhu Rabbihi’l-Bârî- mahallâtından Zal Mahmudpaşa Mahallesinde sâkine iken bundan akdem vefât eden Cemile Hanım bt. el-müteveffâ Mehmed Naim Efendi’nin sadrî sagīr oğlu Ahmed Rıza’nın babası ve velîsi olup mahmûdü’l-hâl idiği ihbâr olunan Tophâne-i âmire kolağalarından işbu bâ‘isü’l-kitâb Hüseyin Hüsnü Efendi b. Hüseyin Kâmil m. bi’l-velâye takrîr-i kelâm ve ta‘bîr ani’l-merâm edüp Nezâret-i Evkāf-ı Hümâyûn’a mülhak evkāfdan merhûm Ümmühani Hatun Vakfı musakkafâtından mahalle-i mezbûrede kâin ma‘lûmü’l-hudûd ve’l-müştemilât altı kıt‘a temessükle şehriye cem‘an yüz üç akçe icâre-i müeccelelü bir bâb menzil babası müteveffâ-yı mezbûr Mehmed Naim Efendi b. Abdullah intikālinden hayatında müteveffiye-i mezbûre Cemile Hanım ile li-ebeveyn kız karındaşı Sıhhiye Hanım’ın âdiyen bi’l-icâreteyn taht-ı tasarrufunda ve mezbûre Cemile Hanım’ın dahi mu‘ahharan vefâtıyla menzil-i mezkûrda olan nısf hisse-i şâyi‘ası sagīr-i mezbûra hasbe’l-âde intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyüp bekāsı sagīr-i mezbûr hakkında muzır ve gayr-ı müfîd olmağla sagīr-i mezbûrun menzil-i mezkûrda olan nısf hisse-i şâyi‘asını bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle ma‘an hıfz olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup Havâss-ı Refî‘a kādısı fazîletlü es-Seyyid Hüseyin Neşet Efendi ile İkinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil-i mezkûrda olan nısf hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan sîm mecîdiye yirmi guruş hesâbıyla on bin guruş mukābelesinde âhara ferâğa izin taleb şüd, ilâ-âhirihî.<br><br>Fî 10 Şa‘bân sene [1]300<br><br>Şühûdü’l-hâl: Ata Efendi b. İbrahim, medîne-i mezkûre mahkemesi muhzırânından Nuri Efendi b. Üveys.</p>          <br><a title="Önceki sayfa" style="text-decoration:none" href="./ayrmetin.php?idno=11920"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11922"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b043"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o369"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>