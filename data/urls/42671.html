﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 438<br>Hüküm no: 565<br>Orijinal metin no: [116a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’ya köle bedelinden olan borcunu ödemesi hususunda Hüseyin b. İbrahim’e tenbihte bulunulması</b><br><br>Ma‘rûz,<br><br>Bâ‘isü’l-i‘lâm Mehmed Ağa b. Veli mahfil-i şer‘iyyâtda Hüseyin b. İbrahim muvâcehesinde bundan akdem medîne-i İzmir’de mezbûr Hüseyin’den nakid otuz iki guruş ile mecmû‘u iki yüz altmış sekiz guruş kıymetli bir kontuş çalkafa kürk ve Şam kesmesi ve bir işleme çuka hâşe ve iki boylu tüfenk ve bir karabina ve bir beyaz çuka binişe iştirâ ve kabz eylediğim işbu hâzır bi’l-meclis Mehmed nâm şâbb-ı emred yetmiş bir senesi Şa‘bânı’nda medîne-i mezbûrede huzûr-ı şer‘de benim muvâcehemde hürrü’l-asl olduğunu vech-i şer‘î üzere ba‘de’l-isbât hürriyetine ba‘de’l-hükm sebîli tahliye olunmağın mezbûr Hüseyin’e medfû‘um olan meblağ-ı mezkûr otuz iki guruş ile eşyâ-i muharrere-i mezkûrenin mevcûde ise a‘yânını müstehleke ise ba‘de’s-sübût kıymet-i şer‘iyyelerini mezbûr Hüseyin’den bi’l-mürâca‘a hâlâ taleb ederim deyü da‘vâ etdikde merkūm Hüseyin cevâbında ber-vech-i muharrer ikrâr ü i‘tirâf etmeğin mûcebiyle meblağ-ı mezkûr otuz iki guruş ile eşyâ-i muharrere-i mezkûrenin mevcûde ise a‘yânını müstehleke ise ba‘de’s-sübût kıymet-i şer‘iyyelerini müdde‘î-i merkūm Mehmed Ağa’ya redd ü teslîme mezbûr Hüseyin’e tenbîh olunduğu huzûr-ı âlîlerine i‘lâm olundu.<br><br>Fî 29 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42670"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42672"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b438"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>