﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 637<br>Hüküm no: 450<br>Orijinal metin no: [106b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasî Mehmed’in, cariye Daye için merhum Mehmed’in karısı Sâliha’ya açtığı davada haksız olduğu</b><br><br>Mahmiye-i Galataˈya tâbi‘ kasaba-i İstinyeˈde Kürkçübaşı mahallesinden olup vilâyet-i Boğdanˈda vefât [eden]el-Hâc Mehmed b. Osmanˈın verâseti zevce-i metrûkesi Sâliha bt. İbrahim ile sulbî sagīr oğlu Süleymanˈa münhasıra olduğu şer‘an zâhir oldukdan sonra sagīr-i mezbûrun tesviye-i emrine kıbel-i şer‘den mansûb vasîsi olan el-Hâc Mehmed b. Ömer meclis-i şer‘de işbu râfi‘atüˈl-vesîka mezbûre Sâliha mahzarında üzerine da‘vâ ve takrîr-i kelâm edip müteveffâ-yı mezbûrun mülkü olan işbu orta boylu, açık kaşlı, Rusiyyetüˈl-asl Dâye bt. Abdullah nâm câriye-i memlûkesine mezbûre Sâliha benim mülkümdür deyü nâ-hak vaz‘-ı yed eder suâl olunup üzerinde yed-i âdiyesini nez‘ olunması biˈl-vesâye murâdımdır dedikde gıbbeˈs-suâl mezbûre Sâliha cevâbında câriye-i mezbûre benim mülkümdür zevcem müteveffâ-yı mezbûrun alâka ve medhali yokdur deyü husûs-ı mezbûrda merkūme Sâliha yemîni ile musaddak olmağın biˈt-taleb merkūme Dâye kendi mülkü olup müteveffâ-yı merkūmun hak ve alâkası olmadığına mezbûre Sâlihaˈya yemîn teklîf olundukda ol dahi hasebüˈl-mesûl yemîn billâhiˈl-aliyyüˈl-a‘lâ edicek mûcebiyle bî-vech ta‘arruzdan vasî-i mezbûr men‘ olunup mâ vaka‘a biˈt-taleb ketb olundu.<br><br>Fiˈl-âşir mineˈl-Muharremiˈl-harâm li-sene hamse ve semânîn ve elf.<br><br>Şuhûdüˈl-hâl: Hüseyin Çelebi b. Ali, Abdülbaki Beşe el-mübâşir, Ahmed Çelebi b. Süleyman, Mustafa Çelebi b. Mehmed, Osman Çelebi b. Mehmed, Mehmed Ağa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=21513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b637"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o921"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>