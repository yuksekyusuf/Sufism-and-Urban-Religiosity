﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 112<br>Hüküm no: 78<br>Orijinal metin no: [20a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa ve ortağının, zahîreyi yerine ulaştırmadıkları iddiasıyla paralarını alıp habseden Bolu voyvodası Yusuf Ağa aleyhine açılan davanın sulhla sonuçlandığı</b><br><br>300 guruşa Bolu voyvoda[sı] ile sulh.<br><br>Mahrûse-i Galata mahallâtından Câmi‘-i kebîr mahallesi sâkinlerinden el-Hâc Mustafa b. Ömer ve şerîki Ahmed b. Mustafa nâm kimesneler meclis-i şer‘-i hatîr-i lâzımü’t-tevkīrde ber-vech-i mâlikâne Bolu voyvodası umdetü’l-eşbâh bâ‘isü hâze’l-kitâb Yusuf Ağa b. Ahmed b. İbrahim tarafından husûs-ı âti’z-zikri tasdîka vekîl-i şer‘îsi olan mûmâ-ileyhin hazînedârı Hasan Çelebi b. Abdullah nâm kimesne mahzarında ikrâr ve takrîr-i kelâm edip târih-i kitâbdan on dört sene mukaddem mübâya‘ası fermân olunan zehâyiri Bartın iskelesinde sefînemize tahmîl ve mahâll-i me’mûra nakleylediğimizden sonra müvekkil-i mûmâ-ileyh Yusuf Ağa “siz zikrolunan zehâyiri mahâll-i me’mûra nakleylemediniz” deyü bizi bi-gayr-ı hakkın habs ve mâlımızdan bin guruşumuzu [20b] ahz etmişdir deyü da‘vâ sadedinde olduğumuzda müvekkil-i mûmâ-ileyh dahi bi’l-külliye inkâr etmeğin beynimizde nizâ‘-ı küllî cereyân etmişidi. El-hâletü-hâzihi beynimizde muslihûn tavassut edip da‘vâ-yı mezkûremizden bizi müvekkil-i müşârün-ileyh Yusuf Ağa ile üç yüz guruş üzerine inşâ-i akd-i sulh eylediklerinde biz dahi sulh-ı mezbûru kabûl ve bedel-i sulh olan meblağ-ı mezbûr üç yüz guruşu müvekkil-i mûmâ-ileyh Yusuf Ağa yedinden ahz u kabz eylediğimizden sonra mâ‘adâsı olan yedi yüz guruşa müte‘allika âmme-i da‘vâdan müvekkil-i mûmâ-ileyh Yusuf Ağa ile şerîki İbrahim Paşa’nın zimmetlerini ibrâ-i âmm-ı râfi‘u’l-hısâm ile ibrâ ve ıskāt eyledik dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-işrîn min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: es-Seyyid Mehmed Çelebi b. Abdülkadir, Hüseyin Çelebi b. Mehmed, Mehmed b. Mustafa, Tahtacı Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>