﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 357<br>Hüküm no: 339<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akdağ kazasının Akviran köyündeki Kılıç Abdal Zâviyesi zaviyedarlığının Ebûbekir’e tevcihi</b><br><br>Akviran karyesinde muktezî i‘lâmı<br><br>Ma‘rûz[-ı dâ‘î-i devlet-i aliyyeleridir ki]<br><br>İşbu arzuhâl ve derkenârlara nazar olundukta Akdağ’a tâbi‘ Akviran karyesinde vâki‘ Kılıç Abdal Zâviyesi vakfının vazîfe-i mu‘ayyene ile zâviyedârlığına evlâd-ı vakıfdan Osman Halîfe mutasarrıf iken fevt oldu deyü bin iki yüz otuz altı senesi Şevvâlinin on üçüncü günü bâ-arzuhâl evlâd-ı vâkıfdan olup nevbet-i tasarruf kendinin ise şartıyla bilâ-veled mahlûlünden es-Seyyid eş-Şeyh Mehmed Halîfe an-evlâd-ı vâkıfa tevcîh olunup berât-ı âlîşân verilmiş idüğü derkenârdan müstebân olup lâkin merkūm Osman Halîfe işbu bin iki yüz otuz yedi senesi Ramazani’l-mübârekinin yedinci günü fevt olup sulbî kebîr oğulları sâhib-i arzuhâl Ebûbekir ve Ali el-yevm mevcûdlar iken sene-i sâbıkāda hilâf-ı inhâya mebnî bilâ-veled mahlûlünden merkūm es-Seyyid eş-Şeyh Mehmed Halîfe’ye zâviye-i merkūme tevcîh olundukta merkūm Osman Halîfe hayâtında olup fevt olmuş dahi olsa mezbûrân Ebûbekir ve Ali sulbî oğulları ve hâlâ mevcûdlar idüğünü vilâyetlüsinden es-Seyyid Mehmed Fazıl Efendi b. Ebûbekir ve Mehmed Ağa b. Mustafa nâm mevsûku’l-kelîm kimesneler ile sâir mazbûtü’l-esâmî Müslimîn meclis-i şer‘de alâ-tarîkı’ş-şehâde haber vermeleriyle alâ-mûceb-i ihbârihim muktezî derkenârında zikr olunduğu üzere bu makūle zâviyedârlık evlâda verilegelen cihâtdan olup mezbûr es-Seyyid eş-Şeyh Mehmed Halîfe mukaddem târih ile hilâf-ı inhâya mebnî bilâ-veled mahlûlünden kendüye tevcîh ettirmiş ise de zâviye-i merkūme müteveffâ-i mezbûrun mahlûlünden ve hilâf-ı inhâ ile mukaddemâ üzerine tevcîh ettiren merkūm es-Seyyid eş-Şeyh Mehmed’in def‘inden oğulları sâhib-i arzuhâl Ebûbekir ve Ali’ye iştirâken tevcîhi iktizâ ettikden sonra mezbûr Ali zâviyedârlık-ı mezbûrun nısfından rızâsıyla meclis-i şer‘de keff-i yed ve müstakillen karındaşı mezbûr Ebûbekir’e tevcîhini istid‘â etmeğin bu sûretle zâviyedârlık-ı merkūm müteveffâ-i mezbûr Osman Halîfe’nin mahlûlünden ve mukaddemâ hilâf-ı inhâ ile üzerine tevcîh ettiren mezbûr es-Seyyid eş-Şeyh Mehmed Halîfe’nin ref‘inden ve mezbûr Ali’nin ber-vech-i muharrer keff-i yedinden müteveffâ-i mezbûrun âhar oğlu sâhib-i arzuhâl merkūm Ebûbekir’e müstakillen tevcîh ve yedine berât-ı şerîf-i âlîşân sadaka ve ihsân buyrulmak bâbında fermân-ı âlîleri sudûru re’y-i sâmîlerine menût idüğü imtisâlen li’l-emri’l-âlî İstanbul Mahkemesi’nden huzûr-ı âlîlerine i‘lâm olundu.<br><br>Fî 17 L sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32764"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32766"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>