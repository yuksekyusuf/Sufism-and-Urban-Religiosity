﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 707<br>Hüküm no: 546<br>Orijinal metin no: [187a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Paşa’dan yetim küçük oğullarına kalan eşya ve paralara el koyan Mehmed Paşa’nın bulunarak çocukların hakkının alınması</b><br><br>Düstûr-ı mükerrem müşîr-i müfahham nizâmü’l-âlem müdebbiru umûri’l-cumhûr bi’l-fikri’s-sâkıb mütemmimü mehâmmü’l-enâm bi’r-re’yi’s-sâib mümehhidü bünyânü’d-devleti ve’l-ikbâl müşeyyidü erkâni’s-sa‘âdeti ve’l-iclâl el-mahfûfu bi-sınûfi avâtıfi’l-meliki’l-a‘lâ Âsitâne-i sa‘âdetimde Sadâret-i uzmâ vekâlet-i kübrâ kāimmakāmı olan paşa -edâmallâhu te‘âlâ iclâlehû- a‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘u’l-fazl ve’l-yakīn keşşâfü’l-müşkilâti’d-dîniye hallâlü’l-mufassalâti’l-yakīniye miftâhu künûzi’l-hakāyık messâhu rumûzi’d-dekāyık el-mahfûfu bi-sınûfi avâtıfi’l-meliki’l-a‘lâ Anadolu kādıaskerliği pâyesiyle İstanbul kadısı olan Mevlânâ Abdullah -edâmallâhu te‘âlâ fezailehû- Ahmed Paşa’nın eytâm-ı sıgārının vasîsi olan kıdvetü’l-emâsil ve’l-akrân ( ) -zîde kadrühû- Ordu-yı hümâyûnuma arzuhâl edip sıgār-ı mezbûra babalarından intikāl eden beş bin guruşluk eşyâ ve beş bin nukūd guruşları mahrûse-i İstanbul’da sâkin Mehmed Paşa bin yüz senesinde fuzûlî kabz edip gadr etmekle bundan akdem ihzâri’çün emr-i şerîfim verilmişiken mezbûr şirrete sülûk etmekle da‘vâmı âhar mevlâ ma‘ritefetiyle görmek üzere elimde emrim vardır deyü gadr eylediğin bildirip şer‘le görülüp icrâ-yı şer‘ ve ihkāk-ı hak olunmak bâbında hükm-i hümâyûnum recâ etmeğin sen ki vezîr-i müşârün-ileyh ve mevlânâ-yı mûmâ-ileyhsin hak ve adl üzere şer‘le icrâ-yı hak olunup eytâma bir dürlü gadr olunmamak emrim olmuşdur. Buyurdum ki, hükm-i şerîfimle vusûl buldukda bu bâbda sâdır olan emrim üzere amel dahi ihzâr-ı hasm kılıp mukaddemâ bir def‘a şer‘le görülüp fasl olunmayan hususların dahi hasmı muvâcehesinde tamam hak ve adl üzere tefahhus edip göresin, i‘lâm olunduğu üzere ise ol bâbda muktezâ-yı şer‘-i kavîmle âmil olup dahi vech-i meşrûh üzere eytâm-ı merkūma babalarından intikāl edip fuzûlî kabz olunan nukūd ve eşyâ her ne ise şer‘le teveccüh eden mezbûrdan ba‘de’s-sübût hükmedip eytâm-ı mezbûr için vasîyy-i mezbûra ahz u kabz etdirip minvâl-i meşrûh üzere ta‘allül ve muhâlefet etdirmeyip eytâma bir vechile gadr olunmak eylemeyesin, şöyle bilesin, alâmet-i şerîfe i‘timâd kılasın.<br><br>Tahrîren fî evâhiri Şevval li-sene seb‘a ve mie ve elf.<br><br>Be-yurd-ı sahrâ-yı Edirne.</p>          <br><a title="Önceki sayfa" style="text-decoration:none" href="./ayrmetin.php?idno=28961"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28963"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b707"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o729"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>