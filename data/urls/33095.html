﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 226<br>Hüküm no: 197<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manav Nikola v. Andon’un manav dükkânı gediğini kardeşi Yorgi’ye sattığı</b><br><br>1.100 guruşa manav gediği<br><br>Medîne-i Üsküdar -meymenet-âsâr-da Yenimahalle’de mütemekkine olup şahsı ta‘rîf-i şer‘î ile mu‘arrefe olan Feroşi bt. Manav Nikola v. Andon nâm Nasrâniye meclis-i şer‘-i hatîr-i lâzımü’t-tevkīrde li-ebeveyn er karındaşı işbu bâ‘isü’s-sifr Yorgi nâm zimmî muvâcehesinde ikrâr-ı tam ve takrîr-i kelâm edip mahmiye-i İstanbul’da Balık Pazarı Kapısı hâricinde emti‘a gümrüğü civârında Eminönü nâm mahâlde Tokadî Ali Efendi ve Hacı Yusuf oğlu İbrahim Ağa dükkânları beynlerinde kâin bir bâb manav dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yedi sehm i‘tibâriyle bir sehm hissesi benim ve iki sehm hisse-i şâyi‘ası karındaşım mersûm Yorgi zimmînin ve bir sehm hisse-i şâyi‘ası kız karındaşlarım Elisadi ve Konko Nasrâniyelerin ve iki sehmi diğer karındaşım Hıristoforoz nâm zimmînin yedimizde bi-tarîki’l-münâsahati’ş-şer‘iye babam hâlik-i mesfûr Manav Nikola zimmîden mevrûs iştirâken emvâlimiz olmağla ben âlât-ı lâzıme-i mezkûreden akd-i âti’z-zikrin sudûruna değin ber-i‘tibâr-ı mezkûr bâ-hüccet-i şer‘iye mâlike olduğum bir sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şürekâm mesfûrûnun izin ve icâzetleriyle karındaşım mersûm Yorgi zimmîye bin yüz guruşa bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm bin yüz guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d dükkân-ı mezkûr derûnunda mevcûde gedik ta‘bîr olunur âlât-ı lâzıme-i mezkûrede benim kat‘a alâka ve medhalim kalmayup i‘tibâr-ı merkūm üzere iki sehmi mukaddemâ irsen ve bir sehmi hâlâ şirâen ki cem‘an üç sehm hisse-i şâyi‘a karındaşım mersûm Yorgaki zimmînin mâlı ve mülkü olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 5 C sene 1238.<br><br>Şühûdü’l-hâl: Pazarbaşı İbrahim Sârım Bey, Bölükbaşı Musa Yazıcı, Molla Mahmud el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=33094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>