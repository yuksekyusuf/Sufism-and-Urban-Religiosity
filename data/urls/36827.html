﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 242<br>Hüküm no: 375<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin'in katilleri Halil ve Abdi'nin muhakeme edilerek haklarında gereğinin yapılması</b><br><br>Kıdvetü’n-nüvvâb ve’l-müteşerri‘în Adalar nâibi efendi -zîde ilmuhû- ve kıdvetü’l-emâsil ve’l-akrân yeniçeri serdârı -zîde kadruhû- inhâ olunur ki, Hasan nâm kimesne ile ve (°) ve (°) nâm sagīrlerin cânib-i şer‘îden mansûb vasîleri Halil nâm kimesne Dîvân-ı hümâyûna arzuhâl edip mezbûr Hasan’ın oğlu ve eytâm-ı sıgārın babaları Hüseyin nâm kimesneyi nâhiye-i mezbûra tâbi‘ Pendik nâm karye sâkinlerinden Halil ve Abdi nâm şakīler bin yüz yirmi senesinde bi-gayri hakkın katl etmeleriyle mezkûrlar ahzolunduklarında nâhiye-i mezbûra tâbi‘ Dolayoba nâm karye sâkinlerinden mezkûr Halil’in eniştesi Ali ve şerîki Ahmed ve mezkûr Abdi’nin babası Hüseyin ve karındaşı Ömer nefislerine kefîl olmalarıyla kefâletlerine binâen mezkûr ihzâr-ı şer‘ ve icrâ-yı hak etdirilmek istediklerinde kātilleri ihtifâ ve askerîlik iddi‘âsında olmalarıyla vermeyip ziyâde gadr ve ta‘addî eylediklerin bildirip şer‘le görülüp icrâ-yı hak ve i‘lâm olunmak bâbında emr-i şerîf sâdır olmağın mûcebince işbu mektûb tahrîr ve kıdvetü’l-emâsil ve’l-akrân gediklilerden Mustafa Ağa -zîde kadruhû- mübâşir ta‘yîn ve irsâl olunmuşdur. Vusûlünde gerekdir ki, arz olunduğu üzere ise ol bâbda muktezâ-yı şer‘ üzere amel edip dahi ba‘de’s-sübût icrâ-yı hak ve vâki‘ hâli Âsitâne-i sa‘âdete arz ve i‘lâm edip mûceb-i emr-i celîlü’ş-şân ile âmil olasız ve’s-selâm.<br><br>Tahrîren fî-evâili Rebî‘ülevvel sene [1]129<br><br>El-Fakīr el-Hâc Hasan, Yeniçeriyân-ı Dergâh-ı âlî hâlâ.<br><br>Vasale ileynâ fî 12 Rebî‘ülevvel sene [1]129</p>          <br><a title="Önceki sayfa" style="text-decoration:none" href="./ayrmetin.php?idno=36826"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36828"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>