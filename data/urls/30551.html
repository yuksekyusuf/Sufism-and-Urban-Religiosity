﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 114<br>Hüküm no: 92<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muytab esnafının alatcı esnafından imdadiye tahsil edilmesi taleplerinin reddolunduğu</b><br><br>Ma‘rûz<br><br>Sâdır olan fermân-ı âlîlerine imtisâlen ashâb-ı arzuhâl İstanbul’da Çarşı ve Atbazarı’nda muytab esnâfının kethüdâları es-Seyyid Mehmed Sadık ve el-Hâc Ahmed ve Yiğitbaşı Ömer ve ustalarından es-Seyyid Mehmed Emin ve Molla Halil nâm kimesneler meclis-i şer‘-i kavîmde âlâtcılar esnâfının kethüdâsı el-Hâc Ali ve Yiğtibaşı Mehmed Emin ve el-Hâc Yakub ve el-Hâc Süleyman ve diğer el-Hâc Ali ve âhar el-Hâc Ali nâm kimesneler muvâcehelerinde takrîr-i kelâm edip öteden beru sefer-i hümâyûn vukû‘unda dört aded hayme ile ordu ihrâcı içün bize yamak ta‘yîn olunan keçeci ve kârhâne ipçileri ve urgancılar ve âlâtcılar esnâfı imdâdiyelerini veregelmişler iken âlâtcılar esnâfı işbu sene-i mübârekede iktizâ eden imdâdiyelerini edâda muhâlefet etmeleriyle suâl olunup alıverilmesi murâdımızdır dediklerinde mezbûr âlâtçı esnâfı cevâblarında biz öteden beru umûriyeye edâ edegelmemizle ber-vech-i muharrer muytab esnâfına yamak olmayıp ve bu âna değin sefer-i hümâyûn vukû‘unda muytab esnâfına imdâdiye nâmıyla bir akçe ve bir habbe verdiğimiz yokdur deyü külliyen inkâr etmeleriyle mezbûrûn muytab esnâfından ber-minvâl-i muharrer sıdk-ı mekâllerine beyyine taleb olundukda ityân-ı beyyineye kādirler olmayıp ve hâmiş-i arzuhâlde olan mevkûfât derkenârında muytab esnâfının yamakları bâlâda mezkûr keçeci ve kârhâne ipcileri ve urgancılara münhasır ve âlâtçılarımız mezkûr olup ve teşrîfât derkenârında dahî bedellerinin mikdârı beyân olmaksızın mârrü’z-zikr dört aded esnâf muytâb esnâfına yalnız yamak olmak üzere mastûr olup bu vecihle iki derkenâr birbirine muğâyir olduğundan mâ‘adâ sicillâtdan dahî tetebbu‘ olundukda ber-vech-i muharrer âlâtçıların yamak olduklarını müş‘ir bir kayd dahî bulunmamağla da‘vâ-yı [24a] mezkûrelerine şer‘an faysal verilmeyip tarafeynden her biri husûs-ı mezkûrda re’y-i âlîlerine râzılar oldukları huzûr-ı âlîlerine i‘lâm olundu.<br><br>Fî 28 min Ca. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30550"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30552"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>