﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 274<br>Hüküm no: 319<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akçasu köyünde Atabeg Gazi Camii imam-hatibi ve müezzininin, Müftü Hüseyin ve Ahmed Ağa ile olan davalarının Kastamonu’da görülmesi</b><br><br>Ma‘rûz,<br><br>Medîne-i Kastamonu kazâsına tâbi‘ Kuzyaka nâhiyesinde Akçasu nâm karyede vâki‘ ashâb-ı hayrâtdan Atabeg Gāzî binâ eylediği câmi‘-i şerîfinin hatîbi sâhib-i arzuhâl eş-Şeyh Mehmed Efendi ve müezzini Ahmed Halîfe b. eş-Şeyh Mustafa b. eş-Şeyh Receb nâm kimesneler mahfil-i şer‘iyyâtda nefs-i Kastamonu’da merhûm-ı mûmâ-ileyh Atabeg Gāzî binâ eylediği câmi‘-i şerîf ve medrese-i münîfe vakfının iştirâken mütevellîleri olan medîne-i mezbûre müftüsü el-Hâc Hüseyin Efendi b. Mehmed ve İstanbul’da sâkin es-Seyyid el-Hâc Ahmed Ağa b. el-Hâc Hasan b. Abdullah taraflarından sâbitü’l-vekâle vekîlleri olan câmi‘-i mezbûr imâmı Hafız es-Seyyid Mehmed Efendi b. Şa‘bân muvâcehesinde işbu arzuhâlimiz hâmişinde mastûr derkenâr mantûkunca nefs-i Kastamonu’da merhûm-ı mûmâ-ileyhin binâ eylediği câmi‘-i şerif ve medrese-i münîfeye mevkūfe Atabeg Gāzî vakfı başka vakıf olup ve Akçasu karyesinde kezâlik merhûm-ı mûmâ-ileyhin binâ eylediği câmi‘-i şerîfe mevkūfe arazi perâkende ba‘zı kimesnelerin başka vakıfları olmağla dedemiz merkūm Şeyh Receb başka vakıf olmak üzere hayatında müstakıllen mütevellî ve mutasarrıf iken fevt oldukda tevliyet-i mezbûr babamız Şeyh Mustafa’ya ba‘dehu ber-vech-i iştirâk berât-ı âlî ile bize intikāl, el-yevm biz mütevellî iken müvekkilân-ı mezbûrân bâ-defter-i hâkānî kendi tevliyetlerine kanâ‘at etmeyip dedemiz merkūm Şeyh Receb’in fevtinden berü babamız ve bizim mütevellî olduğumuz arazinin a‘şâr-ı şer‘iyyesini tegallüben zabt etmeleriyle babamız hayatında bi’d-defa‘ât mürâfa‘a olup bir vechile mukāvemet edememiş idi deyü da‘vâya tasaddî eyledikde vekîl-i mezbûr dahi cevâbında müdde‘iyân-ı mezbûrânın takrîrleri üzere başka vakıf olduğunu ber-vech-i muharrer inkârından mâ‘adâ ikisi de bir vakıf olup kadîmü’l-eyyâmdan beri Atabeg Gāzî mütevellîleri zabt edegelip Akçasu Câmi‘ mürtezikaları vazîfelerini müvekkillerim mezbûrândan alagelmişlerdir deyü nizâ‘a tasaddî eylediklerinde nizâ‘larının menşei arazi nizâ‘ı ve amel-i kadîme mübtenî olup mahâllinde nümâyân olunan mevâddan olup tarafeyn dahi mahâllinde şer‘le mürâfa‘aya terâzî ve ittifâk etmeleriyle husûs-ı mezkûr mahâllinde Kastamonu kādısı dâ‘îleri huzûrunda şer‘le mürâfa‘a ve ihkāk-ı hak olunmak faysal verilmek bâbında kıbel-i saltanat-ı aliyyeden hükm-i hümâyûn-ı sa‘âdet-makrûn inâyet ve ihsân buyurulmak ricâsında oldukları huzûr-ı âlîlerine i‘lâm olundu. Ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 13 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>