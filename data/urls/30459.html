﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 276<br>Hüküm no: 257<br>Orijinal metin no: [80b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’un iki bin altı yüz doksan dokuz buçuk ve bir sülüs avârızhânesi olduğu ve 1194 senesi için hâne başına dört yüz yirmi dokuz akçe avârız vergisi tahsili fermânı</b><br><br>Akzâ kuzâtü’l-Müslimîn evlâ vülâti’l-muvahhidîn ma‘denü’l-fâzıl [fazl] ve’l-yakīn râfi‘u a‘lâmi’ş-şerî‘ati ve’d-dîn vârisü ulûmü’l-enbiyâ’i ve’l-mürselîn el-muhtassu bi-mezîd-i inâyeti’l-meliki’l-mu‘în mevlânâ İstanbul kādısı ‒zîdet fezailehû‒ tevkī‘-i refî‘-i hümâyûn vâsıl olıcak ma‘lûm ola ki Hazîne-i âmire’m defterleri mûcebince İstanbul kazâsının iki bin altı yüz doksan dokuz buçuk ve bir sülüs avârız-hânesi olup bin yüz doksan dört senesine mahsûben cem‘ ve tahsîli lâzım gelmeğin ( ) der-uhde olunup yedine mühürlü ve nişânlu Mevkūfât defteri sûreti verilmekle mûcebince cem‘ ve tahsîl ettirilmek emrim olmuşdur buyurdum ki hükm-i şerîfimle mübâşir-i mezbûr vardukda bu bâbda sâdır olan emrim üzere amel edip dahi târih-i mezbûra mahsûben kazâ’-i mezbûrun ol mikdâr avârızhânesi olup Tersâne-i âmire’m ocaklığı olmağla beher hânesinden dörder yüz yirmi dokuz akçe mîrîleri irsâl olunan mühürlü ve nişânlu Mevkūfât defteri sûreti mûcebince vakit ve zamanıyla yerlü yerinden cem‘ ve tahsîl ve dâhil-i Tersâne-i âmire’m ettirtip hilâf-ı emr ü defter kimesneye ta‘allül ve muhâlefet ettirmeyesin ve bundan mâ‘adâ mübâşir-i merkūmun cihet-i ma‘âşi’çün her bir avârızhânesinden onar akçe vech-i ma‘âş ve on beş akçe dahi Tersâne-i âmire’m içün aldırılup ve avârız içün alınan akçenin her yüz on akçesinden bir esedî guruş tahsîl olunup hîn-i tahsîlde mîrî’çün alınan akçeyi Hazîne-i âmire’me alındığı vech üzere aldırtup bundan ziyâde ve noksan alınmaya ve aldırmayasız kesr-i defterden ve noksan-ı hâneden ve fermânımdan ziyâde talebiyle zulm ve te‘addîden be-gāyet ihtirâz ve ictinâb eyleyesin şöyle bilesin alâmet-i şerîfime i‘timâd kılasın.<br><br>Tahrîren [fi’]l-yevmi’s-sâlis [min]-Zilhicce li-sene selâse ve tis‘în ve miete ve elf.<br><br>Be-makām-ı Kostantıniyye el-mahrûse.<br><br>[Beyaz] [Beyaz] [Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=30458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o277"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>