﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 80<br>Hüküm no: 77<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aci İstefani ile kardeşi Frankovilo’nun ortaklaşa sahip oldukları odayı Bakkal Kostandi’ye satıkları</b><br><br>Medîne-i Üsküdar’a muzâfe Adalar nâhiyesine tâbi‘ Pendik karyesinde mütemekkin Aci İstefani v. Hıristodoli kendü nefsinden asıl ve li-ümmin er karındaşı Frankovilo v. Yamandi zimmî tarafından ber-vech-i âti’l-beyanda vekîl olduğu Aci Yorgi v. Todori ve Fıçıcı Piro v. Kiryako zimmîler şehâdetleriyle vekâleti sâbit olup vekâleten meclis-i şer‘-i hatîr-i lâzimü’t-tevkīrde eniştesi işbu râfi‘ü’r-rakīm Bakkāl Kostandi v. Esteryos zimmî muvâcehesinde ikrâr ve takrîr-i kelâm edüp akd-i âti’z-zikrin sudûruna değin ale’l-iştirâki’s-seviy karındaşım merkūm Frankovilo ile yedimizde mülkümüz olup karye-i mezbûrede vâki‘ iki tarafı bizim bahçe ve menzilimiz ve bir tarafı arsa-i hâliyemiz ve bir tarafı bahçe ve menzilimize müntehî tarîk-i hâs ile mahdûd tahtânî bir bâb mülk odayı ve tûlen ve arzen bi-hesâb-ı terbi‘î on beş zirâ‘ arsasıyla tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile müşterî-i merkūma yüz on guruşa bey‘ u teslîm ve temlîk eylediğimizde ol dahi ber-vech-i muharrer iştirâ ve tesellüm ve temellük ve kabz u kabûl eyledikden sonra semeni olan meblağ-ı mezkûr yüz on guruşu müşterî-i merkūm yedinden her birimiz bi-kadri’l-hısas tamâmen ahz ü kabz eyleyüp fîmâ-ba‘d mârrü’z-zikr odada vechen mine’l-vücûh ve sebeben mine’l-esbâb kat‘â ve kātıbeten benim ve müvekkilim merkūmun alâka ve medhalimiz kalmayup müşterî-i merkūmun tarîk-i hâs müştereken mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’r-râbi‘ aşer min-Saferi’l-hayr li-seneti semânîn ve mi’ete ve elf.<br><br>Şuhûdü’l-hâl: Molla Hüseyin b. Veli, Berber Mehmed Emin b. Hüseyin, Berber Memiş Beşe b. Veli, Nalband Zekeriya b. Mehmed. el-Hâc Süleyman b. Ahmed, Halil Beşe b. Ahmed.<br><br>Kirkor v. Manos, Encilo v. Todori, Aci Londari v. Vasilikos, Dimitri v. Atana, Lazkari v. Kosta, Moralı Todori v. Yorgi, Aci Simoni v. Eksoderi zimmî.<br><br>El-emrü hasbemâ hürrire fîhi nemekahü’l-fakīr ileyhi azze şânuhu<br><br>Ahmed el-müvellâ hilâfeten bi-medîneti Galata el-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=77"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=79"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>