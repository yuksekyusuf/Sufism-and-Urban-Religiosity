﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 95<br>Hüküm no: 46<br>Orijinal metin no: [17-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. Temo’nun babasından intikal eden Ortaköy, Beşiktaş ve Arnavutköy’deki üç adet kasap dükkânı gediği hisselerini satması</b><br><br>Mukābele şüd<br><br>Ortaköy’de Beşiktaş’da Arnavudköyü’nde kasab 3 bâb<br><br>Ma‘rûz<br><br>Hudâvendigâr-ı esbak cennet-mekân firdevs-âşiyân merhûm ve mağfûrun-leh Sultan Abdülhamid Hân-ı Gāzi -tâbe serâhû- hazretlerinin evkāf-ı şerîfeleri müstegallâtından olup Yedikule hâricinde vâki‘ gayrı ez selhhâne-i mîrî on aded ganem selhhânelerinden dördüncü selhhâneye merbût kasab dükkânlarından Ortaköy’de selhhâne önünde bir bâb ve Beşiktaş’da sığır kasabına muttasıl bir bâb ve Arnavudköyü’nde Kuyubaşı’nda bir bâb ki cem‘an üç bâb kasab dükkânları derûnlarında mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmelerin rub‘ hisseleriyle sekizinci selhhâneye merbût kasab dükkânlarından Beyoğlu’nda Ayvansarayı karşısında mumhâne ittisâlinde kâin bir bâb kasab dükkânı derûnunda mevcûde Hudâvendigâr-ı sâbık cennet-mekân firdevs-âşiyân merhûm ve mağfûrun-leh Sultan Mahmud Hân-ı Gāzi -tâbe serâhû- hazretlerinin evkāfı müstegallâtından beyne’l-esnâf gedik ta‘bîr olunur âlât-ı lâzıme-i ma‘lûmeye müstakıllen mutasarrıf olan Temo v. Kigo nâm zimmî bundan akdem hâlik olmağla rub‘ hisse-i mezkûreleriyle gedik-i mezkûr ancak sulbî sagīr oğlu Nikola’ya ba‘de’l-intikāl sagīr-i mersûmun anası ve bâ-hüccet-i şer‘iye mansûbe vasîsi şahsı mu‘arrefe Dökine bt. Nikola nâm Nasrâniye meclis-i şer‘-i hatîrde Kasab Anaştaş v. Kiro nâm zimmî muvâcehesinde Kasablar Kethudâsı el-Hâc İbrahim Ağa ve sâir mazbûtü’l-esâmî ustalar hâzır oldukları hâlde bi’l-vesâye takrîr-i kelâm edip vasîsi olduğum sagīr-i mersûm Nikola’nın babasından müntakil mutasarrıf olduğu bütün ve rub‘ hisse-i gediklerin bekāsıyla sagīr-i mersûma intifâ‘ mümkün olmayıp bedel-i misilleriyle bâ-re’y-i mütevellî âhara ferâğ ve bedelleri defter-i kassâmlarına idhâl ile istirbâh olunmak sagīr-i mersûm hakkında vücûhla enfa‘ olduğunu hâvî Teftîş Mahkemesi’nden yedime i‘tâ olunan iki kıt‘a izin hüccetleri mantûkunca bi’l-vesâye âhara ferâğa me’zûne olduğuma binâen ben rub‘ ve bütün gedikleri bi’l-vesâye mersûm Anaştaş zimmîye bâ-re’y-i mütevellî bedel-i ma‘lûm ve makbûz mukābelesinde ferâğ ve tefvîz ve teslîm eylediğimde ol dahi ber-vech-i muharrer tefevvüz ve kabûl ve bedel-i mezkûru sagīr-i mersûmun defter-i kassâmına idhâl etmemle rub‘ ve bütün gedik-i mezkûrlarda sagīr-i mersûmun aslâ ve kat‘a alâkası kalmayıp mersûm Anaştaş zimmînin dâhil-i havza-i tasarrufu olmuşdur deyü ba‘de’l-ikrâr ve’t-tasdîk mersûm Anaştaş zimmî meclis-i şer‘-i hatîrde mersûme Dökine Nasrâniye muvâcehesinde takrîr-i kelâm edip ânifen ben ber-vech-i muharrer mutasarrıf olduğum bütün gedik-i mezkûrun nısfını yedimde ibkā ve nısf-ı âharı ile mârrü’z-zikr üç bâb [18] dükkândan üç rub‘ hisseleri hüsn-i rızâ ve tayyib-i hâtırım ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde mersûm Dökine Nasrâniyeye bâ-re’y-i mütevellî ferâğ ve tefvîz ve teslîm eylediğimde ol dahi ber-vech-i muharrer tefevvüz ve kabûl edip hisse-i mezkûrelerde benim aslâ ve kat‘a alâka ve medhalim kalmayıp mersûmenin dâhil-i havza-i tasarrufu olmuşdur deyü ba‘de’l-ikrâr ve’t-tasdîk bu sûretde evvelen bütün ve üç rub‘ gedikleri hâlik-i mersûm Temo zimmînin intikālinden oğlu sagīr-i mersûm Nikola’nın anası mersûme Dökine Nasrâniyenin bi’l-vesâye mersûm Anaştaş zimmîye ferâğı ba‘dehû mersûm Anaştaş zimmînin dahi bütün <<bütün-i mezkûr>> gediğin nısfını uhdesinde ibkā birle diğer nısfı ile üç rub‘ hisseleri mersûme Dökine Nasrâniye üzerine defter-i vakf-ı şerîfe kayd mevcûd olan temessükleri hâmişlerine tahrîr ve bütün gedik nakl için müceddeden bir kıt‘a temessük tahrîri mersûm Anaştaş zimmî yedine i‘tâsı muktezâ-yı nizâmlarından idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 26 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>