﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 108<br>Hüküm no: 117<br>Orijinal metin no: [27b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Varisi olmadan vefat eden Arnavut Çolak İbrahim’in terekesinin beytülmala gelir olarak kaydedildiği</b><br><br>Kartal kasabasında sâkin Serdâr Mehmed b. İbrahim meclis-i şer‘-i hatîrde işbu bâ‘isü’l-vesîka Köle Hasan b. Ahmed mahzarında ikrâr ve takrîr-i kelâm edüp bundan akdem Rumeli’nde İlbasan ahâlîsinden olup Yalakâbâd Akkarye’de rençberlik vechi üzere sâkin iken fevt olan Arnavud Çolak İbrahim b. Abdullah’ın zâhirde vâris-i ma‘rûfu olmayup işbu mezbûr Hasan’ın zimmetinde yüz otuz guruş alacak hakkı olup ben dahi cânib-i beytülmal içün meblağ-ı mezkûru ahz murâd eylediğimde ol dahi meblağ-ı mezkûr içün Draman kurbünde biribirine muttasıl iki kıt‘a dut ve çavuş bağlarını bi-tarîkı’l-istiğlâli’l-âdî bana rehin vaz‘ etmişidi işbu târîh-i mezkûr Ağakapısı Beytülmali tarafından ağa mektûbu ile Kapıkethüdâsı Mehmed Ağa mübâşir ta‘yîn olunup meblağ-ı mezkûru ber-mûceb-i defter-i kassâm benden ahz ben dahi mezbûr Hasan’dan tamâmen ahz ü kabz eyledim fîmâ-ba‘d meblağ-ı mezkûr yüz otuz guruşdan mezbûr Hasan zimmetinde bir akçe ve bir habbe bâkī kalmayup vaz‘ eylediği istiğlâl hüccetini ba‘de’l-fek mezbûr Köle Hasan’ın yedine vaz‘ olunmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’r-Râbi‘ min-Saferi’l-hayr li-sene isnâ ve semânîn ve mi’ete ve elf.<br><br>Şuhûdü’l-hâl: Kapıkethüdâsı Mehmed Ağa, Hancı Derviş Halil Beşe, Aşçı Hüseyin Beşe b. Veli, Hancı Süleyman Beşe, Nalband Halil Beşe, Ahmed Efendi, Nalband İbrahim Ağa.</p>          <br><a title="Önceki sayfa" style="text-decoration:none" href="./ayrmetin.php?idno=117"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=119"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o161"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>