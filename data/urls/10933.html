﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 363<br>Hüküm no: 390<br>Orijinal metin no: [56b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dörtdivan nahiyesi Evrece köyünden Meryem Hatun ile Ahmed Beşe’nin boşandıkları</b><br><br>Muhâla‘a, vekâleten, Anadolu’dan<br><br>Vilâyet-i Anadolu’da Bolu kazâsı nevâhîsinden Dörtdivan nâhiyesine tâbi‘ Evrece? nâm karyede sâkine Meryem bt. Ali b. Abdurrahman nâm hatun tarafından ber-vech-i âtî hul‘ ve ibrâya vekîl olduğu zât-ı mezbûreyi ârifân karye-i mezbûre sâkinlerinden Süleyman b. Mustafa ve İbrahim b. Ali nâm kimesneler şehâdetleriyle şer‘an sâbit ve sübût-ı vekâletine hükm-i şer‘î lâhık olan li-ebeveyn er karındaşı Ali Beşe b. el-mezbûr Ali nâm kimesne meclis-i şer‘-i hatîr-i lâzımü’t-tevkīrde müvekkile-i mezbûrenin zevc-i dâhili işbu bâ‘isü’l-kitâb Ahmed Beşe b. İbrahim nâm kimesne mahzarında bi’l-vekâle ikrâr ve takrîr-i kelâm edip kız karındaşım müvekkilem mezbûre Meryem Hatun’un zevci mezbûr Ahmed Beşe ile beynlerinde hüsn-i imtizâcları olmayıp kız karındaşım müvekkile-i mezbûre hul‘a tâlibe olduğu ecilden zevci mezbûrun zimmetinde mütekarrer ve ma‘kūdun-aleyh olan on beş bin mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı kız karındaşım müvekkile-i mezbûre Meryem Hatun’un kendi üzerine olmak üzere zevci mezbûr Ahmed Beşe ile muhâla‘a-i sahîha-i şer‘iye ile bi’l-vekâle hul‘ eylediğimde ol dahi ber-vech-i muharrer hul‘-ı mezbûru ba‘de’l-kabûl hukūk-ı zevciyete müte‘allika âmme-i de‘âvî ve kâffe-i mutâlebâtdan ben bi’l-vekâle mezbûr Ahmed Beşe’nin zimmetini ibrâ ve ıskāt eylediğimde ol dahi kezâlik hukūk-ı zevciyete müte‘allika âmme-i de‘âvîden kız karındaşım müvekkilem mezbûre Meryem Hatun’un zimmetini ibrâ ve ıskāt edip her birimiz ber-minvâl-i muharrer bi’l-asâle ve bi’l-vekâle âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a.<br><br>Fî 27 R sene 1197<br><br>Şühûdü’l-hâl: Süleyman b. Mustafa, İbrahim b. Ali, Serdâroğlu Hasan, Nadaroğlu Hüseyin, Halil Beşe câbî kadîmen, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10932"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10934"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>