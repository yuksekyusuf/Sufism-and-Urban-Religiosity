﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 334<br>Hüküm no: 332<br>Orijinal metin no: [74a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bolu voyvodası Yusuf Ağa b. Ahmed ile Şahabeddin kazası ahalisinin fazla para tahsilatından dolayı aralarındaki davada sulh oldukları</b><br><br>Husûs-ı âti’l-beyânın mahallinde ketb ü tahrîr iltimâs olunmağın savb-ı şer‘-i kavîmden irsâl olunan başkâtibimiz Mevlânâ Mustafa Efendi b. el-merhûm Yunus Efendi vilâyet-i Anadolu’da vâki‘ Bolu voyvodalığına ber-vech-i mâlikâne mutasarrıf olup Mahmiye-i İstanbul’da Akbıyık Mahallesi’nde müsâfiren sâkin Yusuf Ağa b. Ahmed’in menziline varıp zeyl-i rakīmde mastûrü’l-esâmî Müslimîn mahzarlarında akd-i meclis-i şer‘-i şerîf ettikde Şahabeddin kazâsı ahâlîsinden olup Mahmiye-i mezbûrede müsâfiren sâkin es-Seyyid Derviş Ağa b. Abdullah Ağa [ve] Kādızâde Mehmed Ağa b. Receb Efendi ve Salih Ağa b. Abdüllatif ve kazâ-i mezbûre tâbi‘ Akhisar karyesi ahâlîsinden Hacı Yürüş? b. Şa‘ban ve Hatîb Hasan Efendi b. Mustafa ve İsmail b. Murtaza ve Mustafa b. Mustafa ve Baştimruk karyesinden Mustafa b. Şa‘ban ve Gölceler [Gökçeler] karyesinden Demirci Usta Mehmed b. Ali ve Meydan karyesinden Ali b. el-Hâc Mehmed ve Yörük karyesinden Ömer b. Usta Ömer ve Kozviran karyesinden İbrahim b. İsmail ve Şanlar karyesinden İbrahim b. Hüseyin ve Ulu karyesinden Mehmed b. Asker Ahmed ve Yayalar’dan İbrahim b. Şa‘ban ve Başboyunduruk’dan Topal Osman b. Hasan ve Yörükviran karyesinden ( ) ve Taşdivan karyesinden Mehmed b. Demirci Receb ve mezkûr Şanlar karyesinden Halil b. Mustafa ve Seradere? karyesinden İsmail b. Mustafa nâm kimesnelerden her biri asâleten ve sâir mahsûrü’l-esâmî ve’l-eşhâs kimesneler taraflarından ber-nehc-i şer‘î vekâletleri sâbit olan mezbûrân es-Seyyid Derviş Ağa ve Kādızâde Mehmed Ağa [74b] meclis-i ma‘kūd-ı mezkûrda bâ‘isü hâze’l-kitâb mûmâ-ileyh Yusuf Ağa mahzarında her biri bi’l-asâle ve bi’l-vekâle ikrâr ve takrîr-i kelâm edip mûmâ-ileyh Yusuf Ağa on iki seneden berü voyvodamız olup bâ-fermân-ı âlî üzerimize edâsı lâzım gelen avârız ve bedel-i nüzûl ve sâir tekâlifimizi edâ eylediğemizden sonra sinîn-i mezkûrede on dört bin altı yüz elli guruşumuzu bi-gayr-ı hakkın ahz u kabz etmişidi deyü ber-vech-i muharrer asâleten ve vekâleten üzerine da‘vâya şürû‘ eylediğimizde ol dahi inkâr edip ba‘de vukū‘ı’l-münâza‘a beynimize muslihûn tavassut etmeğin mûmâ-ileyh Yusuf Ağa’yı an-inkâr bizimle üç bin iki yüz guruş üzerine musâlaha eylediklerinde biz dahi sulh-ı mezkûru ba‘de’l-kabûl mûmâ-ileyh Yusuf Ağa yedinde mülkü olup kazâ-i mezkûrda vâki‘ hudûdu ve sınırı beynimizde ma‘lûm Elekçiler ve Gökçeler demekle ma‘rûf iki kıt‘a çiftlik arsalarını yüzer guruşdan iki yüz guruşa ve Kılavuzoğlu çiftliğini iki yüz guruşa ve Yayalar çiftliğini yüz guruşa ve Nebibeyoğlu çiftliği demekle ma‘rûf çiftliği yüz guruşa ve İdrisefendi çiftliğini elli guruşa cümle tevâbi‘ ve levâhıkı ile bize bey‘ ve temlîk ve her birini mahallinde kabz ve tesellüme taslît ve semenleri olan bin üç yüz guruşu bedel-i sulh-ı mezkûrun ol mikdârına takās ve mahsûb eylediğinde biz dahi ber-vech-i meşrûh iştirâ ve temellük ve mukāssa ve kabûl edip mâ‘adâ bin sekiz yüz elli guruşu yedinden tamamen ahz u kabz eylediğimizden sonra biz husûs-ı mezkûra ve târih-i kitâba gelince sâir beynimizde cereyân eden ahz u i‘tâya müte‘allika âmme-i de‘âvî ve mütâlebât ve muhâsamatdan, mûmâ-ileyh Yusuf Ağa ve zikrolunan mâlikânede şerîki İbrahim Paşa ve oğlu Ahmed Bey her birini asâleten ve vekâleten ibrâ-i âmm-ı râfi‘u’l-hısâm ile ibrâ ve iskāt eylediğimizde ol dahi bedel-i sulh olan mârru’z-zikr çiftlikler ile meblağ-ı mezkûra müteallika âmme-i de‘âvî ve mütâlebât ve muhâsamâtdan bizi ve müvekkilûn-ı mezbûrûnu ibrâ-i âm ile ibrâ ve iskāt eyledi dediklerinde gıbbe’t-tasdîkı’ş-şer‘î mûmâ-ileyh Yusuf Ağa zikrolunan çiftliklere fîmâ-ba‘d kimesne zuhûr edip bi’l-istihkāk taleb ve da‘vâ ahz u kabz ederse semenlerine ben zâmin ve kefîlim dediğini mevlânâ-yı mezbûr mahallinde tahrîr ba‘dehû ma‘an ba‘s olunan Çukadâr el-Hâc Ali [b.] Abdullah ve Muhzır İbrahim ile meclis-i şer‘a gelip her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: El-Hâc Ali b. Abdullah, fahrü’l-müderrisîni’l-kirâm Abdullah Efendi b. Hacı Mehmed, es-Seyyid Ahmed Ağa b. Osman, kethüdâ yeri Mustafa b. Halil, İbrahim b. Mustafa, Ali Beşe b. Şa‘ban, Ali Efendi imâm-ı mescid-i Kâtib Sinan, Osman b. Mehmed, Süleyman Çavuş b. Ca‘fer Ağa, Mehmed Çavuş b. Halil, el-Hâc Mustafa b. Ahmed, Abdünnebi b. Nuh.</p>          <br><a title="Önceki sayfa" style="text-decoration:none" href="./ayrmetin.php?idno=5255"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5257"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o691"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>