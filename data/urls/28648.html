﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 326<br>Hüküm no: 232<br>Orijinal metin no: [73b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Hızır’ın İsmail Çelebi b. Mehmed’den kiraladığı vakıf menzilin yanması üzerine aralarında çıkan ihtilafın sulh yoluyla halledildiği</b><br><br>Mahmiye-i İstanbul’da Çıkrıkçı Kemâl mahallesi sâkinelerinden olup zâtı ma‘rifet-i şer‘iyye ile ârifân Mehmed ve Ali ibney Yusuf ta‘rîfleriyle mu‘arrefe olan Ayşe bt. Hızır nâm hatun meclis-i şer‘-i şerîf-i enverde işbu bâ’isü’l-kitâb İsmail Çelebi b. el-Hâc Mehmed mahzarında ikrâr ve takrîr-i kelâm edip mezbûr İsmail Çelebi merhûm Hayreddin Paşa nâm sahibü’l-hayrın vakfından icâreteyn-i ma‘lûmeteyn ile taht-ı tasarrufunda olup mahrûse-i Galata’da Kürkçü kapısı dâhilinde vâki‘ ma‘lûmü’l-hudûd vakıf menzil[i] târih-i kitâbdan yedi ay mukaddem altmış guruş bedel-i makbuzu mukābelesinde bâ-ma‘rifet-i mütevellî bana ferâğ ve tefvîz ben dahi vech-i muharrer üzere tefevvüz ve kabûl eylediğimden sonra menzil-i mezbûr târih-i kitâb-ı şehrînin ikinci günü mahrûse-i mezbûrede vâki‘ olan harîkde muhterik olmağın ben dahi bedel-i mezbûr altmış guruşdan istifâ etdiğim mikdâr bedeli mezbûr İsmail Çelebi’den taleb ve da‘vâ etmişidim el-hâletü hâzihî mezbûr İsmail Çelebi bedel-i mezbûrun otuz guruşunu bi-tarîkı’s-sulh bana def‘ u teslîm ben dahi ahz u kabz ve arsa-i hâliye-i mezbûreyi yine kendüye bâ-izn-i mütevellî ferâğ ve tefvîz ve bâkī kalan otuz guruş da‘vâsından mezbûr İsmail Çelebi’nin zimmetini ibrâ ve ıskāt edip mezbûr İsmail Çelebi dahi bana medfû‘u olan meblağ-ı mezbûr otuz guruşa müte‘allika da‘vâdan benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ vaka‘a bi’t-taleb [74a] ketb olundu.<br><br>Fî 29 Şevval sene [1]107<br><br>Şuhûdü’l-hâl: Abdullah Çelebi b. Abdullah, Ali Çelebi b. Abdurrahman, el-Hâc Hüseyin b. Abdullah, el-Hâc Ali Çelebi, İbrahim Çelebi b. Ahmed, Mahmud b. Hasan, Mehmed b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28647"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28649"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o842"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>