﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 110<br>Hüküm no: 34<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manav esnafından Seyyid Ali’nin şakirdi olan Ali’ye ayrı dükkân açmasına izin verilmediği</b><br><br>Bâ-mühr-i hazret-i efendi<br><br>Ma‘rûz<br><br>Manav tâifesinden sahib-i arzuhâl es-Seyyid Ali meclis-i şer‘de şâkirdi olan Ali nâm kimesne muvâcehesinde pazarbaşıları Abdurrahman Çelebi ve ustalarından el-Hâc Süleyman ve diğer el-Hâc Süleyman ve es-Seyyid el-Hâc Hüseyin ve Osman Odabaşı ve es-Seyyid Osman ve Ali Odabaşı ve es-Seyyid İbrahim ve Mustafa Yazıcı ve es-Seyyid Hüseyin ve Ali Yazıcı hazırlar oldukları hâlde mezbûr Ali henüz benim şâkirdim olup nizâm-ı kadîmimiz üzere müstakillen dükkânda olmağla müsta‘id değil iken benim elli seneden beri taht-ı icâremde olup Kumkapı’da vâki‘ dükkânımı sahibinden istîcara tâlib ve nizâm-ı kadîmimizin ihtilâline bâdî olmağla hilâf-ı nizâm-ı kadîm hareket etmeyip ve bilâ-taleb esnâfımız umûruna karışmamak üzere mezbûr Ali’ye tenbîh olunmak matlûbumdur dedikde mezbûrûn ustalar dahi merkūm Ali henüz şâkird olup müstakillen dükkânda olmağa müsta‘id değildir ve harekât ve evzâ‘ı nizâm-ı kadîmimizin ihtilâline bâdî olduğundan ber-minvâl-i muharrer mezbûra tenbîh olunmak cümlemizin merâmımızdır dediklerinde mezbûr Ali dahi dükkân-ı mezkûru istîcardan kendi rızâsıyla fâriğ ve ba‘de’l-yevm hilâf-ı nizâm-ı kadîm hareket etmemek üzere ve talebleri olmadıkca esnâfı umûruna kat‘a karışmamak üzere ta‘ahhüd etmekle mezbûrun ta‘ahhüdü ba‘de’t-tescîl bu vechile kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî 20 Rebî‘ülevvel sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7073"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7075"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>