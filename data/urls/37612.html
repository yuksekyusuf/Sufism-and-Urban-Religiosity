﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 822<br>Hüküm no: 668<br>Orijinal metin no: [153M/a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühürdar Hasan Ağa’nın varislerinin, mûrislerinin alacağının tahsiline vekil tayinleri</b><br><br>Mahmiye-i İstanbul’da Süleyman Ağa mahallesinde sâkinen fevt olan Mühürdâr Hasan Ağa b. Mustafa’nın babası mezbûr Mustafa’ya Hasan b. Mehmed asâleten ve müteveffâ-yı mezbûrun evlâd-ı sıgārı Mehmed ve Mahmud ve Âişe’nin vasiye-i mansûbeleri olup zâtı ba‘de’t-ta‘rîfi’ş-şer‘î Emine Hatun bt. Abdullah b. Abdullah vesâyeten meclis-i şer‘de müteveffâ-yı mezbûrun karındaşı râfi‘ü’l-kitâb Mehmed Ağa b. Mustafa mahzarında herbiri ikrâr ve takrîr-i kelâm edip merhûm-ı mezbûrun mahrûse-i Edirne’de olan terekesine vaz‘-ı yed edenlerden taleb-i da‘vâ ve ahz [ü] kabza ve bize îsâle ve vilâyet-i Anadolu’da Aydın sancağında Nazilli kazâsında ma‘lûmü’l-esâmî re‘âyâ zimmetlerinde olan malı dahi tahsîl ve ahz ve bize îsâle ve kabz [ve] îsâl mütevakkıf olan umûrun küllîsine tarafım[ız]dan mezbûr Mehmed Ağa’yı vekîl eyledik ol dahi ba‘de’l-kabûl mezbûrân Mustafa ve Emine yine vekîl-i mezbûr mahzarında ikrâr edip mezbûr Mehmed Ağa’nın harcırâh ve sâir mesârifi ücreti içün tahsîl eylediği malımdan her yüz guruşda otuz guruş nısfı mezbûr Mustafa’nın ve nısfı sıgār-ı mezbûrûnun hisselerinden mezbûr Mehmed Ağa’ya vermeğe herbirimiz ta‘ahhüd eyledik de[di]klerinde mâ-vaka‘a kayd-şüd.<br><br>Fî 20 min-Cumâdelâhire sene 1110<br><br>Şuhûdü’l-hâl: Yusuf Efendi b. Veli, İbrahim Ağa b. Kethüdâ, Solakzâde Mustafa, Pîrîoğlu Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37611"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37613"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0822"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1092"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>