﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 255<br>Hüküm no: 256<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Beşe’nin İbradı kasabasınki bağını sattığı</b><br><br>Mübâya‘a-i bağ.<br><br>Vilâyet-i Anadolu’da Alâiye Sancağı’nda İbradı kasabası ahâlîsinden olup hâlâ mahmiye-i İstanbul’da Dergâh-ı âlî cebecilerinden üçüncü bölük neferâtından Mehmed Beşe b. Ali nâm kimesne meclis-i şer‘-i şerîf-i enverde bâ‘isü’l-kitâb es-Seyyid Mustafa b. es-Seyyid Ali nâm kimesne mahzarında ikrâr ve takrîr-i kelâm edip yedimde mülk ve hakkım olup kasaba-i mezbûre hudûdu dâhilinde Katranbucağı demekle ma‘rûf mahâlde vâki‘ bir tarafdan Ebûbekir oğlu es-Seyyid el-Hâc Ali mezrâ‘ası ve bir tarafdan Şeyh Mehmed Efendi mezrâ‘ası ve bir tarafdan el-Hâc İbrahim mezrâ‘ası ve taraf-ı râbi‘i tarîk-ı âm ile mahdûd ve tahmînen üç dönüm kürûmu ve eşcâr-ı müsmire ve gayr-ı müsmireyi muhtevî bağımı bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-ı bâtt-ı sahîh-i şer‘î ile altı yüz guruşa mezbûr es-Seyyid Mustafa’ya bey‘ ve temlîk ve mahâllinde kabz ve tesellüme taslît eylediğimde ol dahi minvâl-i muharrer üzere iştirâ ve temellük ve kabûl eylediğinden sonra semeni olan meblağ-ı mezbûr altı yüz guruşu mezbûr es-Seyyid Mustafa yedinden tamamen ahz u ve kabz eyledim. Ba‘de’l-yevm zikrolunan bağda alâka ve medhalim kalmayıp mezbûr es-Seyyid Mustafa’nın mülk-i müşterâsı olmuşdur. Keyfe mâ yeşâ mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 26 Zilhicce sene [1]143.<br><br>Şuhûdü’l-hâl: es-Seyyid İsmail Ağa b. es-Seyyid Ali, es-Seyyid Mehmed Çelebi b. Osman, es-Seyyid Mehmed Çelebi b. İsmail, es-Seyyid Osman Çelebi b. es-Seyyid Ahmed, es-Seyyid Ali Çelebi b. İbrahim, el-Hâc Halil Çelebi b. İbrahim, Ahmed Çelebi b. İbrahim, es-Seyyid Mustafa b. Ali, es-Seyyid İbrahim b. Seyyid Mehmed, Seyyid Süleyman b. Seyyid Mehmed, Seyyid Mehmed b. İbrahim Efendi, Seyyid Hidâyetullah b. Seyyid Musa, Seyyid Ahmed b. Mustafa, Seyyid İbrahim b. Seyyid Ali.</p>          <br><a title="Önceki sayfa" style="text-decoration:none" href="./ayrmetin.php?idno=6009"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6011"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>