﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 377<br>Hüküm no: 200<br>Orijinal metin no: [69b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmeğin mahallelere gelen satıcılardan alınması, fırınların önünde kalabalık oluşturulmaması</b><br><br>Nân-ı azîz mahallere tabla nizâmı<br><br>İstanbul kādısı fazîletli efendi<br><br>Dârü’s-saltanatü’s-seniyye ve bilâd-ı selâsede mutavattın ibâdullâhın rûz-merre muhtâc oldukları nân-ı azîze muktezî olan hınta habbâzâna sâbıkı vechile tamamen i‘tâ olunmakda ve fırınlarda dahi nân-ı azîz kadîmi ve sâbıkı vechile tabh kılınmakda ise de ekser-i nâs lüzûmundan ziyâde olarak ve mahallelerine tablakârların götüreceği nân-ı azîze bakmayarak fırınlardan ziyâde nân-ı azîz almak dâ‘iyesine düşdüklerinden fırınlar pîşgâhında kalabalık görülmekde ve bu keyfiyet Rum ve Ermeni ve Yahûd milletlerinin kemâl-i tehâcümlerinden neş’et etmekde oluduğuna binâen husûs-ı mezbûrun bir râbıta tahtına idhâli lâzım gelerek gerek ehl-i İslâm ve gerek re‘âyâ sâkin olduğu mahallelere tablakârlar ile iktizâ eden nân-ı azîz gönderilmek üzere me’mûrlarına tenbîh olunmuş ve fîmâ-ba‘d milletlerinden böyle fırınlar önlerinde kalabalık etmeğe cesâret ederi olur ise derhâl tedîbât-ı şedîde icrâ olunacağını milletlerine ifâde ve bu maddeye dikkat ile fırınlar önlerinde re‘âyâdan birinin bulunmaması husûsuna be-gāyet ihtimâm eylemeleri patriklere ve hahambaşıya beyâz üzerine [70a] başka başka fermân-ı âlî ısdârıyla tenbîh ve tekîd kılınmış ve ehl-i İslâm’dan dahi o misillü tablakârların mahallelere götürecekleri nân-ı azîze kanâ‘at etmeyip lüzûmundan ziyâde almak dâ‘iyesiyle fırınlar pîşgâhında kalabalık vukū‘una sebeb olanlar her kim ise tedîb olunacaklarını mahalleleri ahâlîsine tefhîm eylemelerini eimme-i mahallâta tenbîh etmeleri fazîletli bilâd-ı selâse kādıları efendilere ve ihtisâb ağasına dahi bildirilmiş olmağla siz dahi keyfiyeti bu vechile eimme-i mahallâta beyân ve ifâdeye dikkat ve ba‘d-ez-în hilâf-ı fermân-ı âlî fırınlar önlerinde öyle kalabalık vukū‘ bulmaması husûsuna ale’d-devâm ihtimâm ve nezâret eyleyesiz deyü.<br><br>Fî 11 Ş sene 1244</p>          <br><a title="Önceki sayfa" style="text-decoration:none" href="./ayrmetin.php?idno=34106"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34108"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>