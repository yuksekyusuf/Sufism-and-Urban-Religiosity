﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 401<br>Hüküm no: 298<br>Orijinal metin no: [95a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Davud Vakfı’na aid olup düşük fiyatla kirada bulunan mahzenin kira bedelinin arttırılması</b><br><br>Mahmiye-i İstanbul hısnı ebvâbından Ayazma kapısı hâricinde vâki‘ merhûm el-Hâc Davud Vakfı’na bi’l-fi‘l mütevellî olan el-Hâc Hüseyin Çelebi b. Sinan nâm kimesne meclis-i şer‘-i şerîf-i enverde takrîr-i kelâm ve ta‘bîr ani’l-merâm edip zikrolunan Ayazma kapısı hâricinde vâki‘ lede’l-ahâlî ve’l-cîrân ma‘lûmü’l-hudûd bir bâb mahzen vakf-ı mezbûrdan icâre-i mu‘accele ve beher mah altmış akçe ücret-i mü’eccele ile Osman b. Ebûbekir nâm kimesnenin taht-ı tasarrufunda iken merkūm Osman bilâ-veled fevt olup mahzen-i mezbûr taraf-ı vakf-ı mezkûra âid olmağla işbu bin yüz yedi senesi Cemaziyelûlâsı’nda vakf-ı mezbûra mütevellî olan Mehmed b. Hüseyin nâm kimesne zikrolunan mahzenin hîn-i icârda icâre-i mu‘accele-i misliyesi on beş bin beş yüz sağ akçe iken nâzır-ı vakf olan Kömürcü Halil ma‘rifetiyle zikrolunan mahzeni icâre-i mu‘accele-i misliyesinden noksan-ı fâhiş olan dört bin yüz yirmi akçeye hâlâ diyâr-ı âharda olan Mehmed Reis nâm kimesneye bi’t-tevliye îcâr ve teslîm etmekle meblağ-ı mezbûr dört bin yüz yirmi akçe mahzen-i mezbûrun ber-vech-i muharrer icâre-i mu‘accele-i misliyesinden noksan-ı fâhiş olmağla vakf-ı mezbûra gadr ve zarar olup ve ecr-i mislini tekmîl içün müste’cir-i mezbûr diyâr-ı âharda bulunup vakf-ı mezbûrun zarûreti dahi olmağla zikrolunan mahzeni sûk-ı sultânîde müzâyede ve nidâ etdirip ragabât-ı nâs munkatı‘a oldukda ol dahi ecr-i misli ile âhara îcâra kıbel-i şer‘den bana izin verilmek matlûbumdur dedikde kazıyye mütevelli-i mezbûrun takrîr-i meşrûhu üzere olup mahzen-i mezbûru mütevellî-i sâbık mezkûr Mehmed icâre-i mu‘accele-i misliyesinden noksan-ı fâhiş ile îcâr edip vakf-ı mezbûra gadr ve zarar olduğunu mürtezika-i vakf ve zeyl-i kitâbda muharrerü’l-esâmî olan Müslimîn ihbâr etmeleriyle mütevellî-i mezbûrun îcâr-ı merkūmu şer‘an sahîh ve mu‘teber olmamağla mahzen-i mezbûru sûk-ı sultânîde nidâ ve müzâyede etdirip ragabât-ı nas munkatı‘a oldukda ecr-i misli ile âhara îcâra mütevellî-i mezbûr el-Hâc Hüseyin’e kıbel-i şer‘den ba‘de’l-izn mâ hüve’l-vâki‘ bi’t-taleb ketb olundu.<br><br>Fî 5 Şevval sene [1]107<br><br>Şuhûdü’l-hâl: Abdullah Efendi el-imâm, Halil Efendi b. ( ), Hacı Mustafa imâm-ı Hoca Halil Attar, İsmail Efendi b. Mustafa nâzır, Abdurrahman Efendi halîfe-i muhâsebe.</p>          <br><a title="Önceki sayfa" style="text-decoration:none" href="./ayrmetin.php?idno=28713"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28715"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o821"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>