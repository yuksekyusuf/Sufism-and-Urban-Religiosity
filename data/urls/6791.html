﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 464<br>Hüküm no: 575<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un evinin lağım yoluyla ilgili anlaşmazlıkta sulh sağlandığı</b><br><br>Keşf<br><br>Ma‘rûz<br><br>Sâdır olan fermân-ı âlîlerine imtisâlen cânib-i şer‘-i mutahharadan irsâl olunan keşif nâibi Hıfzı el-Hâc Mehmed Efendi dâ‘îleri hâssa mimârı hulefâtından İbrahim ve Halil halîfeler ile mahmiye-i İstanbul’da Kâtibkasım mahallesinde vâki‘ mahall-i nizâ‘ın üzerine varıp akd olunan meclisde sâhibe-i arzuhâl Âişe Hatun meclis-i ma‘kūd-ı mezkûrda câr-ı mülâsıkı olup bir bâb menzilin nısfına mutasarrıf olan derûn-ı arzuhâlde mastûrü’l-ism Yusuf ve nısf-ı âharına mutasarrıfe olan zevcesi Afife Hatun ve tarafından vekîl-i sâbitü’l-vekâlesi zevci mezbûr Yusuf muvâcehesinde târîh-i i‘lâmdan sekiz sene mukaddem işbu mu‘âyene olunan menzilimin kadîmî mezbûrenin menzili derûnundan cereyân eden kârîzimi bi-gayr-ı hakkın sed ve icrâsına mümâna‘at etmekle suâl olunup kadîmi üzere cereyân ettirmek matlûbumdur deyü ba‘de’d-da‘vâ mezbûr Yusuf cevâbında ber-vech-i muharrer sekiz sene mukaddem sed eylediğini ikrâr ve i‘tirâf eyledikden sonra tavassut-ı muslihûn ile müdde‘iye-i mezbûre Âişe Hatun’un ve ittisâlinde olan hemşîresi Fâtıma Hatun’un ve tarîk-i hâs erbâbının rızâlarıyla mezbûretânın havluları dolması duvarı dibinde mezbûr Yusuf kendi mâlıyla birbirine muttasıl iki aded kenîf binâ ve kârîzlerin sokak kapıları olan tarîk-i hâsda vâki‘ kârîze ilhâk etmek üzere bi’t-terâzi kat‘-ı nizâ‘ eylediklerini mevlânâ-yı mezbûr mahallinde ketb ü tahrîr ve ümenâ-i şer‘le meclis-i şer‘a gelip alâ-vukū‘ihi inhâ eylediği huzûr-ı âlîlerine i‘lâm olundu. Bâkī emr ü fermân men-lehü’l-emrindir.<br><br>Fî 28 min-Muharremi’l-harâm sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6790"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6792"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b464"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>