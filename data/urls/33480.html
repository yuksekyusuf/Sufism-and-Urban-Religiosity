﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 101<br>Hüküm no: 53<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arapgirî Ebubekir ile Anadolu kuzatından Ahmed Necib’in niyabet ücretinden kırk guruşa sulh oldukları</b><br><br>Kırk guruş teslîm ile ibrâ<br><br>Ma‘rûz<br><br>Bâ-işâret-i aliyye sâdır olan fermân-ı âlîlerine imtisâlen İstanbul’da Dikilitaş kurbünde Atîk Ali Paşa Medresesi’nde sâkin talebe-i ulûmdan sahib-i arzuhâl Arapgirî es-Seyyid Ebûbekir Efendi b. es-Seyyid İsmail nâm kimesne meclis-i şer‘-i münîrde sâbıkā medîne-i Tokat nâibi Anadolu kuzâtı eşrâfından derûn-ı arzuhâlde mezkûru’l-ism es-Seyyid el-Hâc Ahmed Necib Efendi b. es-Seyyid Ali nâm kimesne muvâcehesinde mezbûr es-Seyyid el-Hâc Ahmed Necib Efendi bin üç yüz kırk bir senesi Recebi’l-ferdi gurresinden bi’n-niyâbe zabtetmek üzre medîne-i mezbûrenin mürâselesini alıp azîmesi esnâsında seni medîne-i mezbûre nevâhîsinden birine nâib nasbedip hâsılâtının humusunu sana veririm deyü bu vechile mukāvele ederek beni medîne-i mezbûreye getirip ba‘dehû merkūm es-Seyyid <<Ahmed>> el-Hâc Ahmed Necib Efendi medîne-i mezbûreden sene-i mezbûre Şevvali’l-mükerremi gurresinde beni Tozanlı nâhiyesine gönderip ben dahi şehr-i mezbûr gurresinden Zilka‘detü’ş-şerîfesi gāyetine gelince iki ay müddetde nâhiye-i mezbûre mahsûlâtı olan dokuz yüz guruşun iki yüz guruşu ber-mu‘tâd nâhiye-i mezbûrede sarf olunup bâkī kalan yedi yüz guruşun iki yüz seksen guruşunu kendüye teslîm ve dört yüz yirmi guruşunu dahi nâhiye-i mezbûre vücûhlarından ahz etmekle bu sûretde mahsûl-i mezbûrdan gayri ez-masrûf yedi yüz guruşdan benim ber-vech-i mukāvele humus hissem olan yüz kırk guruşu mezbûrdan mutâlebe eylediğimde ol dahi bana mâlından işbu meclis-i şer‘de kırk guruş def‘ ü teslîm ve umûruma sarfla istihlâke emreylediğinde ben dahi yedinden ahz ü kabz ve emri üzre umûruma sarfla istihlâk etmemle bi’l-cümle husûs-ı mezkûra ve meblağ-ı müstehlek-i mezkûrun istirdâdına ve işbu târih-i i‘lâma gelince sâir beynimizde cereyân eden cemî‘ hukūk-ı şer‘iyyeye müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve ıskāt ve her birimiz ber-vech-i muharrer âharın ibrâsını kabûl eyledik deyü ikrâr ve tasdîkleri İstanbul Mahkemesi’nden huzûr.<br><br>Fî 19 Safer sene [1]242<br><br>Nüshateyn</p>          <br><a title="Önceki sayfa" style="text-decoration:none" href="./ayrmetin.php?idno=33479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>