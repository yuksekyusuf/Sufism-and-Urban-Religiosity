﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 297<br>Hüküm no: 242<br>Orijinal metin no: [77a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çavuş b. Abdülmennan’ın küçük çocuklarının ihtiyaçlarını karşılamak için babalarından kalan evin vasileri tarafından Râziye bt. Davud’a satılması</b><br><br>Mahmiye-i İstanbul’da Dizdâriye mahallesi sâkinlerinden iken bundan akdem vefât eden Mehmed Çavuş b. Abdülmennan’ın sulbî sagīr oğlu Mehmed ve sulbiye sagīre kızları Râbia ve Nesli’nin kıbel-i şer‘den mansûb vasîleri olan el-Hâc Ahmed b. ( ) nâm kimesne meclis-i şer‘-i hatîrülâzımü’t-tevkīrde mahalle-i mezbûre sâkinelerinden fahrü’l-muhadderât Râziye bt. Davud nâm hatun mahzarında bi’l-vesâye ikrâr-ı tâm ve takrîr-i kelâm edip Haremeyn-i Muhteremeyn Vakfı’ndan olup mahalle-i mezbûrede vâki‘ iki tarafı yine vakf-ı mezbûr ile ve bir tarafı ( ) ve bir tarafı tarîk-i âm ile mahdûd olup bundan akdem müteveffâ-yı mezbûr Mehmed Çavuş’un tasarrufunda olan altı bâb fevkānî oda ve bir tahta-pûş ve bir kilâr ve bir ahırı müştemil menzilin ba‘de vefâtihî hakk-ı tasarrufu bi-hasebi’l-kanun evlâd-ı sıgārîn-i mezbûrîn Mehmed ve Râbia ve Nesli ve Ümmühânî’ye intikāl edip mezbûre Ümmühânî fevt olup menzil-i mezbûrda olan rub‘ hisse-i şer‘iyyesinin hakk-ı tasarrufu vakf-ı mezbûra âid olup ve selâse-i erba‘ının hakk-ı tasarrufları mezbûrûn Mehmed ve Râbia ve Nesli’nin olup lâkin sıgār-ı mezbûrînin nafaka ve kisveye eşed ihtiyâcları olup müteveffâ-yı merkūm Mehmed Çavuş’un akār ve menkūl kısmından nafaka ve kisvelerine harc ü sarf olunmak menzil-i merkūmdan gayri terekesi olmayıp zarûret-i nafakaları için hakk-ı tasarrufları âhara tefvîz olunmak lâzım olmağın menzil-i mezbûr tâlibîne arz olunup ragabât-ı nâs münkatı‘a oldukdan sonra mezbûrûnun menzil-i mezbûrda olan hisse-i mu‘ayyenelerinin hakk-ı tasarrufları mezbûre Râziye Hatun üzerinde yirmi bir bin fıddî akçede karâr edip ziyâde ile tâlib-i âhar zuhûr etmemeğin ben dahi mezbûrînin menzil-i mezbûrda olan hakk-ı tasarruflarını zarûret-i nafakaları için vesâyetim hasebi ile mezbûre Râziye Hatun’a meblağ-ı merkūm yirmi bir bin fıddî akçeye hakk-ı tasarruflarını tefvîz edip ol dahi vech-i meşrûh üzere tefevvüz ve kabûl eyledikden sonra mukābele-i tefvîzde olan meblağ-ı merkūm yirmi bir bin akçeyi mezbûre Râziye Hatun yedinden bi’t-tamâm ve’l-kemâl ahz u kabz eyledim ba‘de’l-yevm zikr olunan menzil-i mezbûre Râziye Hatun’un tefvîz olunmuş mülküdür keyfe mâ yeşâ mutasarrıfe olsun dedikde vasiyy-i mezbûrun vech-i muharrer üzere cârî olan ikrârını el-mukarrun leha’l-mezbûre Râziye Hatun bi’l-müvâcehe tasdîk etmeğin mâ-vaka‘a bi’t-taleb ketb olundu.<br><br>Tahrîren fî-evâsıtı Rebî‘i’l-evvel li-sene tis‘a ve ışrîn ve elf.<br><br>Şühûdü’l-hâl: Abdi Bey b. Hasan el-cündî, Mahmud Çelebi el-bevvâbü’s-sultânî, el-Hâc Ahmed b. Hasan, Kaya b. Abdullah, Abbas b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=11572"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11574"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o750"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>