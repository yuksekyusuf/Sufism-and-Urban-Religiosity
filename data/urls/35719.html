﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 100<br>Hüküm no: 44<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fehime Hanım bt. Abdullah’ın boşandığı eşinin iki çocuğunun her biri için aylık 200 kuruş nafaka bağlattırması</b><br><br>Nafaka-i sagīr 200 guruş<br><br>Mahmiye-i İstanbul’da Hoca Paşa mahallesinde sakine zâtı ta‘rîf-i şer‘î ile mu‘arrefe olan işbu bâ‘isetü’l-kitâb Fehime Hanım bt. Abdullah meclis-i şer‘-i şerîf-i lâzımü’t-teşrîfde zevc-i mutallıkı Bağdat Evkāf Müdürü sâbık izzetlü Osman Bey b. İbrahim Paşa mahzarında ikrâr-ı tâm ve ta‘bîr ani’l-merâm edip mûmâ-ileyh Osman Bey ile mukaddemâ zevciyet beynimizde kāime iken mûmâ-ileyhin firâşından hâsıllar ve benden mütevellidler ve bi-hakkı’l-hıdâne hâlâ hacr ve terbiyemde olan sulbî oğulları tahmînen iki yaşında Mehmed Necib ve tahmînen üç aylık Mehmed Rüşdü nâm sagīrlerin aslâ mâlları olmayıp nafaka ve kisveye eşedd-i ihtiyâc ile muhtâclar olmalarıyla sagīran-ı mezbûrânın nafaka ve kisve ve sâir levâzım-ı zarûriyeleri için pederleri mûmâ-ileyh Osman Bey üzerine kıbel-i şer‘den kadr-ı ma‘rûf meblağ farz ve takdîr buyurulmak bi’l-hıdâne matlûbumdur dedikde gıbbe’t-tasdîki’ş-şer‘î hâkim-i hâsim-i vâlâ-cenâbi’l-muvakkı‘ ismuhu fî sadri’l-kitâb tûbâ lehû ve hüsnü me’âb efendi hazretleri dahi sagīrân-ı mezbûrânın nafaka ve kisve ve sâir levâzım-ı zarûriyeleri için pederleri mûmâ-ileyh Osman Bey üzerine işbu târih-i kitâbdan i‘tibâren bi’t-terâzi beherine şehriye ikişer yüz guruşdan cem‘an dört yüz guruş nafaka farz ve takdîr buyurup meblağ-ı mefrûz-ı mezkûr beher şehr dörder yüz guruşu sagīrân-ı mezbûrânın nafaka ve kisve ve sâir levâzım-ı zarûriyelerine harc u sarfa ve lede’l-iktizâ istidâneye ve inde’z-zafer pederleri mûmâ-ileyh Osman Bey üzerine rucû‘a vâlidesi ve hâdinesi mezbûre Fehime Hanım’a izin vermeğin mâ-vaka‘a bi’t-taleb ketb olundu.<br><br>Fî 23 Zilhicce sene 1278<br><br>Şuhûdü’l-hâl: Muhzır Yusuf Ağa b. ( ), Muhzır Feyzi Ağa b. ( ), Muhzır Mustafa Ağa b. ( ), Muhzır Salih Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>