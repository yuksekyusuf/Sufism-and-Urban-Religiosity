﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 294<br>Hüküm no: 342<br>Orijinal metin no: [64a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sitti bt. Sefer’in boşandığı eşi Mehmed Beşe’de olduğunu iddia ettiği eşya hususunda anlaşma sağlanması</b><br><br>Mahmiye-i İstanbul’da Alaca Hamam kurbünde sâkine Sitti bt. Sefer nâm hatun meclis-i şer‘-i şerîfde sâbıkā zevci olan işbu bâ‘isü’l-kitâb Mehmed Beşe b. Ömer nâm kimesne mahzarında ikrâr ve takrîr-i kelâm edip mezbûr Mehmed Beşe zevciyet beynimizde kāime iken yüz guruşa muhammen zümrüd taşlı bir altın yüzüğüm ve otuz guruşa muhammen bir sim hançer ve her biri [64b] birer guruş kıymetli on sahanımı bi-gayr-ı hakkın yedimden ahz etmekle bundan akdem eşyâ-i mezbûre mevcûde ise aynlarını müstehleke ise misli ve kıymeti olanının kıymet-i şer‘iyyelerini ver deyü mezbûr Mehmed Beşe’den taleb ve da‘vâ etdiğimde mezbûr Mehmed Beşe dahi inkâr etmekle beynimizde nizâ‘-ı küllî vukū‘undan sonra muslihûn tavassut edip mezbûr Mehmed Beşe ile beynimizde bin akçe üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûr bin akçeyi yedinden ahz u kabz edip husûs-ı mezbûra ve târîh-i kitâba gelince beynimizde cârî olan cemî‘ ahz u i‘tâya müte‘allıka âmme-i de‘âvîden ben mezbûr Mehmed Beşe’nin zimmetini ve mezbûr Mehmed Beşe dahi benim zimmetimi ibrâ-i âmm-ı kâtı‘u’n-nizâ‘ ile ibrâ ve iskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 3 min-Şa‘bâni’l-mu‘azzam sene 1081.<br><br>Şuhûdü’l-hâl: Yusuf Beşe b. Mehmed el-mübâşir, Ramazan b. Ali, Hüseyin b. Süleyman, Mehmed b. Muharrem, Ali Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>