﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 271<br>Hüküm no: 248<br>Orijinal metin no: [48b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serhat v. Avanes’in, Karabet v. Serkiz’e olan borcunu kefili İstefan v. Ohannes’in ödemesi gerektiği</b><br><br>Tonbakü semeninden 7.897 guruş hükm-i kefâlete<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Mübârek rikāb-ı kamer-tâb-ı hüsrevâneye takdîm olunan arzuhâlde mastûrü’l-ism olup hâlâ Erzurum’da mütemekkin Tonbakücu Serhat v. Avanes v. Atam nâm zimmî tarafından husûs-ı âtîde taleb ve da‘vâ ve ahz ü kabza ve mütevakkıf olduğu umûrun küllîsine vekîl olduğu Kürkçü Ahican v. Manil ve Kürkçü Avakim v. Avanes nâm zimmîler şehâdetleriyle ber-nehc-i şer‘î sâbit olan Kürkçü Karabet v. Serkiz nâm zimmî derûn-ı arzuhâlde mezkûrü’l-ism hâssa hasekilerinden Mehmed Ağa b. Abdullah hâzır olduğu hâlde Çarşamba günü arz odasında huzûr-ı hazret-i Sadâret-penâhîde ma‘kūd meclis-i şer‘-i münîrde sâhibey-i arzuhâlden Tonbakocu İstefan v. Ohannes zimmî muvâcehesinde şerîki Tonbakocu Aram v. Asador nâm zimmî kezâlik hâzır olduğu hâlde bin iki yüz otuz üç senesi Ramazani’l-mübâreğinin on yedinci günü târihiyle müverrah mesfûr İstefan ve şerîki hâzır-ı mesfûr Aram zimmîlerin imzâ ve mühürlerini hâvî Ermeniyyü’l-imlâ işbu yedimde olan bir kıt‘a temessük mantûkunca müvekkilim mesfûr Serhat zimmînin mesfûr İstefan ve şerîki hâzır-ı mersûm Aram zimmî [49a] zimmetlerinde her biri âharın zimmetine lâzım gelen meblağa kefîl ve dâmin olarak semeni târih-i mezkûrdan on ay müeccelen mâlından bey‘ ve teslîm eylediği ma‘lûmü’l-vezn tonbako semeninden sekiz bin üç yüz seksen bir guruş alacak hakkı olup zahr-ı temessükde tahrîr olunduğu üzere meblağ-ı merkūmun dört yüz seksen dört guruşunu mesfûrân yedlerinden müvekkil-i mersûm ahz ü kabz ve istîfâ etmekle bâkīsi olan yedi bin sekiz yüz doksan yedi guruşunu asâlet ve kefâlet-i mahkiyesine binâen ancak mersûm İstefan zimmîden bi’l-vekâle taleb ederim deyü ba‘de’d-da‘vâ ve’l-istintak mersûm İstefan zimmî cevâbında müvekkil-i mersûma temessük-ı merkūm nâtık olduğu üzere semen-i mebî‘-i mezkûrdan hâzır-ı mesfûr ile her biri âharın zimmetine lâzım gelen meblağa kefîl bi’l-mâl olarak meblağ-ı bâkī-i merkūm zimmetlerinde deynleri olduğunu ikrâr lâkin müvekkil-i mersûm Serhat zimmîye deyn-i mezkûrumuzu bin iki yüz otuz altı senesi şehr-i Ramazani’l-mübârekinin on beşinci gününe gelince ceste ceste tamamen edâ ve teslîm edüp zimmetimizde meblağ-ı mezbûrdan bir akçe hakkı kalmadığını müvekkil-i mesfûr Serhat zimmî ikrâr etmişdi deyü tasaddî eylediği defini vekîl-i müdde‘î-i mersûm külliyen inkârından gayrı müvekkilim mersûm Serhat zimmî işbu bin iki yüz otuz yedi senesi şehr-i Rebî‘ülevvelinin beşinci günü târihiyle müverrah medîne-i Erzurum’dan bana irsâl eylediği mektûbda mesfûran İstefan ve Avram zimmîler zimmetlerinde bâkī alacağım olan meblağ-ı merkūm yedi bin sekiz yüz doksan yedi guruşu bi’l-vekâle ahz eyledin ise hâzır-ı mezbûr Haseki Mehmed Ali Ağa’ya ver eğer ahz etmedin ise hâzır-ı merkūmu bi’l-vekâle üzerlerine havâle eyle deyü tahrîr etmekle ben dahi hâzır-ı mezbûr Haseki Mehmed Ali Ağa ile ma‘an yine işbu sene-i mezbûre Rebî‘ülâhirinin on üçüncü günü İstanbul’da Sünbüllühan’da Erzurumlu Yoseb zimmînin odasında ancak mersûm İstefan zimmîden meblağ-ı bâkī-i merkūmu asâlet ve kefâletine binâen bi’l-vekâle taleb eylediğimde ol dahi yevm-i mezkûrdan asâleten ve kefâleten zimmetimde deyni olduğunu ikrâr ve istimhâl etmişdi deyü muahhar târih ile ikrâr ve istimhâl da‘vâsıyla eylediği def‘-i indifâ‘ını? mesfûr İstefan zimmî ba‘de’l-inkâr bu sûretle mesfûr İstefan zimmînin mukaddem târihiyle ile edâ da‘vâsı şer‘an mesmû‘a olmamağla vekîl-i mesfûr Karabet zimmî târih-i muahhar ile eylediği ikrâr ve istimhâl da‘vâsını lede’t-tezkiye makbûlü’ş-şehâde idükleri ihbâr olunan Dellâl Kiragos v. Bedros ve Dülger kalfası Toros v. Kaspar nâm zimmîler şehâdetleriyle bi’l-muvâcehe ber-nehc-i şer‘î ba‘de’l-isbât mesfûr İstefan zimmî târih-i mukaddemde edâ da‘vâsıyla vekîl-i mersûme bî-vech-i şer‘î mu‘ârazadan ba‘de’l-men‘ mûcebince meblağ-ı bâkī-i merkūm yedi bin sekiz yüz doksan yedi guruşu asâlet ve kefâlet-i mahkiyesine binâen müvekkil-i mersûm Serhat zimmî içün vekîl-i müdde‘î-i mesfûr Karabet zimmîye edâ ve teslîme ancak mersûm İstefan zimmîye tenbîh olunduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 13 C sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32673"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32675"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>