﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 337<br>Hüküm no: 523<br>Orijinal metin no: [51b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agop v. Bedro’nun yanan evini komşuların mahremiyetini ihlal etmeyecek yükseklikte yeniden yapmaya söz verdiği</b><br><br>Mahrûse-i Galata mahallâtından Bereketzâde Mahallesi imâmı es-Seyyid Ali Efendi ve müezzini es-Seyyid Hasan Efendi ve ahâlîsinden el-Hâc Ya‘kub Ağa ve es-Seyyid Mustafa Ağa ve el-Hâc Ahmed Ağa ve Hasan Ağa ve Kādızâde Mehmed Ağa ve diğer es-Seyyid Mustafa Ağa ve es-Seyyid Süleyman Ağa ve es-Seyyid Ya‘kub Ağa ve Mehmed Ağa ve Abdurrahman Çavuş ve eş-Şeyh es-Seyyid Abdurrahman Efendi ve es-Seyyid Ebûbekir Ağa ve Molla Ahmed ve Halil Ağa ve el-Hâc Mehmed Ağa ve el-Hâc Mehmed ve el-Hâc Abdurrahman ve Mehmed Kapudan ve Ali Yazıcı ve âhar es-Seyyid Mustafa ve Ömer Çavuş ve Memiş Çavuş ve İbrahim Çavuş ve Mehmed Salih Ağa ve Osman ve Ketenci Molla Osman ve es-Seyyid Mehmed Sâdık Ağa ve diğer el-Hâc Mehmed Ağa ve mahrûse-i mezbûrede mahfil-i kazâda mahalle-i mezbûre ahâlîsinden Agop v. Bedros’un oğlu ve tarafından husûs-ı âtîde vekîl-i mürseli Yoseb zimmî muvâcehesinde herbiri takrîr-i kelâm ve ifâde-i merâm edip ve işbu sene-i mübâreke Ramazan-ı şerîfi’nde vukū‘ bulan Galata harîkinde müeccel-i mersûm Agop zimmînin mutasarrıf olduğu menzili külliyyen muhterik olup bu esnâda binâya şürû‘ eyledikde kadd ü irtifa‘ husûsunda beynimizde münâza‘ât-ı kesîre cereyân etmişidi el-hâletü hâzihî beynimiz tevfîk ve ıslâh olunup müvekkil-i mesfûr Agop zimmî mutasarrıf olduğu menzilinin sokak kapısı cânibinden vaz‘-ı kadîmi üzere on üç zirâ‘ binâsını terfi‘ edip on üç zirâ‘dan ziyâde terfi‘ etmemeğe ta‘ahhüd eyledikde bizler dahi râzı ve teşekkîden fâriğ olup bu vechile kat‘-ı münâza‘a ve ref‘-i husûmet eyledik deyü ikrâr ve tasdîkleri tescîl-i huzûr-ı âlîlerine i‘lâm olundu.<br><br>Fî 17 Ra sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b337"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>