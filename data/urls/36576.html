﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 123<br>Hüküm no: 124<br>Orijinal metin no: [27a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal köyünden Kezban'ın kocası Musa Beşe'den boşanması</b><br><br>Medîne-i Üsküdar muzâfâtından Adalar nâhiyesine tâbi‘ Kartal nâm karye sâkinelerinden Kezban bt. Mehmed nâm hatun tarafından husûs-ı âtî hul‘u ikrâra vekîl olup zât-ı mezbûreyi ma‘rifet-i şer‘iye ile ârifân olan Hasan Çelebi b. Ali ve Mehmed Beşe b. Musli nâm kimesneler şehâdetleriyle sâbit ve sübût-ı vekâletine hükm-i şer‘î lâhık olan fahrü’l-akrân Mehmed Ağa b. Ahmed Serdâr meclis-i şer‘-i şerîf-i enverde müvekkile-i mezbûrenin zevc-i dâhilün-bihâsı olan işbu sâhibü’l-kitâb Musa Beşe b. Mustafa mahzarında bi’l-vekâle ikrâr-ı tâm ve takrîr-i kelâm edip müvekkile-i mezbûre merkūm Musa ile beynlerinde hüsn-i zindegâne olmayıp şikāk olmağla mezbûr Musa’nın zimmetinde mütekarrer ve ma‘kūdün-aleyh beş bin akçe mehr-i müecceli ve iddet-i nafaka ve me'ûnet-i süknâsı dahi kendü üzerine olmak üzere bi’l-vekâle muhâla‘a-i sahîha-i şer‘iye ile hul‘ olup mezbûr Musa dahi meblağ-ı mezbûru kabûl ve hîn-i zevciyetden yevm-i muhâla‘aya gelince beynlerinde olan ahz [ü] i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan ahadühümâ âharın zimmetlerini ibrâ ve ıskāt eylediler dedikde mezbûr Musa Beşe dahi bi’l-muvâcehe tasdîk ve tahkīk edicek, hâkim-i muvakkı‘-ı sadr-ı kitâb tûbâ-lehû ve hüsnü-meâb hazretleri …? nâs ile hüküm birle kayd şüd.<br><br>Fî Şevvâl sene 1121<br><br>Şuhûdü’l-hâl: İsmail Efendi [b.] Mehmed Hatib, el-Hâc Mahmud Ağa b. Yakub, Himmet Ağa b. Mehmed, Mehmed Efendi [b.] Ahmed el-Müezzin, el-Hâc Ali b. Mehmed, Halil b. Mehmed, Musli Bey b. Mehmed, Ali Beşe [b.] Ramazan, İbrahim el-Müezzin, Ahmed Çelebi b. Mustafa, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=36575"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36577"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>