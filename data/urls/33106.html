﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 235<br>Hüküm no: 208<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agopcan oğlu Haçador’un, Şerife Ayşe Fitnat Hanım’ın vasisi Ahmed Nureddin Efendi’den aldığı borcunu ikrarı</b><br><br>10.587,5 guruşu sagīre içün vasînin kabz eylediği<br><br>E‘âzım-ı ricâl-i Devlet-i aliyye’den hâlâ kethudâ-yı âlî câî-i Hazret-i sadr-ı âlî inâyetlü atûfetlü refetlü Mehmed Seyyidâ Efendi hazretlerinin kethudâ-yı âlî-kadrleri hâcegân-ı dîvân-ı hümâyûndan sa‘âdetlü Ahmed Nureddin Efendi b. el-Hâc Mustafa Hilmi Efendi’nin Bâb-ı Âsafî’de kethudâ-yı hazret-i müşârün-ileyh dâirelerinde kâin odasında halâli’s-sutûrda mastûr husûsun ketb ü tahrîri içün cânib-i şerî‘at-ı garrâdan bi’l-iltimâs me’zûnen irsâl olunan Kâtib es-Seyyid Mehmed Tâhir Efendi zeyl-i sahîfede mektûbü’l-esâmî Müslimîn huzûrlarında akd-i meclis-i şer‘-i Nebevî ettikde Yenihan sarrâflarından Agopcan oğlu Haçador nâm zimmî meclis-i ma‘kūd-ı mezkûrda Dârü’l-hilâfeti’l-aliyye Kostantıniyyeti’l-mahmiye’de Şeyh Ebulvefâ kurbünde Taştekneler nâm mahâlde Molla Hüsrev mahallesinde sâkin iken bundan akdem vefât eden es-Seyyid el-Hâc İbrahim Ağa b. es-Seyyid Süleyman’ın sulbiye kerîmesi Şerîfe Âişe Fitnat Hanım nâm sagīrenin bâ-hüccet-i şer‘iye vasî-i muhtârı mûmâ-ileyh Ahmed Nureddin Efendi mahzarında ikrâr-ı tam ve takrîr-i kelâm edip mûmâ-ileyh Ahmed Nureddin Efendi’nin vasî-i muhtârı oldukları sagīre-i mezbûre Şerîfe Âişe Fitnat Hanım’ın babası müteveffâ-yı merkūm es-Seyyid el-Hâc İbrahim Ağa’dan mevrûs ber-mûceb-i defter-i müfredât zimem-i nâsda olan hukūkundan vasî-i mûmâ-ileyh es-Seyyid Nureddin Efendi’nin tevkîl ve ihâlesiyle ma‘lûmü’l-esâmî kimesnelerden cem‘an on bin beş yüz seksen yedi buçuk guruşu ben ashâbından ahz ü kabz ve kendi umûruma sarfla istihlâk etmemle ol-vechile meblağ-ı mecmû‘-ı merkūm on bin beş yüz seksen yedi buçuk guruş zimmetimde efendi-i mûmâ-ileyhin vasî-i muhtârı oldukları sagīre-i mezbûre Şerîfe Âişe Fitnat Hanım’a damânen ve sahîhan deynimdir dedikde mukırr-ı sarrâf-ı mesfûr Haçador zimmî vasî-i mûmâ-ileyh Ahmed Nureddin Efendi tahkīk ve tasdîk etmeleriyle vâki‘ hâli kâtib-i merkūm mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 11 C sene 1238.<br><br>Şühûdü’l-hâl: Kethudâ-yı hazret-i sadr-ı âlî kaftancısı Sadık Ağa b. Abdullah, Mühürdâr yamağı İsmail İzzet Ağa b. Mehmed, Asmaaltı’nda Duhânî Mustafa Ağa b. Ali, Kaftânî yamağı Hafız Mehmed Ağa b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33105"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33107"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>