﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 325<br>Hüküm no: 302<br>Orijinal metin no: [61b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berat gecesinde cami ve mescitlerin aydınlatılması</b><br><br>Sübût-ı berât-ı şerîf<br><br>Ma‘rûz-ı dâ‘î [-i devlet-i aliyyeleridir ki]<br><br>İstanbul Kādısı fazîletlü efendi<br><br>İşbu i‘lâmınız rikāb-ı hümâyûn-ı mülûkâneye arz ile meşmûl-ı enzâr-ı cenâb-ı cihândâri olmağla mûcebince leyle-i merkūmede îkād-ı kanâdil olunması husûsu iktizâ edenlere tenbîhe mübâderet eyleyesin deyü buyruldu.<br><br>Fî 12 Ş sene 1237<br><br>Dergâh-ı felek-penâh ve bârgâh-ı adâlet-destgâh-ı türâbına Ma‘rûz-ı dâ‘î-i bî-iştibâhdır ki<br><br>İşbu mâh-ı Şa‘bâni’l-mu‘azzam gurre-i garrâsı yevm-i isneyn olduğu bi’r-rü’ye vech-i vecih-i şer‘î üzere mahzar-ı hasm-ı câhidde da‘vâ-yı sahîha-i şer‘iyye zımnında şâhideyn-i âdileyn şehâdetleriyle sâbit ve mütehakkık ve yevm-i mezkûr-ı evvel i‘dâ ve şehr-i şerîf-i mağfiret-redîf-i mezbûr olduğuna hükm-i şer‘î lâhık olmağla işbu on beşinci Pazartesi gecesi leyle-i berât-ı mağfiret-âyât olup leyle-i mübâreke-i merkūmeye ihtirâmen minârât-ı cevâmi‘ ve mesâcid îkād-ı kanâdil ile tezyîn buyrulmak kā‘ide-i kadîme-i devlet-i aliyye ve dîdene-i müstahsene-i saltanat-ı seniyye olmağla leyle-i şerîfe-i merkūmede vetîre-i müstahsene-i merkūmenin icrâsı bâbında tenbîhi hâvî fermân-ı cihan-mutâ‘ları sudûru iktizâ eylediği İstanbul Mahkemesi’nden atebe-i ulyâlarına i‘lâm olundu ol bâbda emr ve fermân hazret-i men lehu’l-emrindir.<br><br>Fi’l-yevmi’l-hâdi aşer min-Şa‘bâni’l-mu‘azzam li-sene seb‘a ve mi’eteyn ve elf</p>          <br><a title="Önceki sayfa" style="text-decoration:none" href="./ayrmetin.php?idno=32727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>