﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 57<br>Hüküm no: 8<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstemihan bt. Abdullah ve oğlunun bey‘ bi’l-istiğlâl yoluyla İsmail Efendi Nakid Vakfı’ndan ödünç aldıkları</b><br><br>Mahrûse-i Galata muzâfâtından İstinye nâhiyesine tâbi‘ Sarıyar nâm karye ahâlîsinden olup ikrâr-ı âti’z-zikre kendi tarafından asîl ve anası olup hâlâ karye-i mezbûrede sâkine İsmihan bt. Abdullah b. Abdülmennân nâm hâtun tarafından vekîl olduğu zât-ı mezbûreyi ma‘rifet-i şer‘iyye ile ârifân Memiş Reis b. Receb ve Süleyman Beşe b. Mehmed nâm kimesneler şehâdetleriyle sâbit olmağla vekâleten meclis-i şer‘-i hatîr-i lâzimü’t-tevkīrde merhûm İsmail Efendi nâm sâhibü’l-hayrın nükūd-ı mevkūfesine mütevellî olan işbu râfi‘u’l-kitâb Halil Çelebi b. el-Hâc Mehmed nâm kimesne mahzarında bi’l-asâle ve bi’l-vekâle ikrâr ve takrîr-i kelâm edip anam müvekkile-i mezbûre İstemihan Hâtun ile ale’l-iştirâki’s-seviy mülkümüz olup karye-i mezbûrede vâki‘ bir tarafdan Odabaşızâde İbrahim Çelebi mülkü ve bir tarafdan dere ve bir tarafdan sâhil-i bahr ve bir tarafdan tarîk-i âm ile mahdûd tahtânî iki bâb mahzeni müştemil balık saydgâhı olup Doluyeri demeğle ma‘rûf mülk arsamızı mütevellî-i mezbûr Halil Çelebi’ye bi-tarîki’l-istiğlâl dört yüz guruşa bey‘ u teslîm edip ol dahi yedinde olan mâl-i vakf-ı mezbûr ile ber-vech-i muharrer iştirâ ve tesellüm eyledikden sonra semeni olan dört yüz guruşu mâl-ı vakf-ı mezbûrdan olmak üzere mütevellî-i mezbûr Halil Çelebi yedinden tamâmen ahz u kabz eylediğimizden sonra mütevellî-i mezbûr Halil Çelebi sâlifü’z-zikr mahzen Doluyeri’ni ba‘de’t-tahliyeti’ş-şer‘iyye ve’t-tekābuzu’l-mer‘î senevî altmış guruşa olmak üzere târih-i kitâbdan üç sene tamâmına değin akd-i vâhid ile bize îcâr ve teslîm eyledikde biz dahi ber-vech-i muharrer istîcâr ve kabûl eyledik dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis aşer min-Cemâziyelâhir sene 1137.<br><br>Şuhûdü’l-hâl: Ahmed Efendi b. el-Hâc Mehmed, Abdullah Bey b. Osman, Molla Mustafa b. Mehmed, Bektaş Beşe b. Mehmed, Ya‘kub Beşe b. Ali, Yahya Beşe b. Memiş, İbrahim Ağa b. Ali, el-Hâc Mehmed b. Abdullah, Süleyman Yazıcı, Bekir Çelebi b. Mustafa, İbrahim Ağa b. Ali. </p>          <br><a title="Önceki sayfa" style="text-decoration:none" href="./ayrmetin.php?idno=21746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b057"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>