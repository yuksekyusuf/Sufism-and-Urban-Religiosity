﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 280<br>Hüküm no: 269<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Yorgi’nin tütüncü dükkânı gediğini Hüseyin Efendi’den satın aldığını ispat ettiğinden hüccet verilmesi</b><br><br>Tütüncü ihbârı<br><br>Âsitâne-i aliyye’de vâki‘ duhân tüccârından Marulyalı bâ‘isü’s-sifr Yorgi v. Yani nâm zimmî meclis-i şer‘-i hatîrde takrîr-i kelâm ve bast ani’l-merâm edip mahmiye-i mezbûrede Aksaray çarşısında vâki‘ manav ve haffâf dükkânları beynlerinde kâin şehriye altı guruş kirâ-i kadîmeli bir bâb tütüncü dükkânı derûnunda mevcûde Ma‘den kaleminde el-Hâc Ahmed ismine mukayyed şürût-ı nizâma dâhil beyne’l-esnâf gedik ta‘bîr olunur âlât-ı lâzıme-i ma‘lûme bin iki yüz otuz senesi Zilka‘detü’ş-şerîfesi’nin on yedinci günü es-Seyyid Hüseyin Efendi nâm kimesneden iki bin iki yüz guruş semen-i makbûza yedimde şirâen mülküm olup lâkin gedik-i mezkûr ber-minvâl-i muharrer şirâen mülküm olduğunu nâtık yedimde hüccet-i şer‘iyye olmamağla esnâf-ı mezkûreden husûs-ı mezkûra vâkıf ve muttali‘ olan kimesnelerden istihbâr olunup yedime bir kıt‘a hüccet-i şer‘iyye i‘tâ buyurulmak niyâzımdır dedikde esnâf-ı mezkûreden zeyl-i hüccetde isimleri mezkûr kimesnelerden lede’l-istihbâr fi’l-hakīka zikri sebkat eden dükkân derûnunda mevcûde âlât-ı gedik-i mezkûr târîh-i merkūmda mersûm Yorgi zimmî merkūm es-Seyyid Hüseyin Efendi nâm kimesneden iki bin iki yüz guruş semen-i makbûza iştirâ edip ol vechile mersûm Yorgi zimmînin yedinde mülk-i müşterâsı olduğu ma‘lûmumuzdur deyü her biri alâ-tarîkı’ş-şehâde ihbâr etmeleriyle hıfzan li’l-makāl işbu vesîka-i enîka ketb ü imlâ olundu.<br><br>Fî 13 Ra sene 1247<br><br>Şuhûdü’l-hâl: Kethüdâ Mustafa Kâşif Ağa, Vekîli es-Seyyid Mehmed Ağa, Alâiyeli el-Hâc Mustafa Ağa, Yiğitbaşı Hafız Ahmed Ağa, Köşe ustası Mehmed Emin Efendi.</p>          <br><a title="Önceki sayfa" style="text-decoration:none" href="./ayrmetin.php?idno=34446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>