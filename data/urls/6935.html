﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 533<br>Hüküm no: 719<br>Orijinal metin no: [82b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kastamonu’daki Hoca Hayreddin ve Sitti Hatun vakıf mütevellilerinin, anlaşmazlığın halli için mahkemede bulunması</b><br><br>Ma‘rûz<br><br>Sâhib-i arzuhâl Hasan’ın babası müteveffâ el-Hâc Mustafa b. Şa‘bân derûn-ı arzuhâlde mezkûr olup Âsitâne-i sa‘âdetde mesned-nişîn-i şerî‘at-i garrâ olan efendiler dâ‘îleri nezâretlerinde medîne-i Kastamonu’da vâki‘ merhûm Hoca Hayreddin Efendi ve merhûme Sitti Hatun vakıfları olan Çifte Hamam demekle ma‘rûf hamam ve kapan-ı dakīkı beher sene on iki bin akçeye mütevellîlerden istîcâr edegelip mezbûr el-Hâc Mustafa vefât ettikde mezbûrun ekber ve aslah evlâdı olan mezbûr Hasan vech-i muharrer üzere beher sene on iki bin akçeye istîcâr edegelmekle müteveffâ-yı mezbûrun kızları Fâtıma ve Saliha’nın vasîleri Ahmed nâm kimesne arzuhâlde derkenâr olunduğu üzere hamam ve kapan-ı mezkûr müteveffâ-yı mezbûr el-Hâc Mustafa’nın icâreteyn ile tasarrufunda iken fevt olup zikr olunan hamam ve kapan-ı dakīk kızları mezbûreler ile medîne-i mezbûrede karındaşı mezbûr Hasan’a intikāl edip lâkin mezbûr Hasan kendi hissesine kanâ‘at etmeyip mezbûreler hisselerini bi-gayr-ı hakkın zabt ve tasarruf etmişdir deyü mezbûr Hasan ile mahallinde şer‘le görülmek için bin yüz elli bir senesi Zilhiccesi evâhiri târîhiyle taraf-ı aliyye-i cihân-dârîden fermân-ı âlî ısdâr edip lâkin husûs-ı mezkûrun istimâ‘ında mütevellîlerin şer‘an huzûrları lâzım olup merhûm Sitti Hatun Vakfı’nın ber-vech-i meşrûta mütevellîsi mevâlî-i izâmdan İsazâde Abdurrahman Efendi dâ‘îleri hâlâ mahrûse-i Edirne kādısı ve Hoca Hayreddin Efendi Vakfı’nın ber-vech-i meşrûta mütevellîsi müderrisîn-i kirâmdan La‘lîzâde es-Seyyid Mehmed Ma‘sum Efendi olup medîne-i mezbûreye gitmelerinde su‘ûbet olmağın vasiyy-i mezbûr Ahmed kendi ve yâhûd Âsitâne-i sa‘âdetde medîne-i mezbûre tüccârından birini tarafından vekîl edip Âsitâne-i sa‘âdet-âşiyânede mütevellîyân-ı mûmâ-ileyhimâ ile Dîvân-ı âlîlerinde mürâfa‘a-i şer‘ ve ihkāk-ı hak olunmak üzere mezbûr Hasan yedine müekked emr-i âlî ihsân ve sadaka buyrulmak ricâsına istirhâm ettiği Bâb Mahkemesi’nde tescîl ve huzûr-ı âlîlerine i‘lâm olundu.<br><br>Fî 10 Ra sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6934"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6936"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b533"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>