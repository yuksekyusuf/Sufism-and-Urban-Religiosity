﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 155<br>Hüküm no: 134<br>Orijinal metin no: [18a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sagir Mustafa’nın hissesini vasisi ve annesi Zeyneb bt. Ali’ye teslim etmesi için Camcı Ahmed b. İsmail’e tenbih edildiği</b><br><br>Sagīr-i mezbûrun hissesini vasîyy-i merkūma teslîmine tenbîh<br><br>Ma‘rûz<br><br>Müteveffâ Camcı el-Hâc Abdullah b. el-Hâc Mehmed’in sulbî sagīr oğlu Mustafa’nın vâlidesi ve tesviye-i emrine kıbel-i şer‘den mansûbe vasîsi olan mu‘arrefetü’z-zât Zeyneb bt. Ali nâm Hatun meclis-i şer‘-i münîrde Camcı Ahmed b. İsmail mahzarında İslâmbol’da Sultan Bayezid-i Veli Câmi‘-i şerîfi kurbünde darbhâne fırını karşısında vâki‘ bir bâb camcı dükkânı derûnunda mevcûde beyne’l-esnâf gedik tâ‘bir olunur âlât-ı lâzıme yetmiş iki sehm i‘tibâriyle on yedi sehm mezbûr Ahmed’in ve elli beş sehmi dahi vasîsi olduğum sagīr-i mezbûrun irsen ve şirâen yedinde mülkü olmağla sagīr-i mezbûrun âlât-ı mezkûrede olan elli beş sehmini beher mâh ikişer guruşa mezbûr Ahmed’e îcâr ve teslîm ol dahi istîcâr ve kabûl etmişdi el-hâletü hâzihi îcâre-i mezkûreyi gāyet-i şehr-i âtîde feshetmemizle âlât-ı mezkûrede olan sagīr-i mezbûrun hissesini bana teslîme mezbûr Ahmed’e tenbîh olunması bi’l-vesâye murâdımdır deyü da‘vâ ettikde ol dahi cevâbında müdde‘iye-i vasiye-i mezbûrenin ber-vech-i muharrer müdde‘âsını ikrâr u i‘tirâf etmekle mûcebince âlât-ı gedik-i mezkûrdan sagīr-i mezbûr Mustafa’nın hissesini vasîyy-i mezbûra teslîme mezbûr Ahmed’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-7 min-Zilka‘de sene 1216</p>          <br><a title="Önceki sayfa" style="text-decoration:none" href="./ayrmetin.php?idno=30887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>