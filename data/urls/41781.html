﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 290<br>Hüküm no: 251<br>Orijinal metin no: [66a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Beşe’nin vefat eden Tütüncü İsmail’de olan alacağını varislerinden tahsil etmesi</b><br><br>Dergâh-ı âlî yeniçerilerinin altıncı bölüğüne mahsûs oda neferâtından bâ‘isü’l-kitâb İsmail Beşe b. Mehmed nâm kimesne mahmiye-i İstanbul’da meclis-i şer‘-i hatîrde mahmiye-i mezbûrede Lâleliçeşme kurbünde Ahmed Ağa mahâllesi ahâlîsinden olup ticâret ile vilâyet-i Rumeli’nde Tolyan kasabasında müsâfiren sâkin iken bundan akdem vefât eden Tütüncü el-Hâc İsmail b. Oruç’un verâseti zevce-i metrûkesi Emetullah Hatun bt. Mehmed Efendi ile sulbiye sagīre kızı Saliha’ya ve min-ciheti’l-usûbeti’n-nesebiye karındaşı oğlu Ali Ağa’ya münhasıra olduğu şer‘an zâhir ve müte‘ayyin oldukdan sonra tereke-i müteveffâ-yı mezbûra bi’l-verâse ve sagīre-i mezbûrenin vasiyy-i şer‘îsi olmağla bi’l-vesâye vâzı‘ü’l-yed olan mezbûr Ali Ağa mahzarında üzerine da‘vâ ve takrîr-i kelâm edip müteveffâ-yı mezbûr el-Hâc İsmail zimmetinde cihet-i karz-ı şer‘îden kırk üç guruş hakkım olup hattâ müteveffâ-yı mezbûr hayâtında cihet-i mezbûreden bana ol mikdâr akçe deyni olduğunu şuhûd mahzarında ikrâr edip? [66b] kable’l-edâ fevt olup zimmetinde kalmağla hâlâ meblağ-ı merkūm kırk üç guruş hakkımı müteveffâ-yı mezbûrun terekesinden mezbûr Ali Ağa’dan taleb ederim, suâl olunsun dedikde gıbbe’s-suâl mezbûr Ali Ağa cevâbında fi’l-hakīka tereke-i müteveffâ-yı mezbûra vech-i meşrûh üzere vaz‘-ı yedini ikrâr lâkin deyn-i mezkûr ma‘lûmum değildir deyü inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden Tavukpazarı kurbünde sâkin el-Hâc Yusuf b. Abdullah ve Eğrikapı kurbünde Avcıbey mahâllesinde sâkin Mehmed b. Mehmed nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka müteveffâ Tütüncü el-Hâc İsmail b. Oruc hayâtında işbu müdde‘î-i mezbûr İsmail Beşe’ye cihet-i karzdan zimmetimde kırk üç guruş deynim vardır deyü bizim huzûrumuzda ikrâr ve bizi işhâd eyledi müdde‘î-i mezbûr içün meblağ-ı merkūmu müteveffâ-yı mezbûrun terekesinden verese-i merkūmesinden hakk-ı taleb ve ahz vardır, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcibiyle müdde‘î-i mezbûr ba‘de’t-tahlîfi’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-şehri Rebî‘i’l-âhire sene sitte aşere ve mi’e ve elf.<br><br>Şuhûdü’l-hâl: Mehmed Efendi b. Ahmed, İsmail Efendi el-kâtib, Ömer Efendi el-kâtib, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41780"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41782"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>