﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 122<br>Hüküm no: 85<br>Orijinal metin no: [26b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ömer Efendi b. Mehmed’in varislerinden kayıp kardeşi Halil’in miras hakkını beytülmâl emini Ahmed Ağa’nın alması</b><br><br>Mahmiye-i Galata’da kasaba-i Tophâne’de mahalle-i Sefer Kethüdâsı sâkinlerinden iken bundan akdem vefât eden Ömer Efendi b. Mehmed nâm müteveffânın verâseti vâlidesi Herdem bt. Nasuh ve zevce-i metrûkesi Fâtıma bt. Abdullah nâm hâtunlara ve sulbiye sagīre kızları Gevher’e ve Âişe’ye ve li ebeveyn karındaşı olup mefkūd olan Halil nâm kimesneye kable’l-kısme sagīre Âişe dahi vefât edip verâseti li ebeveyn karındaşı mezbûre Gevher’e ve vâlidesi mezbûre Fâtıma’ya ve ammisi mefkūd-ı mezbûr Halil’[e] münhasıra olduğu şer‘an mütehakkik oldukdan sonra mefkūd-ı mezbûr Halil’in hisse-i şâyi‘asını ahz için mahmiye-i mezbûrede yeniçeri beytülmâl emîni olan fahrü’l-akrân ve’l-a‘yân Ahmed Ağa tarafından vekîl olan mumcu Ahmed Beşe b. Hasan nâm kimesne mahfil-i kazâda râfi‘atü hâze’l-kitâb mezbûre Fâtıma mahzarında bi’l-vekâle ikrâr ve i‘tirâf edip mefkūd-ı mezbûr Halil’e karındaşı merkūm Ömer Efendi’den yirmi dört sehimden bir sehim ve mezbûre Âişe’den altı sehimden bir sehim ve mezbûre Gevher’den üç sehimden iki sehim cem‘an dört sehim hisse-i şâyi‘ası için defter-i kassâmda isâbet eden on bir bin yedi yüz doksan sekiz akçeden alâ tarîki’s-sulh müvekkilim merkūm Ahmed Ağa mezbûre Fâtıma’dan altı bin nakd-i râyic fi’l-vakt akçe ahz ü kabz edip zimmetini ibrâ ve iskāt eyledi dedikde mukırr-ı mezbûrun vech-i muharrer üzere cârî olan ikrârını el-mukarru leha’l-merkūme Fâtıma bi’l-vesâye tasdîk ve bi’l-müşâfehe tahkīk edicek, mâ vaka‘a bi’t-taleb ketb olundu.<br><br><br>Şuhûdü’l-hâl: Osman Efendi b. Ali el-İmâm, Mehmed Halîfe b. Mustafa el-Müezzin, Kâtib Mehmed Çelebi, Behzad Bey b. Abdullah, Mahmud b. İlyas, Terzi Ramazan b. Hasan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20288"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20290"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>