﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 431<br>Hüküm no: 479<br>Orijinal metin no: [194-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osmanlı Devleti’nde esaretin kanunen yasaklanmış olduğu</b><br><br>Meşîhat<br><br>1<br><br>İstanbul Kādılığı’na,<br><br>Fazîletlü Efendim Hazretleri,<br><br>Men‘-i esâret hakkında Dâhiliye Nezâretiyle bazı taraflardan vukū‘ bulan iş‘ârât ve mürâca‘at üzerine Şûrâ-yı Devlet Tanzîmât Dâiresi’nden i‘tâ ve Meclis-i Mahsûs-ı Vükelâca mütâla‘a olunan mazbatada dermeyân olunduğu vechile dâr-ı İslâm’da hürriyet asıl olmasıyla kendilerinin rıkka münkād köle ya câriye oldukları hiçbir tarafdan iddi‘â olunmayan eşhâsa asla müdâhale edilmeyip ancak rıkka inkıyâd-ı sâbıklarının sübûtuyla hâlâ köle ya câriye oldukları mevlâları tarafından iddi‘â olunanlar haklarında behemehâl ber-nehc-i şer‘î mürâfa‘a iktizâ edeceği fetvâhâne ifâdesiyle makām-ı mecîden iş‘âr olunmasına ve memâlik-i Osmâniye’de esâret kānûnen memnû‘ ve memnû‘iyet-i vâkı‘a Kānûn-ı Esâsî ile de müeyyed ve mesâğ-ı istirkākın vücûdu usûl ve şerâit-i mahsûsaya tâbi‘ olduğu hâlde esâsen kayd-ı esâretden âzâde olan Çerkeslerin vesîle-i ticâret ittihâzı gayr-ı câiz bulunduğuna binâen Çerkes ve sâir köle ve câriyelerin de üserâ-yı zenciye gibi men‘-i bey‘ u şirâsı ve rıkka inkıyâdları mevlâları tarafından iddi‘â olunanlar var ise haklarında ber-nehc-i şer‘î hemen mürâfa‘a icrâ ve hükümleri sür‘at-i mümkine ile i‘tâ olunarak şer‘an ve kānûnen teahhur olan bir takım ebnâ-yı vatanın kayd-ı esâret altında kalmalarına meydân verilmemesi şeref-müte‘allik buyrularak Adliye ve Dâhiliye Nezâret-i Celîlelerine teblîgāt icrâ [195] kılındığına dâir vârid olan fî 18 Şevval sene 1328 târihli ve yüz seksen beş adedli tezkire-i sâmîye Meclis-i Tedkīkāt-ı Şer‘iyye’ye lede’l-havâle keyfiyetin ta‘mîmen hükkâm-ı şer‘e izbârı ifâde olunmuş ve işbu tahrîrâtın nüsah-ı kâfiyesi leffen irsâl kılınmış olmağla ol vechile îfâ-yı mu‘âmeleye himmet olunması siyâkında tezkire-i mecî terkīm kılındı.<br><br>Fî 17 Rebî‘ülevvel sene 1328 ve fî 16 Mart sene 1326.<br><br>Şeyhülislâm<br><br>Hüseyin Hüsnü</p>          <br><a title="Önceki sayfa" style="text-decoration:none" href="./ayrmetin.php?idno=36403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>