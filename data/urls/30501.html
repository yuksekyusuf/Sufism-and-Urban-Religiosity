﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 76<br>Hüküm no: 42<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Tayyib b. es-Seyyid Mustafa’nın tütüncü dükkanı gedik hissesi ve aletlerini Duhânî es-Seyyid Mehmed’e sattığı</b><br><br>Ma‘rûz<br><br>Ma‘den kaleminde mu‘teber gediklerden olup İstanbul’da Kırkdört kapısı kurbünde kâ’in bir bâb tütüncü dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin mutasarrıfı sâhib-i arzuhâl es-Seyyid Tayyib b. es-Seyyid Mustafa nâm kimesne meclis-i şer‘-i kavîmde duhancı esnâfının kethüdâları İbrahim Ağa b. Ahmed ve yiğitbaşıları es-Seyyid Mehmed b. Yusuf hâzırân oldukları hâlde mutasarrıf olduğu âlât-ı mezkûresini kethüdâ ve ustaları ma‘rifetleriyle Duhânî es-Seyyid Mehmed b. es-Seyyid Numan nâm kimesneye seksen guruş semen-i makbûza bey‘ ve temlîk ve teslîm ol dahî ber-vech-i muharrer iştirâ ve temellük ve tesellüm ve kabûl eyledikden sonra müşterî-i merkûm es-Seyyid Mehmed takrîr-i kelâm edip dükkân-ı mezkûr dahî bâyi‘-i mezbûrun tasarrufunda olup dükkân-ı mezkûrun ebniyesini tağyîr ve âhar kimesneyi iskân etmekle şurût-ı mer‘iyyemiz üzre gedik-i mezkûru civârında Acemoğlanı meydanı kurbünde kâ’in merhûm Mustafa Paşa Konağı tahtında çeşmeye muttasıl müşâhereten müste’ciri olduğum bir bâb dükkâna nakl ve ber-vech-i muharrer kalemine kayd olunmak murâdımdır dedikde bu misillü âhar mahalle gedik nakli şurût-ı mer‘iyyelerinden olduğu derkenârdan müstefâd ve kethüdâ ve yiğitbaşı mezbûrânın ihbârlarıyla zâhir olmağla mahall-i evvelde gedik kaydı ilgâ ve mezbûr es-Seyyid Tayyib üzerinde olan kaydı ref‘ ve terkîn ve mahall-i sânîde mu‘teber olmak üzere mezbûr es-Seyyid Mehmed yedine sûret i‘tâ olunmak ricâsında oldukları huzûr-ı âlîlerine i‘lâm olundu.<br><br>Fî 21 Saferü’l-hayr sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>