﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 139<br>Hüküm no: 36<br>Orijinal metin no: [4a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avanis v. Asvador’un, vefat eden Hacı Mustafa’dan alacağı olduğunu ispatı ve terekeden ödenmesi</b><br><br>Ma‘rûz<br><br>Medîne-i Üsküdar’da Atpazarı’nda mütemekkin Avanis v. Asvador nâm zimmî medîne-i mezbûrede mahfil-i bâbda meclis-i şer‘-i hatîrde Şemsiye bt. el-Hâc Mustafa nâm hatun tarafından vekîl-i müseccel-i şer‘îsi ve zevci es-Seyyid Ahmed Ağa b. Ali nâm kimesne mahzarında müvekkile-i mezbûrenin babası mezbûr el-Hâc Mustafa bundan akdem yedimden iştirâ ve kabz eylediği aded ve fiyâtı beynimizde ma‘lûm sahtiyân semeninden yirmi yedi guruş otuz para zimmetinde hakkım olup kable’l-edâ mezbûr el-Hâc Mustafa vefât edip verâseti dahi ancak kerîmesi mezbûre Şemsiye Hatun’a münhasıra ve terekesine vâzı‘atü’l-yed olmağla taleb ederim deyü ba‘de’d-da‘vâ ve’l-istintâk vekîl-i mezbûr cevâbında zevcesi müvekkile-i mezbûre müteveffâ-yı mezbûrun terekesine vâzı‘atü’l-yed olduğunu lâkin semen-i merkūmdan meblağ-ı mezbûr yirmi yedi guruş otuz para deyni olduğunu inkâr etmeğin müdde‘î-i merkūm ber-vech-i muharrer müdde‘âsını Molla Mustafa b. Osman ve es-Seyyid Yakub b. Mehmed nâm kimesneler şehâdetleriyle bi’l-muvâcehe ba‘de’l-isbât ve’t-tahallüf mûcebiyle meblağ-ı merkūm yirmi yedi guruş otuz parayı müdde‘î-i merkūma edâya müvekkilesine izâfetle vekîl-i mezbûra şer‘an tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 18 min-Ca sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53060"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53062"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1095"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>