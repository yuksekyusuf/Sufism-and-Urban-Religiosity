﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 294<br>Hüküm no: 422<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çelebi’nin bağ, bahçe ve mezraalarını sattığı</b><br><br>Vilâyet-i Rumeli’nde Bosna eyâletinde Klis kazâsına tâbi‘ Sin kal‘ası ahâlîsinden olup mahmiye-i İstanbul’da merhûm Sultan Selim Câmi‘-i şerîfi kurbünde Debbağ Yunus Mahallesi’nde mütemekkin olan İbrahim Çelebi b. Mehmed mahfil-i kazâda işbu bâ‘isü’l-kitâb fahrü’l-emâsil ve’l-akrân Kasım Bey b. Hüseyin mahzarında ikrâr-ı tâm ve takrîr-i kelâm edip zikrolunan Sin kal‘ası kurbünde vâki‘ Brezenişli? Kutoğlu? nâm kimesneden iştirâ ve tefevvüz eylediğim lede’l-ahâlî ve’l-cîrân herbiri ma‘lûmü’l-hudûd olan harâbe müşrif ev yerleri ve müte‘addid bağ ve bağçeleri ve müte‘addid bostan yerleri ve çayırları ve mevâzi‘-i merkūmede vâki‘ tarlaları ve mezâri‘i ve koruyu ma‘rifet-i sâhib-i arzla mezbûr Kasım Bey’e tammü’l-vezn ve sahîhü’l-ayâr yedi yüz kıt‘a riyâlî guruşa bey‘ ve tefvîz edip ol dahi emlâk-i mezbûreyi iştirâ ve mezâri‘-i mezkûrları ve merâti‘-i merkūme ve koru ve örülerin hakk-ı tasarruflarını tefevvüz ve kabûl eyledikden sonra meblağ-ı mezbûr yedi yüz kıt‘a riyâlî guruşu merkūm Kasım Bey yedinden bi’t-tamam ve’l-kemâl ahz u kabz eyleyip emlâk-i mezbûreyi mahallinde tesellüme ve mezâri‘-i mezkûre ve merâti‘-i merkūme ve koru ve örüleri zabt ü sarfa mersûm Kasım Bey’i taslît eyledim min-ba‘d benim alâka ve medhalim kalmayıp emlâk-i mezbûre mülk-i müşterâsı ve mezâri‘-i mezkûre ve merâti‘-i merkūme ve koru ve örü dâhil-i taht-ı tasarrufu olmuşdur, keyfe mâ yeşâ’ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Ramazani’l-mübârek li-sene erba‘a ve sittin ve elf.<br><br>Şuhûdü’l-hâl: Eş-şeyh Mehmed Efendi b. Musa, İbrahim Çelebi b. Davud, Mehmed Çelebi b. Hüseyin çukadâr, Pîrî [b.] Hüseyin, Mehmed Çelebi b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>