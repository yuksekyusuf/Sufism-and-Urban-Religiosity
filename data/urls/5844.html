﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 122<br>Hüküm no: 90<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb Hatun’un Piyalepaşa mahallesinde bulunan ve küçük çocuklarına kalan yarım hisse tamire muhtaç vakıf evin satması</b><br><br>Mahmiye-i İstanbul’da Karakî mahallesinde sâkin iken bundan akdem vefât eden Zeyneb bt. Ahmed Ağa b. Veli Baba nâm hatunun sadriye kızları Hadîce ve Hafize nâm sagīrelerin ammileri ve kıbel-i şer‘-i enverden mansûb vasîleri olan bâ‘isü hâze’l-kitâb Yusuf Ağa b. Ahmed nâm kimesne meclis-i şer‘-i hatîr-i lâzımü’t-tevkīrde bi’l-vesâye takrîr-i kelâm ve bastü ani’l-merâm edip merhûm ve mağfûrün-leh Minkārîzâde Abdullah Efendi vakfından olup mahrûse-i Galata kazâsına tâbi‘ kasaba-i Kasım Paşa’da Küçük Piyale Paşa mahallesinde vâki‘ lede’l-ahâlî ve’l-cîrân ma‘lûmü’l-hudûd menzilin nısf-ı şâyi‘i müteveffât-ı mezbûrenin hayatında icâreteyn-i ma‘lûmeteyn ile tasarrufunda olup ba‘de vefâtihâ nısf-ı menzil-i mezkûr kızları sagīretân-ı mezbûretâna intikāl edip menzil-i mezkûr müşrif-i harâb olmağla kābil-i süknâ ve ifrâz mümkün olmayıp istidâne ile ta‘mîr olundukda hâsılı harcına vefâ etmemeğin nısf-ı menzil bedel-i misli ve ma‘rifet-i mütevellî ile âhara ferâğ ve bedel-i ferâğı istirbâh ve istiğlâl olunmak sagīretân-ı mezbûretân haklarında min-külli’l-vücûh enfa‘ ve evlâ olmağın vâki‘ hâl husûs-ı mezkûra vukūf-ı tâmları olan işbu hâzırûn bi’l-meclis sikāt-ı muvahhidînden istihbâr olunup haberleri tahrîr ve mûcebince kıbel-i şer‘den bana izin verilmek bi’l-vesâye matlûbumdur dedikde hakīkat-ı hâl vasîyy-i mezbûrun bâlâda takrîr ve beyân ve şerh ü ayân eylediği vech üzere idiğini zeyl-i kitâbda muharrerü’l-esâmî sikāt-ı muvahhidînden her biri alâ-tarîkı’ş-şehâde ihbâr etmeğin nısf-ı menzil-i mezbûru ber-vech-i muharrer bedel-i misli ve ma‘rifet-i mütevellî ile âhara ferâğa kıbel-i şer‘den vasîyy-i mezbûr Yusuf Ağa’ya izin birle mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Şevvali’l-mükerrem li-sene selâse ve erba‘în mie ve elf.<br><br>Şuhûdü’l-hâl: Mehmed Çelebi b. Abdullah, Mustafa Çelebi b. Abdullah, el-Hâc Halil b. Abdullah, Mustafa Ağa b. Hüseyin, Ali b. Ahmed, İsmail Ağa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5843"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5845"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>