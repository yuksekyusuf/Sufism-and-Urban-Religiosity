﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 398<br>Hüküm no: 391<br>Orijinal metin no: [55b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum İvaz Bey’in menzilini otuz bin akçeye satın alan kız kardeşi Meryem’in merhumun karısı Fatma ve kızı Emine’nin miras haklarını vermeye söz verdiği</b><br><br>Medîne-i Üsküdar’da Evliyâ Hoca mahallesi sükkânından olup bundan akdem vefât eden İvaz Bey b. Hızır’ın verâseti zevcesi Fâtıma bt. Yunus’a ve sulbiye sagīre kızı Emine’ye ve li-eb kız karındaşı Meryem nâm hâtuna münhasıra olduğu ve tereke-i müteveffâ-yı mezbûr sekiz sehimden i‘tibâr olunup sihâm-ı mezkûreden biri zevcesi merkūmeye ve dört sehmi kızı sagīre-i mezbûreye ve üçü kız karındaşı merkūme Meryem’e isâbet eylediği şer‘an mütehakkık oldukdan sonra müteveffâ-yı mezbûrun zevcesi merkūme Fâtıma kendi kıbelinden asâleten ve sagīre-i mezbûrenin tesviye-i umûruna savb-ı şer‘-i enverden mansûbe vasîsi olmağla vesâyeten meclis-i şer‘-i hatîrde müteveffâ-yı mezbûrun kız karındaşı merkūme Meryem mahzarında üzerine takrîr-i da‘vâ edip [56a] zevcim müteveffâ-yı mezbûr zimmetinde dört bin râyic [fi’l]-vakt akçe mehr-i müeccelim hakkım olup ve deyn-i mezbûre vefâ edecek tereke-i menkūlesi olmadığı ecilden terekesinden olup mahalle-i mezbûrede vâki‘ hudûdu beynimizde ma‘lûm mülk menzilinin bey‘i lâzım gelmekle sûk-ı sultânîde müzâyede olunup tâlibîne arz olundukda otuz bin râyic [fi’l]-vakt akçede hakk-ı karâr ile karâr edip ziyâde ile tâlib zuhûr etmediği ecilden merkūme Meryem Hâtun mehr-i müeccel-i mezkûrumu mâlından edâdan sonra bâkī kalan yirmi altı bin akçeden benim sümün hisse-i şer‘iyyem ile sagīre-i mezbûrenin nısf hisse-i şer‘iyyesini dahi edâ ve teslîm ile menzil-i mezbûru istihlâsına rağbet eyledikde ben dahi asâleten ve vesâyeten menzil-i mahdûd-ı mezkûru merkūm Meryem’e teslîm edip ol dahi kabûl ve tesellüm etmişiken hâlâ hakk-ı müsbetim olan dört bin akçe mehr-i müeccel-i mezkûrum ile meblağ-ı bâkī yirmi altı bin akçeden sümün hisse-i şer‘iyyemi ve kızım sagīre-i merkūmenin nısf hisse-i şer‘iyyesini bana teslîmden imtinâ‘ eder suâl olunup alıverilmesini taleb ederim dedikde gıbbe’s-suâl merkūme Meryem cevâbında menzil-i mezbûru vech-i meşrûh üzere meblağ-ı mezbûra istihlâsına rağbet ve kabûl ve tesellüm ve müdde‘iye-i mezbûrenin müteveffâ-yı merkūm zimmetinde olan dört bin akçe mehr-i müeccel hakkını ve meblağ-ı bâkī yirmi altı bin akçeden sümün hisse-i şer‘iyyesini ve sagīre-i mezbûrenin nısf [hisse-i] şer‘iyyesini müdde‘iye-i mezbûreye edâya ta‘ahhüdünü tav‘an mu‘terife olmağla mûcibiyle ba‘de’l-hükm mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sânî aşer min-Zilka‘deti’ş-şerîfe li-sene 1067.<br><br>Şühûdü’l-hâl: Salih Efendi b. Salih el-kādî, Kadri Çelebi çukadâr, Osman Beşe çukadâr, İbrahim Bey el-cündi, Mehmed Çelebi b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40669"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40671"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o857"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>