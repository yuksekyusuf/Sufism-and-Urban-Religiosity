﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 137<br>Hüküm no: 121<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çavuş b. İbrahim’in kendisini yaraladığı iddiası üzerine hapiste bulunan Şekercioğlu Ahmed Beşe’nin suçsuz olduğunun anlaşılıp serbest bırakıldığı</b><br><br>Sâhib-i arzuhâl Şekercioğlu Ahmed Beşe b. Mustafa nâm kimesne Galata’da mahfil-i kazâda derûn-ı arzuhâlde mezkûrü’l-ism Ali Çavuş b. İbrahim b. Abdullah tarafından husûs-ı âtîde vekîl olduğu Dîvânhâne çavuşlarından Mehmed Çavuş b. Numan ve Mehmed Emin Çavuş b. Mustafa şehâdetleriyle sâbit olan Çukadâr-ı hazret-i sadâret-penâhî Mehmed Emin Ağa b. Osman muvâcehesinde târih-i i‘lâmdan on iki gün mukaddem refîkim gāib ani’l-meclis Mehmed nâm şâbb-ı emred ile Kasımpaşa sınırı dâhilinde giderken müvekkil-i mezbûr Ali Çavuş’un garaz kasdıyla refîkim gāib-i mezbûr Mehmed’in üzerine hücûm ve müşâcere esnâsında refîkim mezbûr müvekkil-i mezbûru kendi bıçağıyla iki yerinden darb ve cerh ve firâr eyledikde mecrûh-ı mezbûr Ali Çavuş bi-gayr-ı vechin beni zâbitâna ahz ve habsettirip cârih-i firârî-i mezbûru benden mütâlebe sadedinde iken işbu bir kıt‘a i‘lâm mantûkunca mahbûs iken beni mübâşir ma‘rifetiyle Kasımpaşa Mahkemesi’ne ihzâr ve husûs-ı mezkûru bana isnâd ile “cârihim sensin beni sen darb ve cerh eyledin” deyü benden da‘vâ ve iki nefer şâhid ile isbât etmeğin cerh-i mezkûrun mûcibi berî’-i tâm husûlüne tevkīf olunup kemâ-kân beni habsde ibkā etmeleriyle madde-i merkūme vâkı‘ın hilâfı idüğü meşhûr ve mütevâtir olmağın Kasımpaşa ahâlîsinden erbâb-ı vukūf ber-vech-i tafsîl keyfiyet-i maddeyi mecrûh-ı mezbûra inhâ ve sebîlim tahliye olunması istircâ eylediklerinde mecrûh-ı müvekkil-i mezbûr dahi cevâbında gerçi beni ber-vech-i meşrûh darb ve cerh eden gāib-i firârî-i mezbûr Mehmed nâm şâbb-ı emreddir mahbûs-ı merkūmun kat‘â i‘ânet ve medhali yokdur lâkin mahbûs-ı mezbûr Ahmed Beşe cârih-i merkūmun mücerred refîki olup bana teslîm etmediği ecilden garaza mebnî vâkı‘ın hilâfı mezbûrdan da‘vâ ve şâhid-i zûr ile müdde‘âyı isbât etmişidim deyü mahzar-ı şuhûdda ikrâr u i‘tirâf ve işhâd etmekle binâen-aleyh sebîlim tahliye olunmak matlûbumdur deyü ba‘de’d-da‘vâ ve’l-istintak vekîl-i mezbûr Mehmed Emin Ağa cevâbında husûs-ı mezkûru külliyyen inkâr etmekle müdde‘î-i mezbûr ber-vech-i meşrûh müdde‘âsını Kasımpaşa ahâlîsinden olup lede’t-tezkiye adl ve makbûlü’ş-şehâde idükleri ihbâr olunan es-Seyyid Mehmed b. es-Seyyid Mustafa ve es-Seyyid Abdurrahman b. es-Seyyid Ömer [ve] Topçu Ömer b. Ahmed ve es-Seyyid Mehmed b. Hasan nâm dört nefer kimesneler şehâdetleriyle vekîl-i mezbûr muvâcehesinde vech-i şer‘î üzere isbât etmeğin mûcebince mezbûr Ahmed Beşe’ye şer‘an nesne lâzım gelmeyip sebîli tahliye ve müvekkil-i mecrûh-ı mezbûr ber-vech-i meşrûh darb ve cerh da‘vâsıyla mezbûr Ahmed Beşe’ye bî-vech-i şer‘î mu‘ârazadan men‘ olunmağla husûs-ı mezkûr için Kasımpaşa Mahkemesi’nden çend rûz mukaddemce verilen i‘lâm-ı mezkûrun kaydı terkīn olunmak bâbında musarrah fermân-ı âlî sudûru ihzâr eylediği bi’[l]-iltimâs huzûr-ı âlîlerine i‘lâm olundu.<br><br>Fî 17 Ra sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22316"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22318"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o494"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>