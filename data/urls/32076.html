﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 157<br>Hüküm no: 79<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mısır’dan İstanbul’a erzak getiren gemi sahiplerinin kefillerinin, getirilen yüklerin teslim edildiği belgelenmedikçe kefaletten kurtulamayacakları</b><br><br>Erzâk-ı Mısriyyenin Âsitâne-i sa‘âdete vürûduna nizâmın ilmühaberidir.<br><br>Bâ-sahh-ı âlî.<br><br>Ber-vech-i muharrer Dîvân-ı Hümâyûn tarafından emr-i şerîf tahrîr olunup İstanbul Kādısı Efendi tarafına ilmühaberi verilmekle İstanbul Gümrüğü Emîni Ağa tarafına dahi ilmühaber olunmak üzere aynıyla işbu sûret verildi.<br><br>İskenderiye Nâibi’ne ve İskenderiye Gümrüğü Emîni’ne ve sâir iş erleri ve vücûh-i belde -zîde kadrühum-e<br><br>Bundan mukaddem Âsitâne-i devlet-âşiyânem için pirinç ve sâir erzâk-ı Mısriyye tahmîl olunan sefâinden ba‘zısı İzmir’e gidip ve ba‘zısı esnâ-yı tarîkda hamûlelerini ihrâc ve füruht eyledikleri mesmû‘ olunduğundan ba‘d-ezîn erzâk-ı Mısriyye tahmîl eden sefâin tamam hamûleleriyle doğru Âsitâne-i aliyyeme gelmeğe vesîle olmak için hüccet-i şer‘iye ahz ve kefîle rabt olunması taht-ı râbıtaya idhâl olunup ol bâbda alınan hüccetler takdîm olunmuş olduğu ricâl-i Devlet-i aliyyemden Mısır Defterdârı sâbık iftihâru[‘l-emâcid] Mehmed Salih -dâme mecduhû-nun bundan akdem Dersa‘âdet’ime vürûd olan tahrîrâtında derc ve iş‘âr etmiş olduğuna binâen bundan böyle tevârüd eden sefâin Dergâh-ı mu‘allâm kapıcıbaşılarından hâlâ Emti‘a Gümrüğü Emîni Hasan -dâme mecduhû- ile bi’l-ma‘iyye nezâret olunacağı ve ashâb-ı sefâin hüccetde mezkûr hamûlelerini tamamen Âsitâne-i aliyyeme îsâl ve ihrâc eylediklerini mübeyyin Gümrüğü Emîni buluna[n]lar mühürleriyle memhûr birer kıt‘a vusûl tezkiresi ahz ve İskenderiye’de bu husûsa me’mûr olanlara teslîm eylemedikçe kefîlleri kefâletden ihrâc olunmamak üzere işbu nizâm-ı müstahsenenin mütemmimi olduğunu Anadolu Kādıaskerliği pâyesiyle bi’l-fi‘il İstanbul Kādısı olan Mîr Mehmed Emin -edâmallâhü te‘âlâ fezâilehû- i‘lâm etmekle fîmâ-ba‘d tahrîr olunacak hüccetlerde ber-vech-i muharrer vusûl tezkiresi ahzı ve kefîlleri vâsıtasıyla İskenderiye’de [31a] bu husûsa me’mûr olanlara teslîm ile kefîlleri kaydı kefâletden halâs olunmaları sûretine dahi râbıta verilip itmâm-ı nizâmına ve ol vechile peyder pey Dersa‘âdet’ime erzâk-ı Mısriyyenin sevk ve îsâli emr-i ehemmine i‘tinâ ve dikkat olunmak bâbında Sadrazamım tarafından tasdîr ve tesyîr olunan tahrîrât Defterdâr-ı mûmâ-ileyhe lede’l-vusûl sen ki Mevlânâ-yı mûmâ-ileyhsin, seni da‘vet ve mazmûn-ı tahrîrâtı tefhîm birle fîmâ-ba‘d tahrîr olunacak hüccetlerde ber-minvâl-i muharrer vusûl tezkiresi ahz ve teslîmi fıkrası dahi derc olunması husûsu[n]u sana tenbîh etmiş olduğu ve ba‘d-ezîn ol vechile ketb ve i‘tâ edeceğin ve bi-hamdihî te‘âlâ bu husûs karîn-i râbıta ve nizâm olup bu esnâda icrâsına dahi ihtimâm olunacağı zâhir olup ancak mürûr-i eyyâm ve [a‘lâm] ile mensî olmayıp ale’d-devam icrâsına dikkat olunmak üzere sûret-i nizâmı Dîvân-ı Hümâyûn’um Kalemi’ne kaydolunup ol bâbda siz ki Mevlânâ ve Gümrük Emîni ve sâir-i mûmâ-ileyhimsiz, size hitâben emr-i şerîfim ısdâr ve İstanbul Kādısı <<müşâr>> mevlânâ-yı müşâr ve İstanbul Gümrüğü Emîni Kapıcıbaşı-i mûmâ-ileyhimâ taraflarına ilmühaberleri i‘tâsı Defterdâr-ı sâbık-ı mûmâ-ileyhin bu def‘a Derbâr-ı şevket-karâr-ı mülûkâneme vârid olunan tahrîrâtında derc ve tastîr olunmuş olmakdan nâşî vech-i meşrûh üzere amel ve hareket olunmak fermânım olmağın tenbîhen ve ifhâmen ve te’kîden ve ihtimâmen mahsûsan işbu emr-i şerîfim ısdâr ve ( ) ile irsâl olunmuşdur. İmdi nizâm-ı mezkûr bi-ibâretihî Dîvân-ı Hümâyûn’um Kalemi’ne kaydolunmağla halefen an-sebak devam ve istikrârına mezîd i‘tinâ ve dikkat olunmak matlûb-ı kat‘î-i Pâdişâhânem olduğu ve zinhâr u zinhâr kusûr ve rehâvet vukū‘una ve mürûr-i eyyâm ile nizâm-ı mezkûra halel tatarrukuna bir vechile rızâ-yı aliyyem olmadığı ve Mevlânâ-yı müşâr ve Gümrükcü-i mûmâ-ileyhimâ taraflarına dahi başka başka ilmühaberleri i‘tâ olunduğu ma‘lûmunuz oldukda ber-vech-i meşrûh amel ve hareket ve nizâm-ı mezkûrun devam ve istikrârına ve tatarruk-ı halelden vikāyesine bi’l-ittifâk i‘tinâ ve nezâret ve hilâf-ı fermân ve münâfî-i nizâm vaz‘ ve hareket vukū‘unu tecvîzden tevakkī ve mücânebet eylemeniz bâbında.<br><br>Fî-evâsıtı Şa‘bân sene [1]219</p>          <br><a title="Önceki sayfa" style="text-decoration:none" href="./ayrmetin.php?idno=32075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o687"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>