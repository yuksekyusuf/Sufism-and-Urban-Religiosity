﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 33<br>Hüküm no: 1<br>Orijinal metin no: [İç kapak]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bâb-ı Fetva’ya bağlı iken Vaka-i hayriye’den sonra özel şahıslara satılmış olan iki aded bina arsasının hazinece satın alınması</b><br><br>Bâb-ı vâlâ-yı fetvâya merbût iken Vak‘a-i hayriye’den sonra ne takrîb ise âhara fürûht olunmuş olan iki bâb hâne mukaddemâ muhterik olarak arsa-i hâliye olduğu hâlde muahharen ikisi bir âdeme geçip sâhibi dahi vefât eylemiş olmasıyla bu def‘a veresesi tarafından elli bin guruşa fürûht olunacağından ve mahâll-i mezkûrun Bâb-ı mezkûra ittisâli cihetiyle binâ yapılmasında muhterik olduğundan meblağ-ı mezkûrun hazîne-i celîleden i‘tâsıyla mahâll-i mezkûrun taraf-ı saltanat-ı seniyyeden mübâya‘asıyla Bâb-ı mezkûra ilâvesi husûsuna vukū‘ bulan iş‘ar üzerine bi’l-istîzân irâde-i seniyye-i cenâb-ı pâdişâhî müte‘allık ve şeref-sudûr buyrulmuş ve keyfiyet taraf-ı hazret-i Meşîhat-penâhîye ve Evkāf-ı hümâyûn Nezâret-i celîlesi’ne bildirilmiş olmağla bi’l-muhâbere ber-mantûk-ı irâde-i seniyye icrâ-yı iktizâsına himmet olunmak bâbında ve beyaz üzerine sâdır olan fermân-ı âlî mûcebince iktizâsı Masârıfât Muhâsebesi’nden suâl ve îcâbı Sadr-ı Rumeli semâhatlü ve Evkāf-ı hümâyûn müfettişi fazîletlü Efendiler hazerâtı taraflarından isti‘lâm olundukda mezkûr iki bâb muhterik menzil arsalarına mutasarrıf Mustafa Rüşdü Efendi ve Emine Hanım ile müteveffâ Abdülvahab Ağa veresesi taraflarından bâ-hüccet-i şer‘iyye vekîlleri ketebeden Mustafa Bey mezkûr arsaların ellibin guruş bedel ile bey‘ ve temlîke râzı olduklarından ol vechile mârrü’z-zikr arsalar semeni olan mezkûr elli bin guruşun yetmiş üç senesi ebniye tertîbinden olarak Mâliye Hazînesi’nden i‘tâsı için sûret ve keyfiyet ma‘lûm olmak ve atik iki kıt‘a hüccet-i şer‘iyye kaydları terkīn kılınmak üzere Mahfil-i şer‘iyyât ile Eshâm Muhâsebesine ilmühaberleri tahrîri iktizâ eylediği derkenâr olunarak mûcebince sûret ve ilmühaberleri verlimek fermân-ı sâmî buyrulmağın mûcebince kaydolunup sûret ve diğere ilmühaberi verilmekle ber-minvâl-i muharrer keyfiyet ma‘lûm olmak için Mahfil-i şer‘iyyât tarafına işbu ilmühaber verildi.<br><br>Fî 23 Ş sene 1273 (Ahmet Aynî)<br><br>Derûn-ı i‘lâmda muharrer hüccetin bir adedi fî 19 Ca sene [1]261 târîhiyle mevcûd olan hüccet sahîfeden terkīn olunmuşdur. Fî 15 L sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38236"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38238"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b033"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o196"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>