﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 256<br>Hüküm no: 216<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balat Kebîr Fırın Ustası Mikayil’in Ayvansaray Fırını’na ait iskemle üzerinde hak iddiasından vazgeçtiği</b><br><br>Mahmiye-i İstanbul’da Balat Kebîr Fırın Ustası Mikayil v. İstefan nâm zimmî meclis-i şer‘-i şerîf-i enverde yine mahmiye-i merkūmede Ayvansaray Fırını ustası işbu hâmilü’r-rakīm Avanis v. Arakil nâm zimmî muvâcehesinde ikrâr ve takrîr-i kelâm edip mârrü’z-zikr Balatkapısı hâricinde vâki‘ bir bâb iskemlenin nısfı benim mutasarrıf olduğum Balat Fırını’na merbût iskemlesi olup nân-ı azîz fırın-ı mezkûrdan gidip bey‘ olagelmişiken merkūm Avanis zikrolunan iskemleyi müstakillen zabtetmekle nısf iskemleden keff-i yede merkūm ustaya tenbîh olunmak matlûbumdur deyü da‘vâya tesâddî eylediğimde ol dahi cevâbında zikrolunan iskemle benim mutasarrıf olduğum Ayvansaray Fırını’na merbût olup öteden beri nân-ı azîz fırın-ı mezkûrdan gidip müstakillen zabt u tasarruf olunup âharın alâkası yokdur deyü beynimizde münâza‘ât-ı kesîre vâki‘ olmuşidi el-hâletü hâzihî ben tesâddî eylediğim nısf iskemle da‘vâsından fâriğ olup zikrolunan iskemle müstakillen Ayvansaray Fırını’na merbût iskemle olup benim kat‘a alâka ve medhalim yokdur dedikde mukırr-ı merkūmu merkūm Avanis vicâhen ve şifâhen tasdîk etmeğin mâ vaka‘a bi’t-taleb ketb olundu<br><br>Fî-gurret-i Cumâdelûlâ sene 1185.<br><br>Şuhûdu’l-hâl: Hasan b. Hüseyin, Molla Mustafa b. el-Hâc Ömer, Ahmed Ağa b. Hüseyin, es-Seyyid el-Hâc Ebûbekir b. el-Hâc Mehmed, Ekmekçiler Kethudâsı Ali Ağa b. Abdurrahman, Ali Beşe b. Hasan, İbrahim Beşe b. el-Hâc Kasım, Markos v. Samayel, Kazer v. Melkon, Vartan v. Tomas, Agop v. Serkiz, Sahak v. Kirkor.</p>          <br><a title="Önceki sayfa" style="text-decoration:none" href="./ayrmetin.php?idno=30150"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30152"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>