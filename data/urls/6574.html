﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 355<br>Hüküm no: 358<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi’nin kuyumcu dükkânlarını Osman Ağa’ya sattığı (bey’ bi’l-vefâ)</b><br><br>Ceryü’l-mübâya‘ati’ş-şer‘iyye vaka‘a ledeyye el-fakīr ileyhi azze şânühû<br><br>Mehmed b. Mehmed el-müvellâ hilâfeten bi-Dârü’s-saltanati Kostantıniyye el-mahmiye<br><br>-gufira lehümâ-<br><br>Bey‘ bi’l-vefâ<br><br>Dârüssaltanatü’l-aliyye Kostantıniyyetü’l-mahmiyede vâki‘ yağlıkçı hırfetinden Ahmed Çelebi b. Ahmed Efendi nâm kimesne meclis-i şer‘-i şerîf-i Ahmedî sallallâhü te‘âlâ alâ şâri‘ihâda bâ‘is-i hâzihi’l-vesîka zahrü’l-eşbâh Osman Ağa b. Ahmed b. Abdullah tarafından ikrâr-ı âti’z-zikri tasdîka vekîl olduğu es-Seyyid Ali Çelebi b. İsmail ve İbrahim Çelebi b. Halil şehâdetleriyle ber-nehc-i şer‘î sâbit olan Ali Ağa b. el-Hâc İbrahim muvâcehesinde ikrâr-ı tâm ve takrîr-i kelâm edip arsasının senevî Hüsrev Efendi Vakfı’na dört yüz seksen akçe mukāta‘ası olup ebniyesi yedimde mülk ve hakkım olan mahmiye-i merkūmede kuyumcular sûkunda sıra odaları demekle ma‘rûf mahalde vâki‘ ma‘lûmü’l-hudûd biribirine muttasıl altı bâb kuyumcu dükkânlarımın ebniye-i memlûkesini cemî‘ tevâbi‘ ve levâhıkıyla bey‘ bi’l-vefâ tarîkı üzere târîh-i vesîkadan müddet-i ma‘lûmeye değin müvekkil-i mezbûr Osman Ağa’ya iki bin guruşa bey‘ ve teslîm ve arsalarını dahi mütevellî-yi vakf-ı mezbûr ma‘rifetiyle ferâğ ve tefvîz eylediğimde ol dahi ber-vech-i muharrer iştirâ ve tesellüm ve tefevvüz ve kabûl eyledikden sonra semen-i mebî‘-i mezbûr iki bin guruşu tamâmen müvekkil-i mezbûr Osman Ağa yedinden ahz u kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis min-şehri Rebî‘ülevvel li-sene selâse ve hamsîn ve mi’e ve elf min-hicreti men-lehü’l-izzü ve’ş-şeref.<br><br>Şuhûdü’l-hâl: es-Seyyid Ali Çelebi b. es-Seyyid İsmail, Salih Ağa b. Süleyman, İbrahim Çelebi b. Halil, el-Hâc Mustafa Arabzâde, Ahmed Çelebi b. Şa‘bân</p>          <br><a title="Önceki sayfa" style="text-decoration:none" href="./ayrmetin.php?idno=6573"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6575"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>