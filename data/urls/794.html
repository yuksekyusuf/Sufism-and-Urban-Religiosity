﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 101<br>Hüküm no: 77<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yoros kazasının Şeyhler nâhiyesi Dudu köyündeki Kanarca-i sagir camii kayyumluk ve meremmetci cihetlerinin Ahmed b. İbrahim’e tevcihi</b><br><br>Ma‘rûz,<br><br>Sâdır olan fermân-ı âlîlerine imtisâlen medîne-i Üsküdar’a muzâfe Yoros kazâsında Şeyhler nâhiyesinde Dudu karyesinde Kanarca-i sagīr demekle ma‘rûf câmi‘-i şerîfinde yevmî nîm akçe vazîfe ile meremmetci cihetine mutasarrıf olan Mehmed b. Salih fevt olup ve yine nâhiye-i mezkûrede İskenderli ve Kırktepe ve Gündüzlü nâm karye ahâlîleri Kanarca-i sagīre binâ eyledikleri câmi‘i- şerîfde ber-vech-i hasbî kayyumluk cihetine mutasarrıflar olan Hasan ve Mustafa ibney Mehmed nâm karındaşlar dahi bundan akdem fevt olup yerler hâlî ve hizmet-i lâzımeleri mu‘attal kaldığından bahisle sahib-i arzuhâl Ahmed b. İbrahim ciheteyn-i mezkûreteyn merkūmûnun mahlûlünden kendüye tevcîh ve yedine berat-ı şerîf i‘tâsı istid‘â-yı inâyet eder fi’l-hakīka meremmetci ciheti Mehmed b. Salih’in üzerinde olduğu ve kayyumluk-ı mezkûr merkūmân Hasan ve Mustafa ibney Mehmed nâm karındaşlar başka başka üzerlerinde olduğu askerî rûznâmçesinde müstebân olmağla ve merkūmûnun müte‘âkiben bilâ-veled fevtleri vâki‘ ve sahib-i arzuhâl Ahmed’in erbâb-ı istihkākdan idiğini kazâ-i mezbûr ahâlîlerinden Salih b. Mustafa ve Ali b. Ahmed ve Ali b. Osman nâm kimesneler alâ-tarîkı’ş-şehâde ihbârlarıyla zâhir ve mütehakkık olmağın bu sûretde ciheteyn-i mezkûreteyn vazîfe-i mu‘ayyenesiyle merkūmûnun bilâ-veled mahlûllerinden sahib-i arzuhâl Ahmed b. İbrahim dâ‘îlerine tevcîh ve yedine berat-ı âlîşân sadaka ve ihsân buyurulmak husûsu re’y-i sâmîlerine menût idiği huzûr-ı âlîlerine i‘lâm olundu.<br><br>Fî-sene ( ).</p>          <br><a title="Önceki sayfa" style="text-decoration:none" href="./ayrmetin.php?idno=793"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=795"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>