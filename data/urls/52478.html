﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 163<br>Hüküm no: 168<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beşir Ağa çiftliği Mutasarrıfı Kâtib Ahmed Efendi’nin yıktığı evin bedelini ödemesi ve çiftliğe müdahalesinin meni</b><br><br>Husûs-ı âti’l-beyânın mahallinde istimâ‘ ve fasl ü hasmı için hâlâ Bâb nâibimiz olan Mevlânâ el-Hâc Mehmed Efendi ta‘yîn ve irsâl olunmak üzere bâ-işâret-i aliyye bu fakīr müvellâ olmak bâbında sâdır olan fermân-ı âlîye imtisâlen savb-ı şer‘-i enverden mevlânâ-yı mûmâ-ileyh irsâl olunup ol dahi zeyl-i vesîkada muharrerü’l-esâmî ve sâir cemm-i gafîr ve cem‘-i kesîr Müslimîn ile vilâyet-i Anadolu’da İznikmid kasabası kurbünde Kilaz? köprüsü demekle şehîr cisrin civârında münâza‘un-fîh olan mahallin üzerine varıp akd-i meclis-i şer‘-i kavîm eyledikde Evrenkös hâssı demekle ma‘rûf hâs arâzisinde vâki‘ Kadı Musa karyesi demekle şehîr netîcesi Haremeyn-i muhteremeyn’e mevkūfe çiftliğin hâlâ mutasarrıfı olan işbu bâ‘isü’l-vesîka el-Hâc Ebubekir Efendi b. Ali nâm kimesne meclis-i ma‘kūd-ı mezkûrda hâss-ı mezbûr ağası tarafından vekîl-i şer‘îsi olan el-Hâc Halil b. Mehmed ve Haremeyn-i muhteremeyn mütevellîsi tarafından kezâlik vekîl-i şer‘îsi Ahmed Çelebi b. Abdurrahim hâzırân oldukları hâlde Haremeyn-i muhteremeyn evkāfı mülhakātından merhûme Emine Hatun Vakfı olup Beşir Ağa çiftliği demekle arîf harâb çiftlik arsasına bi’l-icâreteyn mutasarrıf olan Kâtib Ahmed Efendi b. Mehmed b. Ali nâm kimesne tarafından ber-vech-i âtî husûmet ve redd-i cevâba vekîl-i sâbitü’l-vekâlesi el-Hâc Hasan b. Mehmed nâm kimesne mahzarında üzerine da‘vâ ve takrîr-i kelâm edip hâlâ vekîl-i mezbûr el-Hâc Hasan yedinde olup müvekkil-i mezbûrun tasarrufunda olan çiftlik-i mezkûr arâzisinin hudûd ve sınırını nâtık ve mübeyyin sened ittihâz eylediği bin yüz kırk yedi senesi Cumâdelûlâsı târîhiyle müverraha ve târîh-i mezbûrda kasaba-i mezbûre kādısı Hıfzî Mehmed Efendi imzâsıyla mümzât ve hâtemi ile mahtûme hüccet derûnunda mezkûr olduğu vech üzere çiftlik-i mezbûrun hudûdu işbu mu‘âyene ve rü’yet olunan bir tarafdan sâlifü’z-zikr Kilaz? köprüsü ve ba‘zan Sapanca’ya giden kaldırım ve ba‘zan Sürmeli Ali Paşa çiftliği bünyesi? kurbünde vâki‘ hendek ve ba‘zan Başiskele’ye giden kaldırım ve bir tarafdan sâlifü’z-zikr Sürmeli Paşa çiftliği levâhıkından olan ve memleha hendeği ve bir tarafdan leb-i deryâdan nehir kenarınca cisr-i mezkûra müntehî olmak tahrîr olunmağla çiftlik-i mezkûr arâzisi bi’l-cümle hudûd-ı mezkûre dâhilinde olup <<ve bir tarafdan>> hâric-i hudûd-ı mezkûrede kat‘â çiftlik-i mezkûr arâzisinden nesne ka[l]mak [kalmamak] iktizâ ederken zikr olunan hudûd hâricinde olup ve benim mutasarrıf olduğum mârrü’z-zikr çiftliğim arâzisinin dahi hudûdu işbu mu‘âyene ve müşâhede olunduğu üzere bir tarafdan mârrü’z-zikr Sürmeli Ali Paşa çiftliği levâhıkında olan mârrü’z-zikr memleha hendeği ve bir tarafdan leb-i deryâ ve bir tarafdan Başiskele tarafında vâki‘ kemer taş köprü ve ba‘zan Temricek? çiftliği arâzisi ve ba‘zan Köprülü el-Hâc Ahmed çiftliği arâzisi ve ba‘zan Serdarzâde Osman Ağa çiftliği arâzisi ve bir tarafdan ba‘zan mârrü’z-zikr Sürmeli Ali Paşa çiftliği arâzisi ve ba‘zan Başiskele’ye giden kaldırım ile sâlifü’z-zikr memleha hendeğine müntehî işbu hudûd dâhilinde olan arâzi ve mer‘â hâss-ı mezkûr arâzisinden ber-mûceb-i temessük ve hücec benim taht-ı tasarrufumda ve zirâ‘at ve harâset ve ra‘y-ı hayvanâtla iktisâb-ı menâfi‘i bana mahsûs iken vekîl-i mezbûr el-Hâc Hasan hâlâ kabza [kazâ-i] mezbûre kadısı olan Sarrâczâde’den hilâf-ı inhâ ile aldığı ihbâr i‘lâmına istinâden müvekkili Kâtib el-Hâc Ahmed’in çiftliğinin hudûdu ve sınırını tecâvüz ve benim sâlifü’z-zikr çiftliğimin hudûd-ı mezkûresi dâhilinde işbu mu‘âyene olunan arâzi ve mer‘âya bi-gayr-ı hakkın ta‘arruz ve kadîmden mülkiyet üzere tasarruf oluna gelip silk-i mülkümde iken netîcesi Haremeyn-i muhteremeyn’e vakfeylediğim çiftliğim ebniyesini fuzûlî hedm etmekle vekîl-i mezbûrdan suâl ve ber-vech-i muharrer te‘addî ve tecâvüz ile iktisâb-ı menâfi‘ime mümâna‘atı men‘ ü def‘ olunup ve binâ-i mezkûrun mebnâ-yı kıymeti tazmîn ettirilmek murâdımdır dedikde gıbbe’s-suâl vekîl-i mezbûr el-Hâc Hasan cevâbında fi’l-vâki‘ mârrü’z-zikr Kadı Musa köyü demekle ma‘rûf çiftlik hâlâ müdde‘î-i mezbûr el-Hâc Ebubekir Efendi’nin zabt u tasarrufunda olduğunu ve çiftlik-i mezkûrun ebniyesini bundan akdem bi-gayr-ı hakkın [54a] hedm eylediğini ikrâr lâkin müdde‘î-i mezbûrun takrîri üzerine zabtına ta‘arruz eylediğim mu‘âyene olunan arâzi ve mer‘â çiftlik-i mezbûr arâzisinden olduğunu inkâr ve müvekkil-i merkūmun çiftlik arâzisinden olduğunu iddi‘â edicek bu sûretde i‘tibâr-ı şöhret-i şâyi‘a kangı tarafda ise ol tarafın beyyinesi evlâ olduğunu kütüb-i fıkhiyye-i mu‘teberede mastûr ve mukayyed olmağın udûl-ı ahrâr-ı ricâl-i Müslimînden olup kasaba-i mezbûre ve civârında vâki‘ kurâ ahâlîsinden hâzırûn bi’l-meclis olan müsin [ve] ihtiyâr el-Hâc İsmail b. Veli ve Ali Beşe b. Mehmed ve Hüseyin Beşe b. Halil ve Süleyman b. Halil [ve] Feyzullah Çelebi b. el-Hâc Ahmed ve Ömer Efendi b. İsmail ve Mehmed Beşe b. Reis ve İbrahim Ağa b. Mehmed ve es-Seyyid el-Hâc Mehmed b. Hasan ve Mustafa b. Veli ve el-Hâc Halil Ağa b. Mehmed ve Ahmed Ağa b. el-Hâc Ali ve Ahmed Beşe b. Mehmed ve el-Hâc Mustafa b. Mustafa ve Ali Beşe b. Yazıcı ve Ekmekçibaşı İsmail Ağa b. Uzun Ali ve Süleyman ve Halil Beşe b. İsmail ve Midillili Halil Ağa ve Paşalı Mehmed Ağa b. Veli ve Mehmed Ağa b. Mustafa ve el-Hâc Hüseyin b. Abdullah Kumlalı ve Yazıcı Mehmed Çelebi b. Mustafa ve İbrahim Kethüdâ-yı karye-i Değirmen ve Abdi Bey b. el-Hâc Ahmed Ağa [ve] Süleyman Çelebi b. Halil ve Ahmed b. Münir [E]fendi ve el-Hâc Mustafa Odabaşı ve el-Hâc Mustafa ve Abacı Ahmed b. Hasan ve Ahmed Beşe b. İsmail ve Ömer b. İsmail ve es-Seyyid Ahmed Kapamacı? b. Abdullah ve sâir mazbûtü’l-esâmî iki yüz neferden mütecâviz bî-garaz Müslimîn istihbâr ve istişhâd olunduklarında fi’l-hakīka işbu mu‘âyene ve müşâhede olunduğu üzere bir tarafdan mârrü’z-zikr Sürmeli Ali Paşa çiftliği levâhıkından olan memleha hendeği ve bir tarafdan leb-i deryâ ve bir tarafdan Başiskele kurbünde vâki‘ taş köprü ve ba‘zan Temricek? çiftliği arâzisi ve ba‘zan Köprü[lü] el-Hâc Ahmed çiftliği arâzisi ve ba‘zan Serdarzâde Osman Ağa çiftliği arâzisi ve bir tarafdan sâlifü’z-zikr Sürmeli Ali Paşa çiftliği arâzisi ve ba‘zan Başiskele’ye giden kaldırım ve ba‘zan sâlifü’[z-zikr] memleha hendeğine müntehî olan hudûd dâhilinde vâki‘ arâzi ve mer‘â bâlâda zikr olunduğu üzere Hıfzî Mehmed Efendi’nin tahrîr eylediği hüccetde beyân olunan hudûddan hâric ve kadîmden Evrenkös hâssı arâzisinden olup hâlâ müdde‘î-i mezbûr el-Hâc Ebubekir Efendi’nin yedinde olan senedâtı mûceblerince taht-ı tasarrufunda olan Kādı Musa karyesi demekle ma‘rûf olup kadîmden mülkiyet üzere tasarruf oluna gelip müdde‘î-i mezbûr el-Hâc Ebubekir Efendi’nin silk-i mülkünde iken netîcesi Haremeyn-i muhteremeyn —şerefehallâhu te‘âlâ—ya vakfeylediği mârrü’z-zikr Kādı Musa çiftliği arâzisi olmağla hudûd-ı mezkûre dâhilinde olan arâzi mer‘âsının hırâset ve ra‘y-ı hayvanâtiyle iktisâb-ı menâfi‘i zikr olunan Kādı Musa çiftliği mutasarrıflarına mahsûsdur mârrü’z-zikr Emine Hatun Vakfı’nın vechen mine’l-vücûh alâka ve medhali yokdur ol vechile hudûd-ı mezkûr dâhilinde olan arâzi ve mer‘â hâlâ müdde‘î-i mezbûrun dâhil-i havza-i tasarrufu ve zirâ‘at ve ra‘y-ı hayvanâtiyle iksitâb-ı şer‘iyye müdde‘î-i mezbûr el-Hâc Ebubekir Efendi’ye âiddir biz bu husûsa bu vech üzere şâhidleriz şehâdet dahi ederiz [54b] deyü her biri alâ-tarîkı’ş-şehâde ve’t-tevâtür edâ-i şehâdet-i şer‘iyye eylediklerinden mâ‘adâ fi’l-vâki‘ münâza‘un-fîhâ olan arâzi ve mer‘â mûmâ-ileyh Hıfzî Mehmed Efendi’nin hüccetinde tahrîr ve beyân olunan hudûdun hâricinde olduğu ba‘de’l-mu‘âyene bir dahi mütehakkık ve müte‘ayyin olmağın mûcebince ba‘de’l-hükm müdde‘î-i mezbûrun ber-vech-i mübeyyin çiftliği hudûdu dâhilinde olan arâzi ve mer‘âya müvekkil-i mezbûr min-ba‘d müdâhale ve ta‘arruz etmemek üzere vekîl-i mezbûra tenbîh olundukdan sonra ebniye-i münhedime-i mezkûrenin mebnâ kıymeti ba‘de’l-keşf otuz guruş-ı mezbûru bi-tarîkı’d-damân müdde‘î-i mezbûra edâya vekîl-i mezbûr el-Hâc Hasan’a tenbîh eylediğini mevlânâ-yı mezbûr mahallinde tahrîr ba‘dehû ma‘an mürsel Mehmed Efendi b. Ahmed [ve] Veli Bey b. Mehmed ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fî-evâili min-Muharremi’l-harâm li-seneti ihdâ hamsîn ve mi’ete ve elf.<br><br>Şuhûdü’l-hâl: Mukayyid Mustafa Efendi b. Mehmed, Mehmed Efendi b. Ahmed, Veli Ağa b. Mehmed, Hasan Ağa b. Mehmed, Hasan Ağa b. Abdullah, Bektaş Ağa b. Mehmed, Ahmed Ağa b. Resul Beşe, Hasan Beşe b. Resul Beşe, Fahrü’l-kuzât Salih Efendi b. el-Hâc Osman, el-Hâc İsmail Ağa b. Mehmed Ağa, Hâfız Ömer Efendi b. Ali Ağa.<br><br>A‘lemü’l-ulemâi’l-kirâm a‘zamü’l-mevâli’l-izâm a‘nî-bihi hazreti Himmetzâde Mehmed Efendi Eyyûbî zabata ve mekese fî- hâze’l-mansıb hamsete aşer şehren ve temme vaktühû ve râhe ilâ-medîneti Ebâ Eyyûb-i Ensârî li-ennehû sâkinün fîhâ ve zehebe bi’s-selâmeti ce‘alehullâhu te‘âlâ sâlimen ve muğtenimen fi’d-dünyâ ve’l-âhireti ve ene meşgūlün bi-hizmeti niyâbetihi ilâ-tamâmi vaktihî bi’r-râhati lillâhilhamdi ve’l-minneti el-hâsılü ceffe’l-kalem ve temme’l-kelâm fî-hâze’l-makām.<br><br>Tahrîran fî-gurreti Saferi’l-hayr li-seneti 1151<br><br>Temme temme temme<br><br>Zeberehü’l-fakīr ileyhi azze şânühû el-Hâc Mehmed en-Nâibü bi-medîneti Üsküdar vakteizin<br><br>[Mühür]: Mehmed<br><br>Eyyûbî Himmetzâde Mehmed Efendi ma‘zûl olup yerine gelen Fındıkzâde Feyzullah Efendi dahi gene bu fakīri niyâbet hizmetinde istihdâm etmekle bu mahalle kayd ve şerh verildi veffekanallâhu bi’l-hayr ve seterenallâhu te‘âlâ setren cemîlen.<br><br>Hâzihî cerîdetün hürriret fîhâ el-vâkı‘âti’ş-şer‘iyye elletî vak‘a‘at fî-zamâni a‘lemü’l-ulemâi’l-âmilîn ve evra‘i’l-fuzalâi’l-müteverri‘în bakiyeti’l-mevâliyi’s-sâlifîni’s-sâlihîn a‘nî-bihi hazret-i Feyzullah Efendi Fındıkzâde el-Kādı-i bi-medîneti Üsküdar el-mahmiye -dâme-muvaffakan ve mükerremen- fî-nevbeti’l-abdi’l-fakīri ileyhi sübhânehû ve te‘âlâ el-Hâc Mehmed en-Nâibü bi-medîneti Üsküdar gafirallâhu lehû velivâlidehi ve li-cemî‘i’l-mü’minîn ve’l-mü’minât ve ahsin ileyhimâ ve ileyhi ihsânen cemîlen.<br><br>Zeberehü’l-fakīr ilâ-Rabbihi’l-Ganiyy<br><br>el-Hâc Mehmed en-Nâibü bi-medîneti Üsküdar<br><br>ufiye anhü<br><br>[Mühür]: Mehmed</p>          <br><a title="Önceki sayfa" style="text-decoration:none" href="./ayrmetin.php?idno=52477"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52479"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o285"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>