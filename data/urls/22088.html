﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 320<br>Hüküm no: 349<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Mehmed’in menzilinin Rahime bt. Mehmed’e satıldığı</b><br><br><< Mâ fîhi mine’l-bey‘ ve’ş-şirâ nemakahü’l-fakīr ileyhi te‘âlâ el-Hâc Mustafa el-Kādî >><br><br>Mahrûse-i Galata’da el-Hâc A‘mâ mahallesinde sâkine Rukiye bt. Mehmed b. Abdullah nâm hâtunun zevci ve tarafından bey‘-i âti’z-zikri ikrâra vekîl olduğu mezbûrenin zâtını ma‘rifet-i şer‘iyye ile ârifân Ahmed Kapudan b. Mustafa ve el-Hâc Mehmed b. el-Hâc Osman nâm kimesneler şehâdetleriyle [vekâleti] sâbit olan Mehmed b. Mustafa nâm kimesne meclis-i şer‘de işbu sâhibetü’l-kitâb Rahime bt. Mehmed nâm hâtun mahzarında ikrâr ve takrîr-i kelâm edip akd-i âtî sudûruna değin zevcem müvekkile-i mezbûrenin silk-i mülkümde münselik olup mahrûse-i mezbûre muzâfâtından kasaba-i Kasımpaşa’da el-Hâc Hüsrev mahallesinde vâki‘ bir tarafdan Tacir İbrahim Çelebi menzili ve bir tarafdan Molla Ahmed nâm kimesne menzili ve bir tarafdan Bakkal Mehmed nâm kimesne menzili ve bir tarafdan tarîk-i hâs ile mahdûd fevkānî bir bâb oda ve bir sagīr sofa ve abdesthâne ve tahtânî üç bâb oda ve bir sofa ve kenîf ve bi’r-i mâ ve bahçeyi müştemil mülk menzilini mezbûre Rahime Hâtun’a tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz altmış guruşa bey‘ u teslîm edip ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûr yüz altmış guruşu müşteriye-i mezbûre Rahime Hâtun yedinden tamâmen alıp kabz eyledi ba‘de’l-yevm menzil-i mahdûd-ı mezkûr bi-cemî‘i mâ yeştemilühû ve yahvîhi mezbûre Rahime Hâtun’un mülk-i müşterâsı olup zevcem müvekkile-i mezbûre Rukiye Hâtun’un kat‘an alâka ve medhali kalmamışdır keyfemâ teşâ ve tahtâr mutasarrıfa olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ aşer min-Muharremi’l-harâm sene 1137[1138].<br><br>Şuhûdü’l-hâl: el-Hâc Mehmed b. el-Hâc Osman, Molla Mehmed b. Hasan, Ahmed Çelebi b. Abdullah, İmâm es-Seyyid Yahya Efendi, Müezzin el-Hâc Mehmed, İpci Hasan Çelebi, Tacir İbrahim Çelebi, Bakkal Mehmed Çelebi, Halil Çelebi b. Mustafa, İbrahim b. Mustafa, Mustafa b. Ahmed, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22087"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22089"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>