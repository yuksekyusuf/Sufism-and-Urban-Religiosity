﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 252<br>Hüküm no: 219<br>Orijinal metin no: [28b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Seyyid Ahmed Ağa’ya olan borçlarını eşi Ayşe Hanım’a ödemeleri hususunda Molla Osman ve Molla Mustafa’ya tenbihte bulunulması</b><br><br>500 guruşa asâleten ve kefâleten hüküm.<br><br>Ma‘rûz<br><br>Kuruyemişçi esnâfından olup bundan akdem vefât eden es-Seyyid Ahmed Ağa b. Ali’nin zâhirde zevce-i menkûha-i metrûkesi Âişe bt. Ahmed nâm hatundan gayrı vâris-i ma‘rûf ve ma‘rûfesi olmamağla terekesinin rub‘u zevcesi mezbûreye selâse-i erba‘ı cânib-i beytü’l-mâla âid ve râci‘ oldukdan sonra mezbûre Âişe Hatun tarafından husûs-ı âti’l-beyânda vekîl olduğu zâtını ârifân Alemdar Mustafa Ağa b. Mahmud ve es-Seyyid Mehmed ağa b. Halil nâm kimesneler şehâdetleriyle sâbit olan es-Seyyid Ahmed Ağa b. Mehmed Salih nâm kimesne meclis-i şer‘-i münîrde Kırım ahâlisinden Molla Osman b. Mustafa ve Molla Mustafa b. Abdullah nâm kimesneler muvâcehelerinde müvekkilem mezbûrenin mûrisi zevci müteveffâ-yı merkūmun mezbûrân Molla Osman ve Molla Mustafa ile gāibân ani’l-meclis Emrullah b. İbrahim ve Müslim b. İbrahim nâm kimesneler zimmetlerinde her biri âharın zimmetine lâzım gelen meblağa kefîl ve zâmin olarak hayatında yedinden ve malından bi’l-ma‘iye iktirâz ve kabz eyledikleri beş yüz guruşu mezbûr es-Seyyid Ahmed Ağa kable’l-ahz ve’l-istifâ fevt ve meblağ-ı merkūmun yüz yirmi beş guruşu zevcesi müvekkile-i mezbûreye mevrûs ve üç yüz yetmiş beş guruş cânib-i beytü’l-mâla âid oldukdan sonra tereke-i müteveffâ-yı mezbûr bundan akdemce ma‘rifet-i şer‘le tahrîr ve taksîm olundukda meblağ-ı merkūm beş yüz guruşu müvekkilem zevcem mezbûrenin rub‘ hissesi için ifrâz ve tahsîs kılınmağla meblağ-ı merkūmu mezbûrân Molla Osman ve Molla Mustafa’dan asâlet ve vekâletlerine binâen bi’l-vekâle taleb ederim deyü ba‘de’d-da‘vâ ve’l-inkâr müdde‘î-i vekîl-i mezbûr ber-vech-i meşrûh müdde‘âsını udûlden Hafız Mehmed Ağa b. İbrahim ve Mezbûrân Alemdar Mustafa Ağa ve es-Seyyid Mehmed Ağa nâm kimesneler şehâdetleriyle bi’l-muvâcehe vech-i şer‘î üzere isbât etmeğin mûcebince meblağ-ı mezkûr beş yüz guruşu müdde‘iye-i müvekkile-i mezbûre Âişe Hatun için vekîl-i mezbûr es-Seyyid Ahmed Ağa’ya asâlet ve kefâletlerine binâen edâ ve teslîme merkūmân Molla Osman ve Molla Mustafa’dan her birine tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 4 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31626"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31628"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>