﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 387<br>Hüküm no: 471<br>Orijinal metin no: [91a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eğri kalesinde vefat eden Nurullah Çavuş’un Gürcü asıllı cariyeyi karısına hibe etmiş olduğu</b><br><br>Mahrûse-i İstanbul’da Mesih paşa (…) olan kal‘a-i Eğri altında vefât eden merhûm Nurullah Çavuş b. Ramazan nâm kimesnenin zevcesi ve vârisesi Mâhırânâ Hatun bt. Abdullah tarafından husûs-ı âti’z-zikre vekîl olup vekâleti hasm-ı şer‘î mahzarında bimâ hüve nehcü’s-sübût şer‘an sâbite olan Dergâh-ı âlî bevvâblarından Hasan Bey b. Abdullah meclis-i şer‘-i şerîfde müteveffâ-yı mezbûr Nurullah Çavuş’un sulbî oğlu Sefer nâm sagīre kıbel-i şer‘den vasî nasb olunan Emrullah Çavuş b. Armağan mahzarında bi’l-vekâle takrîr-i da‘vâ edip müteveffâ-yı mezbûr müvekkilem mezbûre Mâhırânâ Hatun’u tezevvüc etdiği zamanda leyle-i zifâfında Gürciyyetü’l-asl Hümâ bt. Abdullah nâm çengi câriyesini mezbûr müvekkileme hibe ve temlik edip müvekkilem dahi kabûl ve kabz edip ile’l-ân tasarrufundadır. Câriye-i mezbûre merkūme müvekkilemin mülk-i mahzı ve hakk-ı sırfıdır. Vâki‘ hâl vasîyy-i mezbûrdan suâl olunsun dedikde gıbbe’s-suâl ve akībe’l-inkâr ve’l-iştişhâd udûl-i Müslimînden Pîrî Çavuş b. Mustafa ve Sefer Bey b. Hüseyin ve Mustafa Bey b. Abdullah nâm kimesneler meclis-i şer‘a li ecli’ş-şehâde hâzırûn olup istişhâd olundukda fi’l-vâki‘ müteveffâ-yı mezbûr hâl-i hayat ve kemâl-i sıhhatinde zevcem mezbûre Mâhırânâ Hatun Gürciyyetü’l-asl Hümâ nâm <<câriye>> çengi câriyemi mezkûr mülkü deyü hibe ve temlik etdim. Mezbûr dahi kabûl ve kabz eyledi deyü ikrâr ve i‘tirâf eyledi. Bu husûsa şâhidleriz şehâdet dahi ederiz dediklerinde ba‘de’t-ta‘dîl şehâdetleri hayyiz-i kabûlde vâki‘ oldukdan sonra kayd olundu.<br><br>Fî-evâhiri Receb li-sene hamse ve elf.<br><br>Şühûdü’l-hâl: Ahmed Ağa b. Abdullah, Mustafa b. Abdullah, Ahmed b. Abdullah, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=35608"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35610"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>