﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 109<br>Hüküm no: 66<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah b. Mehmed’den intikal eden menzil hisselerinin varislerince satılması</b><br><br>Mahmiye-i İstanbul’da Neslişah Sultan mahallesinde sâkin iken bundan akdem vefât eden Abdullah b. Mehmed nâm kimesnenin verâseti vâlidesi Hakime bt. Seydi ve li-ebeveyn kız karındaşı Fâtıma nâm hatunlar ile li-ümmin er karındaşı el-Hâc Mehmed Çelebi b. Hasan nâm kimesneye münhasıra olduğu şer‘an müte‘ayyen oldukdan sonra mezbûr el-Hâc Mehmed asâleten, mezbûretân Hakime ve Fâtıma taraflarınan husûs-ı âti’l-beyâna vekîl olup mezbûretânın zâtlarını ma‘rifet-i şer‘iyye ile ârifân mahalle-i mezbûre sükkânından Mustafa b. Abdullah ve Hasan b. Hüseyin nâm kimesneler şehâdetleri ile şer‘an vekâleti sâbite olan mezbûre Fâtıma’nın zevci olan Şa‘bân Beşe b. Abdullah nâm kimesne meclis-i şer‘-i şerîfde bâ‘isetü’l-kitâb Sehergâh? bt. Abdullah nâm hatun mahzarında ikrâr ve takrîr-i kelâm edip müteveffâ-yı mezbûrun mülkü olup ba‘de vefâtihî irsen bize intikāl etmekle zikr olunan Neslişah Sultan mahallesinde vâki‘ iki tarafdan mûmâ-ileyhâ Neslişah Sultan Vakfı ve bir tarafdan Hüseyin Çelebi mülkü ve bir tarafdan tarîk-i âm ile mahdûd iki bâb tahtânî oda ve bir sofa ve bir kenîf ve bir cüneyneyi müştemil mûrisimizi cümle tevâbi‘ ve levâhıkı ile doksan kıt‘a esedî guruşa bey‘-i kat‘î ile mezbûre Sehergâh Hatun’a asâleten ve vekâleten bey‘ ve teslîm, ol dahi vech-i mübeyyen üzere iştirâ ve tesellüm ve kabûl eyledikden sonra semen [olan] mârrü’z-zikr doksan kıt‘a esedî guruşu mezbûre Sehergâh Hatun yedinden tamâmen ahz u kabz eyledik, ba‘de’l-yevm menzil-i mahdûd-ı mezbûr mülk-i müşterâsıdır, keyfe mâ yeşâ ve yahtâr mutasarrıfe olsun dedikde mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mustafa Efendi el-imâm, Mehmed Halîfe el-kayyûm, Şahin Bey b. Abdullah, Mustafa Çelebi b. el-Hâc Ahmed, Hamza b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2383"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2385"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>