﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 281<br>Hüküm no: 323<br>Orijinal metin no: [61a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Abdulkadir Efendi’nin borcunun terekesinden ödenmesi hususunda tenbihte bulunulması</b><br><br>Mahrûse-i Galata muzâfâtından Kasaba-i Kasımpaşa’da Yel değirmeni mahallesi sükkânından umdetü’l-kuzât Ali Efendi b. Hamza Efendi meclis-i şer‘-i şerîfde mahmiye-i İstanbul’da Sarı Nasuh mahallesinde sâkin iken bundan akdem vefât eden Abdulkadir Efendi b. İbrahim’in veresesinden tereke-i vâfiyesine vâzı‘atü’l-yed olan zevce-i metrûkesi Ümmühani bt. İbrahim Bey nâm hatun tarafından husûs-ı âti’l-beyâna vekîl olup vekâleti zâtını ma‘rifet-i şer‘iyye ile ârifân Abdi Çelebi b. Rasûl ve Murtaza b. Abdullah nâm kimesneler şehâdethleri ile şer‘an vekâleti sâbite olan es-Seyyid Musa Efendi b. es-Seyyid Mehmed nâm kimesne mahzarında da‘vâ ve takrîr-i kelâm edip târîh-i kitâbdan üç sene mukaddem medîne-i Edirne’de elli esedî guruşum müteveffâ-yı mezbûr Abdulkadir Efendi’ye hayâtında ikrâz ve teslîm ol dahi iktirâz ve kabz edip hattâ târîh-i kitâbdan yirmi dokuz ay mukaddem zikr olunan Yel değirmeni mahallesinde vâki‘ menzilimde ikrâr dahi etdiğinden sonra kable’l-edâ vefât etmekle zimmetinde kalmağın suâl olunup tereke-i vâfiyesinden bana edâya vekîl-i mezbûra tenbîh olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda kasaba-i mezbûrede İbadullah? mahallesi sükkânından Ramazan Efendi b. Cafer ve Büyükpiyâle mahallesi sükkânından Hüseyin b. Şükrullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Abdulkadir Efendi târîh-i kitâbdan yirmi dokuz ay mukaddem hayâtında müddemî-i mezbûra cihet-i karzdan zimmetinde vâcibü’l-edâ elli esedî guruş deyni olduğunu müdde‘î-i mezbûrun sâlifü’z-zikr Yel değirmeni mahallesinde vâki‘ menzilde bizim huzûrumuzda ikrâr ve bizi istişhâd etmiş idi, biz bu husûsa bu vech- üzere şâhidleriz şehâdet dahi ederiz deyü her biri edâ-i şehâdet-i [61b] şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olup müdde‘î-i mezbûr Ali Efendi tahlîf-i şer‘î tahlîf olundukdan sonra mûcebince meblağ-ı mezbûr elli esedî guruşu müteveffâ-yı mezbûr Abdulkadir Efendi’nin tereke-i vâfiyesinden müdde‘î-i mezbûr Ali Efendi’ye edâya vekîl-i mezbûr es-Seyyid Musa Efendi’ye tenbîh olunmağın mâ-vaka‘a bi’t-taleb ketb olundu.<br><br>Fî-selhi Recebil-ferd sene 1081.<br><br>Şuhûdü’l-hâl: Mustafa Çelebi b. el-Hâc Ahmed, İbrahim Çelebi b. Ahmed, Şükrullah Bey b. Mustafa, Ahmed Çelebi b. Mustafa, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>