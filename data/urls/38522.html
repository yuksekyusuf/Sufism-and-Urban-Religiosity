﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 156<br>Hüküm no: 142<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed ve eşi Emetullah’ın borçları olduğunu ikrar etmeleri</b><br><br>İdâne hücceti, 1432 guruş<br><br>Mahmiye-i İstanbul’da Hocapaşa kurbünde Elvanzâde mahallesinde sâkin Mehmed b. Mustafa ve zevcesi zâtı mu‘arrefe Emetullah bt. Hüseyin nâm hatun meclis-i şer‘-i şerîf-i enverde kezâlik zâtı mu‘arrefe işbu bâ‘isetü’l-vesîka Âişe bt. Abdullah nâm hatun mahzarında her biri ikrâr-ı tam ve takrîr-i kelâm edip mezbûr Mehmed Ağa mahalle-i mezbûrede vâki‘ lede’l-ahâli ve’l-cîrân ma‘lûmü’l-hudûd arsası merhûm Kâtib Ömer Efendi Vakfı’na senevî altmış akçe mukāta‘alu bir bâb mülk menzilin nısfı benim ve nısf-ı âharı zevcem mezbûrenin bâ-hüccet-i şer‘iye mülk ve hakkımız olmağla biz menzil-i mezkûru mezbûre Âişe Hatun’un zikri âtî bize idâne eyleyeceği bin guruş mukābelesinde rehin vaz‘ ü teslîm eylediğimizde ol dahi ber-vech-i muharrer irtihân ve kabz ü kabûl eyledikden sonra her birimiz âharın zimmetine lâzım gelen meblağa kefîl ve zâmin olmak üzere bize malından bin guruş idâne ve teslîm biz dahi yedinden istidâne ve kabz etmemizle meblağ-ı mezbûr bin guruş ile semeni târih-i kitâbdan üç sene müeccel ve mev‘ûd olmak üzere her birimiz âharın zimmetine lâzım gelen meblağa kefîl ve zâmin olmak üzere yine mezbûrenin malından ve yedinden bi’l-ma‘iye iştirâ ve kabz eylediğimiz bir hilâlî sâ‘at semeninden dört yüz otuz iki guruş ki <<cem‘an bin>> ciheteyn-i mezkûreteynden cem‘an bin dört yüz otuz iki guruş mezbûre Âişe Hatun’a zimmetimizde vâcibü’l-edâ ve lâzımü’l-kazâ sahîhan deynimizdir dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 26 Ra sene [1]242<br><br>Şühûdü’l-hâl: Muhzır Mehmed Çelebi, Muhzır Ali Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38521"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38523"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>