﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 60<br>Hüküm no: 11<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostandi’nin ev sahibi Abdülhamid Ağa’ya olan borcunu ödemesi</b><br><br>360 guruşa hüküm<br><br>Ma‘rûz<br><br>Örücü esnâfından sâhib-i arzuhâl es-Seyyid Abdülhamid Ağa b. el-Hâc Mustafa nâm kimesne İstanbul Bâb Mahkemesi’nde meclis-i şer‘de derûn-ı arzuhâlde mastûrü’l-ism Kostandi v. Kirkor nâm zimmî muvâcehesinde İstanbul’da Yedikule kurbünde Hacıevhad mahallesinde vâki‘ mutasarrıf olduğum bir bâb vakıf menzilimi bin iki yüz elli dört senesi Recebi’l-ferdi gurresinden beher şehr otuzar guruş icâre tesmiyesiyle mesfûr Kostandi zimmîye îcâr ve teslîm eylediğimde ol dahi istîcâr ve kabûl etmişidim [etmişidi] el-hâletü hâzihî işbu sene-i mübâreke Cumâdelâhiresi gāyetinde fesh-i akd-i icâre etmemizle müddet-i mezkûrede icâre-i mezkûreden mersûmun zimmetinde müctemi‘ alacak hakkım olan üç yüz altmış guruşu zimmî-i mersûmdan hâlâ taleb ederim deyü da‘vâ ettikde ol dahi cevâbında ber-vech-i muharrer ikrâr lâkin deynim olan meblağ-ı mecmû‘-ı mezkûrun üç yüz guruşunu mukaddemâ ceste ceste zevcem işbu hâzıratü bi’l-meclis Anastasya bt. Todori nâm Nasrâniye yediyle müdde‘î-i merkūma edâ ve teslîm edip ancak bâkī zimmetinde altmış guruş deynim kalmıştır deyü müdde‘î-i merkūmun inkârına mukârın eylediği def‘ine ikāmet-i beyyine edemeyip bi’t-taleb merkūm es-Seyyid [Abdü]lhamid Ağa bi’l-muvâcehe vech-i şer‘î üzere tahlîf olunmağın mûcebince dâfi‘-i mersûm Kostandi zimmî def‘-i mezkûresiyle merkūm es-Seyyid Abdülhamid Ağa’ya bilâ-beyyine mu‘ârazadan ba‘de’l-men‘ mersûm Kostandi zimmînin sâlifü’z-zikr ikrârıyla lâzım gelen meblağ-ı mezkûr üç yüz altmış guruşu müdde‘î-i merkūm es-Seyyid Abdülhamid Ağa’ya edâya mersûm Kostandi zimmîye tenbîh olunduğu huzûr[-ı âlîlerine i‘lâm olundu]<br><br>Fî 6 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>