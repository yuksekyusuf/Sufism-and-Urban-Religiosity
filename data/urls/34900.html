﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 292<br>Hüküm no: 247<br>Orijinal metin no: [93-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf kasap dükkânı gediğine ait hisselerin satışı</b><br><br>Kasab Tophâne’de<br><br>[Ma‘rûz]<br><br>Cennet-mekân firdevs-âşiyân Sultan Abdülhamid Han -aleyhi eltâfü Rabbihi’l-Mennân- hazretlerinin evkāf-ı celîleleri müstegallâtından Yedikule hâricinde kâin gayrı ez selhhâne-i mîrî on aded ganem selhhânelerinin şerâit-i mu‘teberelerine ri‘âyet şartıyla beşinci selhhâneye merbût kasab dükkânlarından mahrûse-i Galata’ya muzâfe kasaba-i Tophâne’de Çavuşbaşı nâm mahâlde kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin nısf ve rub‘ hisselerine bâ-temessük-i mütevellî bi’l-icâreteyn mutasarrıfe ve hâlâ vilâyet-i Rumeli’de Ergirikasrı Kazâsı’na tâbi‘ Filiz karyesinde mütemekkine Vasilo bt. Vasil v. Kiga nâm Nasrâniyenin zevci ve tarafından husûs-ı âti’l-beyânda bâ-hüccet vekîl olduğu şahsını bilirler Kiryako v. Nikola ve Kanpo v. Petro nâm zimmîler şehâdetleriyle ber-nehc-i şer‘î sâbit olan Hıristo v. Vasil zimmî meclis-i şer‘-i hatîrde bâ‘isü’l-i‘lâm kasab Yani v. Nikola zimmî muvâcehesinde hâlâ Kassâbân müdîri es-Seyyid Mehmed Ali Bey ve sâir mazbûtü’l-esâmî kasab ustaları hâzır oldukları hâlde bi’l-vekâle takrîr-i kelâm edip zevcem müvekkilem gāibe-i mersûme Vasilo Nasrâniyenin ber-vech-i muharrer mutasarrıfe olduğu nısf ve rub‘ âlât-ı gedik-i merkūmu hüsn-i rızâ ve tayyib-i hâtırı ve ferâğ-ı mu‘teber-i kat‘î ile mersûm Yani zimmîye bi’l-vekâle bedel-i ma‘lûm ve makbûz ve müstehlek mukābelesinde bâ-re’y-i mütevellî ferâğ ve tefvîz ve teslîm ettiğimde ol dahi ber-vech-i muharrer tefevvüz ve tesellüm ve kabûl ve hisse-i tevzî‘ini müdîr ve kasab ustaları ma‘rifetleriyle almağa ta‘ahhüd edip fî-mâ ba‘d nısf ve rub‘ âlât-ı gedik-i merkūme mersûm Yani zimmînin hakk-ı müfevvezi olup müvekkilem mesfûre Vasilo Nasrâniyenin aslâ ve kat‘a alâkası kalmamışdır deyü ba‘de’l-ikrâr ve’t-tasdîk gedik-i mezkûrun nısf ve rub‘ hisseleri vekîl-i mersûm Hıristo zimmînin bi’l-vekâle ferâğından defter-i vakf-ı şerîfde mersûm Yani zimmî uhdesine kayd ve der-dest olan temessük-i mezkûr müvekkile-i mersûmenin mutasarrıfe olduğu mahâll-i sâire-i ma‘lûmede kâin kasab dükkânları gedikleri hisseleri’çün dahi verilmiş olmağla nısf ve rub‘ hisse-i merkūmeler temessük-i mezkûrdan ifrâz birle şerh verilip zabt ü tasarrufi’çün taraf-ı vakfdan müceddeden bir kıt‘a temessük tahrîr ve temhîr ve mersûm Yani zimmî yedine i‘tâ buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 5 Rebî‘ülevvel sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34899"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34901"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>