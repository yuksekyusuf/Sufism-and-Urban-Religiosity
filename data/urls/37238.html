﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 408<br>Hüküm no: 294<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yusuf’un Dergâh-ı âlî Yeniçerilerinin On Birinci Bölük Odasının Para Vakfı’na olan borcunun terekesinden ödenmesi</b><br><br>Dergâh-ı âlî yeniçerilerinin on birinci bölük odası nukūd-ı mevkūfesine bi’l-fi‘il mütevellî olan bâ‘isü’l-kitâb Mustafa Beşe b. Hasan mahfil-i kazâda mahmiye-i İstanbul’da Servi mahallesinde sâkin bundan akdem vefât eden el-Hâc Yusuf b. Abdullah b. Abdullah’ın zevc-i menkûha-i metrûkesi ve evlâd-ı sıgārının tesviye-i emrlerine vasiye-i mansûbeleri olmağla terekesine vaz‘-ı yed edip zâtı ta‘rîf-i şer‘î ile mu‘arrefe olan Safiye Hatun bt. Abdullah mahzarında da‘vâ ve takrîr-i kelâm edip müteveffâ-yı mezbûr el-Hâc Yusuf b. Abdullah b. Abdullah’a bin yüz on Muharremi gurresinde asıl mal-ı vakf-ı mezbûrdan otuz guruş idâne ve teslîm ol dahi istidâne ve kabz edip hattâ hâl-i kemâl-i sıhhatinde cihet-i mezbûreden cânib-i vakf-ı mezbûra ol kadar guruş deyni olduğunu huzûr-ı Müslimînde ikrâr ve işhâd dahi edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline muvâfık beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Denizabdal mahallesinde sâkin Hüseyin Çelebi b. Abdullah ve Şeyh Ebulvefâ mahallesinde sâkin Ömer Çelebi b. Abdi li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr el-Hâc Yusuf b. Abdullah b. Abdullah hâl-i kemâl-i sıhhatinde cânib-i vakf-ı mezbûra mütevellî-i mezbûr Mustafa Beşe yedinden istidâne ve kabz eylediğim otuz guruş cihet-i mezbûreden zimmetimde edâsı vâcib deynimdir deyü huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eyleyip gıbbe’t-ta‘dîl ve’t-tezkiye şehâdetleri makbûle oldukdan sonra gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd-şüd.<br><br>Hurrire fi’l-yevmi’l-hâmis aşer min-şehri Rebî‘i’l-evvel li-seneti aşer ve mi’e ve elf.<br><br>Şuhûdü’l-hâl: Mukayyed Mustafa Efendi b. Mehmed, Yahya Efendi b. Mustafa, Hasan Çelebi b. Abdullah, Ahmed Çelebi b. Süleyman, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37237"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37239"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>