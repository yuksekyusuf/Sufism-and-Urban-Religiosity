﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 92<br>Hüküm no: 73<br>Orijinal metin no: [13b-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb b. Hamza’nın, terekesi Beytülmâl tarafından zabt edilen el-Hâc Mehmed b. Menteş’in mirasçısı olduğu</b><br><br>Mahmiye-i Kostantıniyye mahallâtından Oruc Gazi Mahallesinde sâkin olan Hürrem b. Abdullah nâm tâcir ve yine mahalle-i mezkûreden Budak b. Süleyman nâm kimseler emâcid-i ekârim defterdârlar nezdindeki dîvân-ı âlîye gelip fahrü’l-akrân Beytülmâl-i hâs emîni Hızır Çelebi b. İlyas ve kâtibi Mehmed Çelebi b. Nasuh mahzarlarında, Meson Kalesi mahallâtından Câmi‘ mahallesi sükkânından Receb b. Hamza’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet eylediler ki, müdde‘î-yi mezkûr, bundan akdem mahmiye-i Kostantıniyye mahallâtından Kalenderhâne mahallesinde vefât eden ve muhallefâtı Beytülmâl-i mezbûr tarafından zabt edilen el-Hâc Mehmed b. Menteş nâm bezzâzın zevi’l-erham-ı muharrem cihetinden vârisidir. Şu cihetle ki, müdde‘î-yi mezbûr, müteveffâ-yı mezkûrun bundan akdem fevt olan ana-baba bir kız kardeşi Ümmi bt. Menteş nâm hatunun sadrî oğludur. Verâseti münhasıran müdde‘î-yi merkūma ve müteveffâ-yı mesfûrun zevcesi Fâtma bt. Abdullah’a âiddir. İkisinden gayrı vârisi ma‘lûmumuz değildir. Şehâdeten sahîhaten şer‘iyyeten makbûleten ba‘de’t-ta‘dîli’ş-şer‘î ve’t-tezkiyeti’ş-şer‘iyye. Hâkim-i muvakkı‘ a‘lâhu mûcebince hükmetti. Bu hüküm hâlen Kal‘a-i Meson kādısı olan kādı Mevlânâ Mehmed b. Bâli kıbelinden verilmiş ve mazmûnu bi-mâ hüve tarîku’s-sübût şer‘an sâbit ve kaziyye-i mezkûreye mutâbık kitâb-ı hükmînin ibrâzıyla verildi.<br><br>Fî 1 Zilka‘de sene 964<br><br>Şuhûdü’l-hâl: Sinan b. Abdullah, Hüseyin b. Pîrî</p>          <br><a title="Önceki sayfa" style="text-decoration:none" href="./ayrmetin.php?idno=8473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>