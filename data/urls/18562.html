﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 86<br>Hüküm no: 82<br>Orijinal metin no: [19a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Hatice Hâtun’dan kalan çiftliğin satışı</b><br><br>Kasaba-i Beşiktaş’da sâkin olan işbu râfi‘ü’l-kitâb, sâhibü’l-izzi ve’l-ikbâl Cafer Paşa b. Abdülmennân’ın taht-ı nikâhında fevt olan merhûme ve mağfûrun-lehâ Hatice Hâtun’un akabince vefât eden Mehmed Bey b. Davud Paşa ve Âişe bt. Davud Paşa nâm sadrî veledlerinin li eb karındaşı ve vârisi olan fahrü’l-emâcid Ahmed Bey b. Davud Paşa meclis-i şer‘-i kavîm ve mahfil-i dîn-i müstakīmde takrîr-i kelâm edip mûrisemiz merhûme-i merhûmeden intikāl eden esbâb-ı emlâkden ba‘zısını bey‘ etmeyip hissemizden mahsûb olmak üzre uhdemize almışdık cümleden Yenişehir müzâfâtından karye-i Umran’da olan çiftliği cemî‘ tevâbi‘ ve levâhıkı ve müştemilâtı ve kâffe-i hukūk ve lühûkuyla mûmâ-ileyh paşa hazreti yüz altmış bin akçeye ki nısfı seksen bin akçe eder alıp kabûl ve kabz etmişlerdi ben dahi hüsn-i rızâyla verip da‘vâ ve nizâ‘ım kalmamışdı hîn-i kısmetde meblağ-ı mezbûr hesaplaşıp merkūm çiftlik hakk-ı sarf ve mâl-ı mahzları olmuşdur [19b] deyicek bi’l-muvâcehe Cafer Paşa dahi tasdîk eyledikden sonra i‘tirâfı bi’t-taleb kayd-ı sicil olunup bu vesîka-i enîka yed-i tâlibe def‘ olundu ki lede’l-ihtiyâc ihticâc edineler. Tahrîren fî evâili Rebî‘ilevvel min şühûri sene semânîn ve tis‘în ve tis‘a mi’e.<br><br><br>Şuhûdü’l-hâl: Hüseyin Kethüdâ b. Abdullah et-Tımışvarî, Hüseyin Bey b. Abdülmennân, Kasım Bey b. Abdullah, el-Hâc Osman b. Abdullah, Hasan Halîfe b. Abdullah el-Kâtib, fahrü’l-akrân Sefer Kethüdâ b. Abdülmennân, el-Hâc Hamza b. Abdullah, el-Hâc İskender b. Abdullah ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18561"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18563"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>