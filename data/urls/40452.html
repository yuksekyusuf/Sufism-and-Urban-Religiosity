﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 217<br>Hüküm no: 173<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürt Hüseyin’in terekesi hususunda varislerinden amcası oğlu Zülfikar b. Mehmed’in merhumun karısı Ayşe’nin zimmetini ibra ettiği</b><br><br>Havâss-ı aliyye kazâsına tâbi‘ Ayasağa nâm karye sâkinlerinden iken bundan akdem vefât eden Kürd Hüseyin b. Durmuş’un verâseti zevceteyn-i metrûketeyn Âişe bt. Hacı nâm hâtun ile Halime bt. Ali nâm hâtuna ve li-ebeveyn ammi oğlu Zülfikar b. Mehmed’e münhasıra olduğu şer‘an mütehakkık oldukdan sonra mezkûr Zülfikar meclis-i şer‘-i hatîr-i lâzimü’t-tevkīrde müteveffâ-yı mezkûrun zevcesi mezkûre Âişe Hâtun mahzarında tav‘an ikrâr ve i‘tirâf edip mûrisimiz müteveffâ-yı mezkûrun cemî‘ terekesinden bana isâbet eden hisse-i şer‘iyyem mukābilesinde mezbûre Âişe Hâtun tereke-i müteveffâ-yı mezbûra vâzı‘atü’l-yed olmağla bana bin râyic akçe def‘ ve teslîm edip ben dahi yedinden meblağ-ı mezkûr bin akçeyi tamâmen ahz u kabz eyledikden sonra müteveffâ-yı mezkûrun cemî‘ terekesinden bana isâbet eden hisse-i şer‘iyyem da‘vâsınan berî oldum min ba‘d mûrisim müteveffâ-yı mezkûrun cemî‘ terekesine müte‘allik mezkûre Âişe Hâtun üzerine da‘vâ ve nizâ‘ ve husûmet ve hakkım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Durmuş Beşe b. Ebî Tâlib, Mustafa b. Musa, Hüseyin Çelebi b. Hâcı, Mestçi Ahmed b. İbrahim, Mustafa b. Emir, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o888"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>