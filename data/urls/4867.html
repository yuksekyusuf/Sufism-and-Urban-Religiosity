﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 519<br>Hüküm no: 588<br>Orijinal metin no: [86a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakut bt. Manuk’un tasarrufunda olan vakıf menzili eski kiracısı olan Aritun v. Şahri’ye tekrar kiraladığı</b><br><br>Mahmiye-i İstanbul’da Ayvansarıkapısı [Ayvansaray] dâhilinde Koca Mustafa Paşa Mahallesiʼnde sâkine zâtı ta‘rîf-i şer‘î ile mu‘arrefe olan Yakut bt. Manuk nâm Nasrâniye meclis-i şer‘-i şerîf-i enverde işbu râfi‘u’s-sifr Aritun v. Şahri nâm zimmî muvâcehesinde ikrâr ve takrîr-i kelâm edip mahalle-i mezbûrede vâki‘ bir tarafdan ( ) nâm kimesne menzili ve bir tarafdan Aritun zimmî menzili ve bir tarafdan Hançerli sarayı ve bir tarafdan tarîk-i âm ile mahdûd merhûm Gāzî Hasanpaşa Vakfı’ndan icâreteyn-i ma‘lûmeteyn ile taht-ı tasarrufumda olan vakıf menzili bundan akdem bâ-ma‘rifet-i mütevellî mezbûr Aritun’a yüz guruş bedel-i makbûz mukābelesinde ferağ-ı kat‘î ile ferağ ve tefvîz ol dahi tefevvüz ve kabûl eylediğinden sonra menzil-i mezkûrda mukaddemâ sâkin olmağla zimmetinde on beş guruş ücret müctemi‘ olmuşdur deyü mezbûr Aritun’dan da‘vâya tasaddî eylediğimde beynimize muslihûn tavassut edip yine izn-i mütevellî ile menzil-i mezkûru mezbûr Aritun’a yüz yirmi beş guruş bedel mukābelesinde ferağ-ı kat‘î ile ferağ ve tefvîz ben dahi tefevvüz ve kabûl edip bedel-i mezkûru yedinden tamamen ahz u kabz eylediğimden sonra menzil-i mezkûra ve istîfâsına ve târih-i rakīme gelince beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve eymân ve muhâsamâtdan mezbûr Aritun’un zimmetini ibrâ-i âmm-ı kātı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 14 min-Şa‘bâni’l-mu‘azzam sene 1121<br><br>Şuhûdü’l-hâl: Abdullah Ağa b. Ali el-Mübâşir, Mehmed Çelebi b. Abdi Kethüdâ-yı muhzırân, Abdullah Çelebi b. Abdullah, Ali Çelebi b. İvaz, Hasan b. Mustafa, el-Hâc İsmail b. Hüseyin, Molla İbrahim b. Resul, Mehmed Çelebi b. Abdi, Mustafa b. Abdullah, Ali b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b519"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>