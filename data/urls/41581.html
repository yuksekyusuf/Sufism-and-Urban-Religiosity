﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 94<br>Hüküm no: 51<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Minas ve Bağdasar kardeşlerin Aleksan v. Aznavur aleyhindeki menzil davasında sulh olmaları</b><br><br>Medîne-i Üsküdar’da Pazarbaşı mahâllesinden Minas ve Bağdasar veledey Sahak nâm zimmîler mahmiye-i İstanbul’da meclis-i şer‘de bâ‘isü’s-sifr Aleksan v. Aznavur nâm zimmî muvâcehesinde ikrâr ve takrîr-i kelâm edip mahâlle-i mezbûrede vâki‘ iki tarafdan Hayreddin Çavuş Vakfı ve bir tarafdan el-Hâc İbrahim bağı ve taraf-ı râbii tarîk-i hâs ile mahdûd menzilimi bi-gayrı hakkın zabt eder deyü merkūm Aleksan’dan taleb ve da‘vâ eylediğimde ol dahi menzil-i mahdûd-ı mezbûru gāib ani’l-meclis Ebubekir b. Ali nâm kimesne tarafından vekâleten yüz yirmi guruşa bana bey‘ ve teslîm ben dahi ber-vech-i muharrer iştirâ ve tesellüm ve bu vech üzere vaz‘-ı yed ederim deyü beynimizde nizâ‘-ı küllî vukū‘undan sonra el-hâletü hâzihi da‘vâ-i mezkûremden beni merkūm Aleksan on guruş üzerine akd-i musâlaha eyledikde ben dahi sulh-ı mezbûru ba‘de’l-kabûl bedel-i sulh olan meblağ-ı mezbûru merkūm Aleksan yedinden alıp kabz edip husûs-ı mezkûra müte‘allıka da‘vâdan merkūm Aleksan’ı ibrâ ve iskāt eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Molla Ali b. Ebubekir, Abdullah Efendi b. Yahya, el-Hâc Mustafa b. Mehmed, Hasan b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=41580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>