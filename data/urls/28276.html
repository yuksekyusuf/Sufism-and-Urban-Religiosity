﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 217<br>Hüküm no: 251<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdüllatif Çelebi b. Ali’nin Haticesultan mahallesindeki arsasını büyük vâlidesi Ayşe bt. Ahmed’e satması</b><br><br>Mahmiye-i İstanbul’da Hadice Sultan mahallesi sâkinlerinden Abdüllatif Çelebi b. Ali nâm kimesne meclis-i şer‘-i şerîf-i enver ve mahfil-i dîn-i münîf-i ezherde büyük vâlidesi bâ‘iset-i hâze’l-kitâb Âişe bt. Ahmed nâm hatun tarafından husûs-ı âti’l-beyâna vekîl-i müsecceli olan el-Hâc Ali b. el-Hâc Kasım nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan Ahmed Çelebi tasarrufunda olan vakıf menzil ve bir tarafdan Râbia Hatun Mescid-i şerîfi ve bir tarafdan Âişe Hatun Vakfı olan menzil ve bir tarafdan Medîne-i Münevvere Vakfı olup benim tasarrufumda olan menzil ile mahdûd tûlen otuz zirâ‘ ve arzan sekiz zirâ‘ bi-hesâb-ı şatrancî iki yüz kırk zirâ‘ arsa-i hâliyemi cümle tevâbi‘ ve levâhıkı ve kâffe-i hukūk ve merâfıkı ile müvekkile-i mezbûre büyük vâlidem Âişe Hâtûn’a tarefeynden îcab ve kabûlü hâvî bey‘-i bâtt-ı sahîh-i şer‘î ile altı bin akçeye bey‘ ve temlîk ol dahi ber-vech-i muharrer iştirâ ve temellük ve kabz u kabûl etdiğinden sonra semeni olan meblağ-ı mezbûr altı bin akçeye müte‘allika âmme-i da‘vâdan müvekkile-i mezbûre büyük vâlidemin zimmetini ibrâ-i âmm-ı kātı‘u’n-nizâ‘la ibrâ vü ıskāt eyledim, ba‘de’l-yevm arsa-i mahdûd-ı mezkûr müvekkile-i mezbûre büyük vâlidemin mülk-i müşterâsı olmuşdur keyfe mâ yeşâ’ ve tahtâr mutasarrıfe olsun dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Saferi’l-hayr li-sene mi’e ve elf.<br><br>Şuhûdü’l-hâl: Ali Efendi b. Mustafa, Hüseyin Ağa b. Mustafa, el-Hâc Mustafa b. Tevekkül, Ali Çelebi b. Bâli, Siyavuş b. Abdülkerim.</p>          <br><a title="Önceki sayfa" style="text-decoration:none" href="./ayrmetin.php?idno=28275"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28277"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o346"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>