﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 356<br>Hüküm no: 311<br>Orijinal metin no: [113-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal dükkânı sahibi İncesulu Bratmoz’un alacağının tahsili</b><br><br>250 [guru]ş hüküm<br><br>[Ma‘rûz]<br><br>İstanbul’da Karagümrüğü civârında tütüncü dükkânı ittisâlinde bakkāl olan arzuhâl sâhibi İncesulu Bratomos v. İstavri zimmî meclis-i şer‘-i hatîrde İstanbul’da Ebu’l-feth Sultan Mehmed Hân-ı Gāzi -aleyhi rahmeti’l-Bârî- Câmi‘-i şerîfi civârında Küçükkaraman nâm mahâlde sebzevâtcı olan derûn-ı arzuhâlde ismi mastûr Vasil v. Nikola zimmî muvâcehesinde hâlâ hizmetimde olan işbu hâzır bi’l-meclis tahmînen on iki yaşında sagīr Premedili Yorgi v. Eftim’in yedinde bi-tarîki’l-emâne mâlım olan bin dört yüz guruşu mersûm Vasil zimmî işbu sene-i mübâreke Muharremi’l-harâmının beşinci günü sagīr-i mersûmdan bi-gayrı hakkın fuzûlî ahz ve istihlâk etmekle meblağ-ı mezkûr bin dört yüz guruşu mersûm Vasil zimmîden hâlâ tazmîn taleb ederim deyü tasaddî eylediğim da‘vâmdan bâ-tavassut-ı muslihîn mersûm ile an-inkârin kat‘an-li’n-nizâ‘ iki yüz elli guruş üzerine bi’t-terâzî ba‘de-akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra ve târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden mersûm Vasil zimmînin zimmetini kabûlünü hâvî ibrâ-i âmm-ı sahîh-i şer‘î ile ibrâ ve iskāt eyledim deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr iki yüz elli guruşu müdde‘î-i mesfûr Bratomos zimmîye bi’t-taleb edâ ve teslîme mersûm Vasil zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 2 Ca sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34963"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34965"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>