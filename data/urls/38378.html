﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 166<br>Hüküm no: 142<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Ülfet Hanım’ın eşi Mahmud Efendi’den muhalaa usulüyle boşanması</b><br><br>Mübâşiri hademe-i Âsafî’den İbrahim Ağa’ya teslîm.<br><br>Mahrûse-i Galata’ya muzâfe kasaba-i Beşiktaş’da Avni Ömer Efendi mahâllesinde sâkine Âişe Ülfet Hanım bt. Asâkir-i hâssa-i şâhâne miralaylarından Hüseyin Hüsnü Bey b. Abdullah tarafından husûs-ı âti’l-beyanda vekîl olduğu zât-ı mûmâ-ileyhâyı bi’l-ma‘rifeti’ş-şer‘iyye ârifân asâkir-i hâssa-i şâhâne alay imamlarından Ali Şükrü Efendi b. Ahmed ve yüzbaşılarından İsmail Ağa b. Ahmed şehâdetleriyle bi’l-muvâcehe ber-nehc-i şer‘î sâbit ve sübût-ı vekâletine hükm-i şer‘î lâhık olan Hekimoğlu Ali Paşa Câmi‘-i şerîfi imam-ı sânîsi es-Seyyid Abdüllatif Efendi b. Hâfız Mehmed Emin bâb-ı âlîlerin takdîm olunan bir kıt‘a arzuhâl bâlâsına sâdır olan fermân-ı âlîlerine imtisâlen mahfil-i şer‘iyyâtda müvekkile-i mûmâ-ileyhânın zevc-i muhâlı‘ı Hazîne-i celîle-i Mâliye’de ketebeden Mahmud Efendi b. Ahmed muvâcehesinde mezbûre Mahmud Efendi müvekkilem mezbûre Âişe Ülfet Hanım’ın üç bin yedi yüz elli bir guruş mehr-i müeccel tesmiyesiyle zevc-i dâhili olup lâkin beynlerinde hüsn-i mu‘âşeretleri olmamağla zimmetinde mütekarrir ve ma‘kūdün-aleyh mehr-i müeccel-i merkūm üç bin yedi yüz elli bir guruş ile nafaka-i iddet-i mu‘ayyene-i ma‘lûmesi üzerlerine ve meûnet-i süknâsı dahi kendi üzerine olmak üzere zevci mezbûr Mahmud Efendi ile muhâla‘a-i sahîha-i şer‘iyye ile müvekkilem mûmâ-ileyhâ Âişe Ülfet Hanım’a izâfetle bi’l-vekâle hul‘ olduğumda ol dahi hul‘-ı mezkûru ba‘de’l-kabûl hukūk-ı zevciyete ve ibtidâ-yı zevciyetlerinden işbu târîh-i i‘lâma gelince sâir cemî‘ hukūk-ı şer‘iyyeye müte‘allıka âmme-i de‘âvîden ben müvekkilem mûmâ-ileyhâ Âişe Ülfet Hâaım’a izâfetle bi’l-vekâle mezbûr Mahmud Efendi’nin zimmetini, ol dahi vech-i muharrer üzere müvekkilem mûmâ-ileyhâ Âişe Ülfet Hanım’ın zimmetini tarafeynden her birimiz ibrâ-i âmm-ı sahîh-i şer‘î ile bi’l-asâle ve bi’l-vekâle kabûlümüzü hâvî ibrâ ve iskāt edip bu vechile külliyen kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî 11 C sene [12]73.<br><br>el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o168"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>