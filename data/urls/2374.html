﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 102<br>Hüküm no: 56<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoca Hayreddin Vakfı mütevellisi Fatıma Hatun’un Mehmed Çelebi aleyhindeki vakıf arsa iddiasından men olunması</b><br><br>Dârü’l-hilâfeti’l-aliyye Kostantıniyyetü’l-mahmiyede merhûm Hoca Hayreddin Vakfına meşrûtiyet üzere mütevellî olan fahrü’l-muhadderât Fâtıma Hatun’un vâlidesi ve tarafından umûr-ı vakfı ikāmete kāimmakām ve husûs-ı âti’l-beyâna sâbitü’l-vekâle vekîli olan Mihrimah bt. ( ) nâm hatun meclis-i şer‘-i şerîf-i lâzımü’t-teşrîfde vakf-ı mezbûrdan zikri âtî arsaya vâzı‘u’l-yed olan işbu bâ‘isü’l-kitâb Mehmed Çelebi b. Nezir nâm kimesne mahzarında üzerine da‘vâ ve takrîr-i kelâm edip vakf-ı mezbûrdan olup mahmiye-i mezbûrede Çelebioğlu mahallesinde vâkı‘a iki tarafdan Dâmâd Abdurrahman [12b] Efendi Vakfı ve bir tarafdan tarîk-i âm ve bir tarafdan tarîk-i hâs ile mahdûd arsa müvekkilem mezbûre Mihrimah Hatun bin yetmiş beş senesinde icâre-i mu‘accele ve müeccele-i ma‘lûmeteyn ile mezbûr Mehmed Çelebi’ye icâr ve teslîm ve icâre-i mu‘accelesine mahsûb olmak üzere binâya izin verip mezbûr Mehmed Çelebi dahi istîcâr ve teslîm edip zabt üzere iken arsa-i mezbûreyi meccânen taraf-ı vakf-ı mezbûra ferâğ ve kasr-ı yed edip ben dahi vakıf için tefevvüz ve kabûl etdiğimden sonra mezbûr Mehmed Çelebi arsa-i mahdûde-i mezbûreyi bi-gayr-ı hakkın zabt ve fuzûlen üzerine ebniye ihdâs etmişdi, suâl olunun ebniye-i mezbûrenin kal‘ı vakfa muzır olmağla ebniye-i mezbûreyi kal‘ u ref‘a ve arsa-i mahdûde-i mezbûreyi vakfa fâriğa ve vakıf için bana teslîme mezbûr Mehmed Çelebi’ye tenbîh olunmak matlûbumdur [dedikde] gıbbe’s-suâl mezbûr Mehmed Çelebi cevâbında vech-i muharrer üzere arsa-i mahdûde-i mezbûre tasarrufumda olup binâya me’zûn olmağla üzerine mahsûb olmak üzere ebniye ihdâs etmiş idim deyüp vech-i muharrer üzere ferâğın inkâr edicek müdde‘iye-i mezbûreden müdde‘âsın mübeyyine beyyine taleb olundukda ityân-ı beyyineden izhâr-ı acz ile istihlâf etmeğin arsa-i mahdûde-i mezbûreyi vech-i muharrer üzere vakf-ı mezbûra fâriğ olmayıp kasr-ı yed etmediğine mezbûr Mehmed Çelebi’ye yemîn teklîf olundukda mezbûr Mehmed Çelebi dahi alâ-vefki’l-mesûl yemîn billâhi’l-aliyyi’l-a‘lâ etmeğin mûcebince müdde‘iye-i mezbûre vech-i mübeyyen üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mehmed Çelebi b. Abdullah, Mustafa Çelebi b. el-Hâc Ahmed, Cafer Beşe b. Ali, İbrahim Çelebi b. Ahmed, Berber Ahmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2373"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2375"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>