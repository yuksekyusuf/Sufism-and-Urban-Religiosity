﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 863<br>Hüküm no: 1056<br>Orijinal metin no: [148a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mısırlı Avraham v. Haham Yasef’in atlas bedelinden olan alacağını ödemesi için Yasef v. Kamal’e süre verildiği</b><br><br>Hüccet-i imhâl.<br><br>Yahûd tâifesinden Mısırlı Avraham v. Haham Yasef nâm Yahûdî tarafından meblağ-ı câ’i’z-zikri da‘vâ ve taleb ve ahz u kabza ve müvekkiline îsâle iddi‘â-i vekâlet eden işbu rafi‘u’l-kitâb Kerson v. Haham Yasef nâm Yahûdî meclis-i şer‘-i hatîrde Budin cemâ‘atinden diğer Yasef v. Kamal nâm Yahûdî muvâcehesinde üzerine da‘vâ ve takrîr-i kelâm edip müvekkilim mezbûr Avraham’ın merkūm Yasef zimmetinde yedinden müşterâ ve makbûz levn ve cins [ve] zirâ‘ı beynlerinde ma‘lûm atlas semeninden üç bin beş yüz yirmi altı esedî guruş hakkı vardır suâl olunup alıverilmek taleb ederin dedikde gıbbe’s-suâl mezbûr Yasef cevâbında müdde‘î-i mezbûrun cümle müdde‘âsını inkâr edicek evvelâ müdde‘î-i mezbûrdan vekâletini mübeyyine beyyine taleb olundukda yine tâife-i mezbûreden olup Siron cemâ‘atinden İsak v. Yako ve Çana cemâ‘atinden Avraham v. Mosi nâm Yahûdiler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müdde‘î-i mezbûru merkūm Mısırlı Avraham bizim huzûrumuzda merkūm Yasef zimmetinde atlas bahâsından hakkı olan üç bin beş yüz yirmi beş esedî guruşu da‘vâ ve taleb ve ahz u kabza ve kendüye îsâle tarafından vekîl ve nâib-i menâb nasbeyledikde ol dahi kabûl ve hidemâtın edâya ta‘ahhüd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra minvâl-i muharrer üzere atlas bahâsından mezbûr Yasef’in müvekkil-i mezbûre üç bin beş yüz yirmi beş esedî guruş deyni olduğunu mübeyyine beyyine taleb olundukda vekîl-i mezbûr Kerson ityân-ı beyyine için istimhâl etmeğin mehl-i şer‘î ile imhâl olunup mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Osman Çelebi b. Abdullah, Şükrullah Çelebi b. Mustafa, Mehmed b. Ramazan, Hasan b. Mustafa, Mustafa b. Abdullah, Ahmed b. Abdülcabbar, Abdi b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=25942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b863"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o918"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>