﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 306<br>Hüküm no: 338<br>Orijinal metin no: [146-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumi’nin kızı Zomi’ye satmış olduğu menzil hissesinin satışı geçersiz olduğundan tekrar kendi üzerine kaydedilmesi</b><br><br>Fener kurbünde redd-i menzil<br><br>Ma‘rûz,<br><br>Arzuhâl eden şahsı mu‘arrefe Mumi Nasrânîye Dîvân-ı âlîlerinde ma‘kūd meclis-i şer‘-i münîrde nezâret-i dâ‘îlerinde olan evkāfdan Fenerkapısı dâhilinde Cafer Subaşı mahâllesinde vâki‘ etrâf-ı erba‘ası Dimitri ve Yani ve Memiş Çavuş menzilleri ve tarîk-i âm ile mahdûd vakıf menzilin rub‘una vâzı‘atü’l-yed olan kezâlik şahsı mu‘arrefe sadriye kızı arzuhâlde mezkûretü’l-ism Zomi nâm Nasrâniye ile terâfu‘larında vakf-ı mezkûr mütevellîyesi Hanife nâm hatun hâzır olduğu hâlde menzil-i mezkûrun rub‘u taraf-ı vakf-ı merkūmdan tasarrufumda iken altmış yedi senesi Saferi’nde kızım mezbûre beni ölünce görüp ve gözetmek şartıyla ferâğ edip lâkin kızım mezbûre şimdi beni gözetmeyip ferâğ-ı mezkûr şart-ı mezkûr ile mu‘teber olmamağla hisse-i mezkûre bâ-re’y-i mütevellî yine benim üzerime olmasını taleb ederim deyü ferâğ-ı mezkûrun minvâl-i muharrer üzere olduğunu mahâlle-i mezbûre sükkânından olup hâlleri tezkiye olunan Attâr Osman b. Yunus ve Doğramacı Ali b. Osman nâm kimesneler şehâdetleriyle isbât edip hisse-i mezkûre ferâğının adem-i i‘tibârına binâen yine müdde‘î-i mezbûre üzerine olunmak iktizâ edip ve mütevellîye-i mezbûre dahi re’y eylediği huzûr-ı âlîlerine i‘lâm olundu.<br><br>Fî-selhi Rebî‘ülevvel sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29628"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29630"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>