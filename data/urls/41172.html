﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 67<br>Hüküm no: 22<br>Orijinal metin no: [6a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kızının vasîsi iken haksız yere azledilen Hatice Hatun bt. İbrahim’in tekrar vasî tayin edildiği</b><br><br>Vilâyet-i Rumeli’nde Holomic kazâsına tâbi‘ Gaston kasabası ahâlîsinden olup bundan akdem vefât eden Abdi Bey b. Osman Ağa’nın sulbiye sagīre kızı Fâtıma’nın vâlidesi ve kıbel-i şer‘den mansûbe vasîsi olan işbu bâ‘isetü’l-kitâb Hadîce Hatun bt. İbrahim tarafından husûs-ı âti’l-beyâna vekîl olduğu nehc-i şer‘î üzre sâbit olan li-ebeveyn karındaşı Halil Çelebi nâm kimesne Dîvân-ı Hümâyûn-ı sa‘âdet-makrûnda ma‘kūd meclis-i şer‘-i şerîfde yine kasaba-i mezbûrede sâkine müteveffâ-yı mezbûrun kız karındaşı Âişe nâm hatunun zevci ve tarafından husûs-ı âti’l-beyâna vekîl olduğu nehc-i şer‘î üzre sâbit olan Kürd Ali b. ( ) nâm kimesne mahzarında bi’l-vekâle üzerine da‘vâ ve takrîr-i kelâm edip ber-vech-i muharrer mezbûre Hadîce Hatun’u bin seksen dokuz senesi Saferü’l-hayrının on dördüncü gününde kazâ-i mezbûre kādısı olan es-Seyyid Mehmed Efendi sagīre-i mezbûre için vasî nasb ve ta‘yîn edip yedine hüccet-i şer‘iye verdiğinden sonra müvekkile-i mezbûre dahi vesâyeti hasebiyle müteveffâ-yı mezbûr Abdi Bey’in tasarrufunda olup kasaba-i mezbûre sınırı dâhilinde vâki‘ lede’l-ahâlî ve’l-cîrân ma‘lûmü’l-hudûd çayırları ve Celeb Çiftliği ve Türbe ve Tihor ve Estamroz ve Behruz ve Hüsrev ve Lahana ve Lala ve Kavasla nâm çiftliklerin tarlaları müstahakk-ı tapu olmağla kızı sagīre-i mezbûre için vâlidesi müvekkile-i mezbûre Hadîce Hatun zikrolunan tarlaları tapu-yı misli ile sahib-i arz olanlardan tefevvüz edip hizmet-i vesâyeti kemâ-yenbagī edâ üzre olup vesâyet-i mezbûreden azli îcâb eder hâli olmayıp kat‘a hıyâneti yoğiken mezbûr Kürd Ali Ağa kendi hevâsına tâbi‘ mezbûr es-Seyyid Mehmed Efendi’den sonra kazâ-i mezbûre kādısı olan İbrahim Efendi’den hilâf-ı inhâ bir tarîkle zevcesi müvekkile-i mezbûre Âişe’ye vesâyet hücceti alıp zikrolunan çiftliklerin tarlalarını tekrar sagīre-i mezbûre için zevcesi tarafından vekâleten ben tapuladım deyip fuzûlen zabt ve tasarruf eylediğinden mâ‘adâ müvekkile-i mezbûrenin vesâyetine mâni‘ olmağla hâlâ suâl olunup mûceb-i şer‘îsi icrâ olunmak matlûbumdur dedikde gıbbe’s-suâl mezbûr Kürd Ali Ağa cevâbında kazıyye vekîl-i mezbûr [6b] Halil Çelebi’nin tafsîl etdiği vech üzre olduğunu bi’t-tav‘i’s-sâf ikrâr ve i‘tirâf etmeğin ber-vech-i muharrer müvekkile-i mezbûre Hadice’nin vesâyet-i mezbûrede hıyâneti olmayıp azli îcâb eder hâli olmadığı lede’ş-şer‘i’ş-şerîf zâhir olmağın mûcebince mezbûr Kürd Ali Ağa’nın zevcesi mezbûre Âişe vesâyet-i mezbûreden azl ve zevci vekîl-i mezbûr Kürd Ali Ağa’nın yedinde olan temessükâtları Dîvân-ı Hümâyûn’da şakk olunup zikrolunan ta[r]lalardan minvâl-i muharrer üzre kasr-ı yedine tenbîh olundukdan sonra yine sagīre-i mezbûre için vâlidesi mezbûre Hadîce Hatun’a vesâyet-i mezbûre ibkā olunup mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Şevvali’l-mükerrem li-sene tis‘în ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem Ali Efendi Tezkire-i ûlâ, zübdetü ashâbi’t-tastîr ve’r-rakām Mustafa Efendi Tezkire-i sâniye, Muhzır Ağa Mehmed Ağa, Çukadâr el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>