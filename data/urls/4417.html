﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 172<br>Hüküm no: 138<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dergâh-ı âlî yeniçerileri ocağının orta çavuşları Ahmed Ağa b. Mustafa’nın evini istiğlal yoluyla Yahya Efendi Vakfı adına mütevellîsi Müderris İsmail Efendi b. Derviş Efendi’ye sattığı</b><br><br>Dergâh-ı âlî dâme mahfûfen bi’l-me‘âlî yeniçerileri ocağının orta çavuşları olan fahrü’l-akrân Ahmed Ağa b. Mustafa tarafından husûs-ı âti’l-beyânı ikrâra vekîl olduğu Mehmed Efendi b. Mustafa ve Mehmed Ağa b. Tayfur nâm kimesneler şehâdetleriyle şer‘an sâbit olan Mehmed Çorbacı b. Süleyman nâm kimesne mahfil-i kazâda merhûm Yahya Çelebi Vakfı’na bi’l-fi‘il mütevellî olan işbu râfi‘u’l-kitâb umdetü’l-müderrisîni’l-kirâm İsmail Efendi b. Derviş Efendi mahzarında bi’l-vekâle ikrâr ve takrîr-i kelâm edip mahmiye-i İstanbul’da Sarı Nasuh Mahallesi’nde vâki‘ bir tarafdan Abbas Efendi mülkü ve iki tarafdan Mustafa Çelebi menzili ve bir tarafdan tarîk-i âm ile mahdûd ma‘lûmü’l-müştemilât büyût-ı adîdeyi muhtevî mülk menzilini bi-tarîkı’l-istiğlâl mütevellî-i mûmâ-ileyhe beş yüz yirmi guruşa bey‘ ve teslîm ol dahi ber-vech-i muharrer mâl-ı vakf-ı mezbûr ile iştirâ ve tesellüm ve kabûl eylediğinden sonra semeni olan meblağ-ı mezbûr beş yüz yirmi guruşu mütevellî-i mûmâ-ileyh yedinden tamamen ahz u kabz eylediğinden sonra mütevellî-i mûmâ-ileyh menzil-i mezkûru gıbbe’t-tahliyyeti’ş-şer‘iyye ve’t-tekābuzi’l-mer‘î târih-i kitâb senesi <<Muharremi’l-harâm>> gurre-i Rebî‘ülâhir’inden bir sene tamamına değin müvekkilim mezbûra yetmiş sekiz guruşa îcâr ve teslîm edip müvekkilim mezbûr dahi istîcâr eyledi dedikde gıbbe’t-tasdîkı’l-mer‘î asl-ı mâl-ı vakf-ı mezbûr beş yüz yirmi guruş ile ücret-i merkūm yetmiş sekiz guruş ki cem‘an beş yüz doksan sekiz guruşa emir ve kabûlü hâviye kefâlet-i sahîha-i şer‘iyye ile Mehmed Çavuş b. Mustafa kefîl oldukdan sonra vekîl-i merkūm meclis-i mezkûrda i‘âde-i kelâm edip müvekkil-i merkūm asl-ı mâl-ı mezkûr ile ücret-i mezbûreyi müddet-i madrûbe tamamında edâdan âciz olur ise menzil-i mezbûru baʻde’l-müzâyede semen-i misli ile âhara bey‘ ve kabz-ı semene ve semeninden deyn-i mezkûru edâya akd-i rehnde meşrûta vekâlet-i devriye ile tarafından İbrahim Çelebi b. Tayfur’u vekîl ve nâib-i menâb nasb u ta‘yîn eyledikde ol dahi vekâlet-i mezbûreyi kabûl ve merâsimini kemâ-yenbagī edâya ta‘ahhüd eyledi dedikde mâ-vaka‘a bi’t-taleb ketb olundu.<br><br>Fî 26 min-şehri Rebîʻülâhir sene 1121<br><br>Şuhûdü’l-hâl: Eş-şâhidûnü’s-sâbıkūn, es-sâbikūnü’ş-şâhidûn, eş-şâhidûnü’s-sâbıkūn ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4416"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4418"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>