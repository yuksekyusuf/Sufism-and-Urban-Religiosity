﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 428<br>Hüküm no: 425<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mustafa Efendi b. Seyyid Ali’nin mülk menzilini Hacı Ahmed b. Hacı Ahmed’e on bin akçeye sattığı</b><br><br>Dâru’l-hilâfeti’l-aliyye mahmiye-i Kostantıniyye mahallâtından Ali Paşa-yı atîk mahallesinde sâkin umdetü’l-İslâm zübdetü vülâti’l-enâm es-Seyyid Mustafa Efendi b. es-Seyyid Ali tarafından bey‘-i âti’l-beyânı ikrâra vekîl olup vekâleti Hüseyin Beşe b. Abdullah ve Mehmed b. Hasan şehâdetleriyle şer‘an sâbite olan İbrahim Çelebi b. Süleyman meclis-i şer‘-i hatîr-i lâzimü’t-tevkīrde işbu sâhibü’l-kitâb el-Hâc Ahmed b. el-Hâc Ahmed mahzarında bi’l-vekâle tav‘an ikrâr ve i‘tirâf edip zikri âtî akdin sudûruna değin müvekkil-i [mûmâ]-ileyhin silk-i mülk-i sahîhinde münselik mülk ve hakkı olup mahmiye-i mezbûrede Debbâğ Yunus mahallesinde vâki‘ bir tarafı bazen Halil Reis mülküne ve bazen Emine Hâtun bt. ( ) mülküne ve bir tarafı Arabkızı demekle şehîre Fâtıma bt. ( ) nâm hâtun mülküne ve bir tarafı bazen Yusuf Beşe mülküne ve bazen ( ) Odabaşı mülküne ve bir tarafı tarîk-ı hâssa müntehî bir bâb fevkānî odayı ve bir sofayı ve bir bâb tahtânî odayı ve sofayı müştemil cemî‘ mülk menzilini kâffe-i hukūk ve merâfıkı ile mezkûr el-Hâc Ahmed’e on bin râyic [fi’l]-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edip ol dahi vech-i muharrer üzere iştirâ ve kabûl ve tesellüm eyledikden sonra semen-i mezkûr on bin akçeyi mezkûr el-Hâc Ahmed müvekkil-i müşârun-ileyh es-Seyyid Mustafa Efendi’ye def‘ ve teslîm edip ol dahi yedinden ahz u kabz eyledi min ba‘d menzil-i mezkûr mezbûr el-Hâc Ahmed’in mülk-i müşterâsıdır keyfe mâ yeşâ ve yahtâr mutasarrıf olunsun dedikde vekîl-i mezkûrun vech-i meşrûh üzere cârî ve sâdır olan ikrârını el-mukarru lehü’l-mezkûr el-Hâc Ahmed vicâhen ve şifâhen tasdîk ve tahkīk edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-ışrîn min-Zilka‘deti’ş-şerîfe li-sene 1067.<br><br>Şühûdü’l-hâl: Abdullah Efendi b. Mehmed el-imâm, Ahmed Efendi b. Yusuf el-imâm, İbrahim Çelebi b. Himmet, el-Hâc Mehmed b. Ebûbekir, el-Hâc Mehmed b. Abdülkadir, Yahya Çelebi, Solak Mehmed Çelebi b. Mustafa, Receb b. Şa‘ban.</p>          <br><a title="Önceki sayfa" style="text-decoration:none" href="./ayrmetin.php?idno=40703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b428"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o851"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>