﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 247<br>Hüküm no: 202<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcunu ödemesi hususunda Arabacı Todori’ye tenbih olunması</b><br><br>1140 guruş tahsîl i‘lâmı<br><br>Ma‘rûz,<br><br>Medîne-i Üsküdar’a tâbi‘ Çengel karyesinde sâkin İsmail Bey b. Hüsameddin nâm kimesne Salı günü huzûr-ı hazret-i fetvâ-penâhîde ma‘kūd meclis-i şer‘de derûn-ı arzuhâlde mastûrü’l-ism Arabacı Todori v. Dimitri nâm zimmî muvâcehesinde benim mersûm Todori zimmî zimmetinde bâ-i‘lâm-ı şer‘î mahkûmün-bih on bir bin dört yüz guruş alacak hakkım olmağla meblağ-ı mezkûr on bir bin dört yüz guruş mesfûr Todori zimmîden tahsîl ve bana teslîm olunması murâdımdır deyü da‘vâ etdikde ol dahi cevâbında kaziyye minvâl-i muharrer üzere olduğunu ikrâr ü i‘tirâf edip lâkin deynim olan meblağ-ı mezkûru hâlen ve def‘aten müdde‘î-i merkūma edâya iktidârım olmamağla ol vechile beni te’cîl etmek üzere merkūm İsmail Bey’e cebr olunsun deyü takrîr-i meşrûhu üzere îrâd eylediği kelâmı def‘e sâlih cevâb-ı şer‘î olmamağla alâ-mûcebi i‘tirâfihî meblağ-ı mezkûr on bir bin dört yüz guruş mersûm Todori zimmîden tahsîli müdde‘î-i merkūm İsmail Bey’e teslîm olunması iktizâ eylediği huzûr-ı [âlîlerine i‘lâm olundu].<br><br>Fî 26 Ra sene 1257.</p>          <br><a title="Önceki sayfa" style="text-decoration:none" href="./ayrmetin.php?idno=1104"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1106"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>