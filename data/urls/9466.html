﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 302<br>Hüküm no: 493<br>Orijinal metin no: [86a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Süleyman Çelebi b. Sinan’ın, Muhyiddin-zâde mahallesindeki evini Şah Hûbân Hatun bt. Abdurrahman’a Mustafa b. Abdullah vekâletiyle sattığı</b><br><br>Mustafa b. Abdullah meclis-i şer‘-i şerîfte hâzır olup, fahrü’l-havâtîni’l-muvakkarât zahru’n-nisvâni’l-mükerremât Şah Hûbân Hâtun bt. Abdurrahman kıbelinden istimâ‘-ı da‘vâya vekâleti el-Hâc Ali b. Abdurrahman ve Cafer b. Abdullah’ın şehâdetleri ile sâbit olan fahrü’l-emâsil ve’l-akrân Hüseyin Çelebi b. İlyas’ı beraberinde ihzâr edip üzerine şöyle da‘vâ kılıp iddi‘â etti ki, umdetü’l-emâcid ve’l-ekârim zübdetü’l-ekâbir ve’l-efâhim el-vâsıku’l-meliki’l-mennân Mısr-ı Kahire azebler ağası Süleyman Çelebi b. Sinan, işbu akdin kendilerinden sudûruna kadar sâhibi ve taht-ı tasarrufunda bulunduğu, mahmiye-i Kostantıniyye mahallâtından Muhyiddin-zâde mahallesinde vâki‘, bir tarafdan Nasûh Çelebi mülkü, diğer cânibden mescid-i mahalle-i mezbûre ve tarîk-i âm ve diğer tarafdan Erdoğdu mülkü ve bevvâb Ali b. Abdullah mülkü ile mahdûd olan mülk menzilini bey‘a ve kabz-ı semene ve semeninin kendisine îsâle ve bunlar için îcâb eden husûslara vekîl eyledi. O da vekâlet-i mahkiyesi hasebiyle cemî‘ menzil-i mezbûru müvekkile-i mezbûreye bey‘ etti. Müvekkile-i mezbûre de râyicü’l-vakt altmış bin akçe semenle menzil-i mezbûru andan iştirâ etti. Mezbûr Mustafa, semeni müşteriye-i merkūmeden kabz edip menzil-i merkūmu kendisine teslîm etmek istediğinde mezbûre Şah Hûbân Hâtun tesellümden imtinâ‘ etti. Vekîl-i merkūm mezbûr Hüseyin Çelebi’ye sorulduğunda gıbbe’l-istintâk şöyle cevâb verdi. Müvekkile-i mezbûresinin mebî‘-i mezbûru tesellüm etmediğini zira müvekkil-i mezbûrun vekâlet-i mahkiyeyi inkâr etmesinden ve bu sûretle mebî‘-i mezbûrun elinde helâk olması hâlinde zâmine olacağından korktuğunu söylediğini ifâde etti. Müdde‘î-i mezbûrdan beyyine taleb olunduğunda udûlden Ömer b. Hüseyin ve el-Hâc Hasan b. Nesimî, li ecli’ş-şehâde hâzirân olup gıbbe’l-istişhâdi’ş-şer‘î vekîl-i mezbûr Hüseyin Çelebi mahzarında müvekkil-i müşârun ileyh Süleyman Çelebi’nin müdde‘î-i mezbûru menzil-i merkūmun bey‘ine ve kabz-ı semene ve semenin îsâline ve bunlar için lüzûmlu husûslara tevkîl-i devri ile vekîl eylediğine şehâdet ettiler. Şehâdetleri ba‘de’t-ta‘dîli’ş-şer‘î ve’t-tezkiyeti’ş-şer‘iyye inde’ş-şer‘ makbûl ve mu‘teber olmağın mûcebince hükmedildi. Hâkim-i mezbûr menzil-i mezbûrun tesellümünü icbâr etti ve vekâlet-i merkūmenin sıhhatine hükmetti.<br><br><br>Cerâ zâlike ve hurrire fî evâili Rebî‘ilevvel sene ihdâ ve seb‘în ve tis‘a mie.<br><br><br>Şuhûdü’l-hâl: Memi b. Ahmed, Hüseyin b. Hayreddin, Mustafa b. Bâli, İsmail b. Yahya, Pîr Mehmed b. Pîr Mehmed, Nasûh Bey b. Abdullah, Mehmed Çelebi b. Hüseyin, Hüsam b. Mustafa, Ahmed Bey b. Abdullah, Hüseyin Bey b. Abdullah, Kemal b. Musa, İbrahim Halîfe, İsmail Çelebi, Muslihiddin b. Abdullah en-neccâr, Kadri Çelebi b. Aziz, Mehmed Çelebi b. Kadri, Mehmed Çelebi b. Abdurrahman, Nurullah Çelebi b. Seyyid Ali ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=9465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>