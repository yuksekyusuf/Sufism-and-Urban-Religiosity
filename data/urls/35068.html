﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 480<br>Hüküm no: 415<br>Orijinal metin no: [163-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadinko bt. Sekyas’ın daha önce Ohannes ve hanımı Filyana’ya sattığı bir evi ile bahçesinin borcunu ödediğinden kendisine teslim edilmesi</b><br><br>İki bâb menzil nizâ‘ı<br><br>Ma‘rûz<br><br>Arzuhâl eden Kadinko bt. Sekyas v. Atam Nasrâniye tarafından husûs-ı âti’l-beyânda vekîl olduğu şahs-ı mersûmeyi bilirler Çukacı Rapayel v. Andon ve Kuyumcu Artin v. Sekyas nâm zimmîler şehâdetleriyle ber-nehc-i şer‘î sâbit olan Berber Sahyos v. Diyon zimmî bi’l-ma‘iyye rü’yete memûr Evkāf Müfettişi izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde meclis-i şer‘-i münîrde derûn-ı arzuhâlde isimleri mastûr olup nefsinden asıl ve zevcesi Filyana bt. Bedros v. <<Serope zimmî muvâcehe>> Atam Nasrâniye tarafından husûs-ı câi’z-zikrde vekâleti şahsını ârifân Numan Ağa b. Mehmed ve Hasan Ağa b. Hüseyin nâm kimesneler şehâdetleriyle kezâlik sâbit olan Darbhâne-i âmire amelesinden Ohannes v. Serope zimmî muvâcehesinde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan merhûm Abdi Efendi Vakfı’nın kāimmakām-ı mütevellîsi ecille-i ricâl-i Devlet-i aliyyeden hâlâ Evkāf-ı Hümâyûn Nâzırı sa‘âdetlü Mustafa Kânî Beyefendi taraflarından mürsel vekilleri Hüseyin Ağa b. Mustafa ve mahrûse-i Galata hâricinde Beyoğlu nâm mahâlde vâki‘ Üçhoran nâm Ermeni Kilisesi Vakfı’nın mütevellîsi Papa Artin v. Atam zimmî tarafından dahi vekîl-i şer‘îsi Câbî-i vakf Natos v. Serkiz zimmî hâzır oldukları hâlde her biri ma‘lûmü’l-hudûd olup asıl ve vekîl-i mersûm Ohannes zimmî ve zevcesi ve müvekkilesi mesfûre Filyana Nasrâniye bâ-temessük-i mütevellî bi’l-icâreteyn ale’l-iştirâki’s-seviyy mutasarrıf oldukları merhûm-ı merkūm Abdi Efendi Vakfı müsakkafâtından mahrûse-i mezkûreye muzâfe kasaba-i Kasımpaşa’da Ketehorya nâm mahâlde kâin bir bâb vakıf menzil ile zevc-i mersûm bâ-temessük-i mütevellî bi’l-icâreteyn müstakıllen mutasarrıf olduğu kilise-i mezkûr vakfı müsakkafâtından yine kasaba-i mezkûrede Kādı Mehmed Efendi mahallesinde İkikuyu nâm mahâlde kâin bir bâb vakıf bahçeyi bin iki yüz elli üç senesi şehr-i Rebî‘ülevvelinin altıncı günü müvekkilem mesfûre Kadinko Nasrâniyenin mâlından ve yedinden mâ‘an karz aldıkları dört bin guruş deynleri mukābelesinde müvekkilem mersûmeye vefâen bâ-re’y-i mütevellî ferâğ ve tefvîz ve teslîm ettiklerinde ol dahi ber-vech-i muharrer tefevvüz ve teslîm [tesellüm] ve kabûl etmeleriyle el-hâletü hâzihî deyn-i merkūm dört bin guruş müvekkilem mersûmeye edâ birle menzil ve bahçe-i mezkûrları bâ-re’y-i mütevellî geri tefevvüzüne zevcân-ı asıl ve müvekkile-i mersûmât Ohannes zimmî ve Filyana Nasrâniyeye ve bin iki yüz elli dört senesi Zilhiccesinin on dördüncü günü bana? asıl zevc-i mersûm Ohannes zimmînin müvekkilem mersûmenin mâlından [ve] yedinden bâ-tahvîl ikrâz ve kabz eylediği beş yüz guruş dahi zimmetinde müvekkilem mersûmenin alacak hakkı olmağla meblağ-ı merkūm beş yüz guruşu dahi edâya asıl-ı mersûma tenbîh olunmak murâdımdır deyü bi’l-vekâle da‘vâ ettikde asıl ve vekîl-i mesfûr Ohannes zimmî dahi cevâbında kaziyye minvâl-i meşrûh üzere olduğunu bi’l-asâle ve bi’l-vekâle tâyi‘an ve kat‘iyyen ikrâr ve i‘tirâf etmeğin mûcebince deyn-i merkūm dört bin guruşu müdde‘î-i vekîl-i mesfûr Sahyos zimmîye edâ ile menzil ve bahçe-i mezkûrları müvekkile-i mersûme Kadinko Nasrâniyeden bâ-re’y-i mütevellî geri tefevvüze müvekkile-i mersûme Filyana Nasrâniyeye izâfetle vekîl ve asıl zevc-i mersûm Ohannes zimmîye tenbîh olunup meblağ-ı mezkûr beş yüz guruşun dahi müdde‘î-i vekîl-i mersûm Sahyos zimmîye edâsıyla mersûm Ohannes zimmî ilzâm olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 3 Ş sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=35067"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35069"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>