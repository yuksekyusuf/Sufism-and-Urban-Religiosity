﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 398<br>Hüküm no: 440<br>Orijinal metin no: [60b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saime bt. Abdullah’ın talebiyle boşandığı kocası İbrahim Beşe b. İbrahim’in ödemesi şartıyla küçük çocukları Mehmed’in ihtiyaçları için nafaka takdir edildiği</b><br><br>Mahmiye-i İstanbul’da Gül Câmi‘-i şerîfi Mahallesiʼnde sâkine olup zâtı <<Mehmed b. Ahmed ve Mustafa b. Şa‘ban nâm kimesneler ta‘rîfleriyle>> ta‘rîf-i şer‘î ile mu‘arrefe olan işbu râfi‘atü’l-kitâb Saime bt. Abdullah nâm hatun meclis-i şer‘-i şerîf-i enverde zevc-i mutallıkı İbrahim Beşe b. İbrahim nâm kimesne mahzarında takrîr-i kelâm ve tâʻbir ani’l-merâm edip zevcim mezbûr İbrahim’in firâşından hâsıl ve benden mütevellid bi-hakkı’l-hıdâne hâlâ hacr u terbiyemde olan işbu sadrî sagīr oğlum Mehmed’in nafaka ve kisveye ihtiyâcı olmağla babası mezbûr İbrahim Beşe üzerine kıbel-i şer‘den kadr-i ma‘rûf nafaka ve kisve-bahâ farz ve takdîr olunmak matlûbumdur dedikde gıbbe’t-tasdîk hâkim-i muvakki‘-ı sadr-ı kitâb tûbâ-lehû ve hüsnü-meâb hazretleri dahi sagīr-i mezbûr Mehmed’in nafaka ve kisve-bahâsıʼçün babası mezbûr İbrahim Beşe üzerine târih-i kitâbdan beher yevm bi’t-terâzî dört akçe nafaka farz ve takdîr edip meblağ-ı mefrûz-ı mezbûru sagīr-i mezbûrun nafaka ve kisve ve sâir levâzım-ı zarûriyyesine harc u sarfa ve lede’l-iktizâ istidâneye ve inde’z-zafer babası mezbûr İbrahim Beşe üzerine rücû‘a mezbûre Saime’ye izin vermeğin mâ-vaka‘a bi’t-taleb ketb olundu.<br><br>Fî 3 min-Recebi’l-mürecceb sene 1121<br><br>Şuhûdü’l-hâl: Mustafa Çelebi b. Şa‘ban, Ahmed Efendi b. Osman, Abdülkerim b. Ahmed, Ali b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>