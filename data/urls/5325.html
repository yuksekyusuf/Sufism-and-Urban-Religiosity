﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 392<br>Hüküm no: 401<br>Orijinal metin no: [92b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofya bt. Penço’nun kocası Ketko v. Yuvan’ın kendisini boşadığını şahitlerle ispat ettiği</b><br><br>Mahmiye-i İstanbul’da Kumkapı kurbünde sâkine işbu sâhibetü’l-vesîka Sofya bt. Penço nâm Nasrâniye meclis-i şer‘-i şerîf-i enverde zevc-i sâbıkı Ketko v. Yuvan nâm zimmî muvâcehesinde üzerine da‘vâ ve takrîr-i kelâm edip mesfûr Ketko bundan akdem zevcim olup târih-i vesîkadan on ay mukaddem beni bâyinen tatlîk etmekle ben mesfûr Ketko’dan mübâne olmuş iken mezbûr Ketko bi-gayr-ı hakkın bana zevciyyet mu‘âmelesi murâd eder suâl olunup kas[r]-ı yedine tenbîh olunmak matlûbumdur dedikde gıbbe’s-suâl mesfûr Ketko cevâbında müdde‘iyye-i mesfûre zevcesi olduğunu ikrâr mâ‘adâyı inkâr edicek müdde‘iyye-i mesfûr[e]den müdde‘âsına mutâbık beyyine taleb olundukda beynlerinde adl olup Pizan Hanı’nda sâkin Mihal v. Tanaş ve Yuvan v. Kosit nâm zimmîler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mezkûr Tebko [Ketko] zimmî târih-i vesîkadan on ay mukaddem bizim huzûrumuzda zevce-i menkûhası işbu müdde‘iyye-i mesfûre Sofya’yı bâyinen tatlîk edip [etdi] bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eyledikde gıbbe ri‘âyetihî şerâiti’l-kabûl şehâdetleri makbûle olmağın mûcebince mesfûr Tebko [Ketko] bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Çelebi b. Mustafa, Kādızâde İbrahim Çelebi, Abdullah Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>