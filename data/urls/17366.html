﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 282<br>Hüküm no: 413<br>Orijinal metin no: [45b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Odabaşı’nın tasarrufunda bulunan Zeyneb Hatun Mahallesi’ndeki ahırın kullanımına Derviş Mehmed tarafından yapılan müdâhalenin men edilmesi</b><br><br>Maʻrûz;<br><br>Gürûh-ı Bektâşiyândan Derviş Mehmed nâm kimesne medîne-i Ebâ Eyüb el-Ensârî’de Zeyneb Hatun Mahallesiʼnde vâkiʻ arsasını mukātaʻalı? vakıf ve ebniyesi mülk maʻlûmü’l-hudûd hammâlân meskeni olan ahura bi’t-tevliye vazʻ-ı yedi sâbit ve zâhir olan dergâh-ı âlî yeniçerilerinin dokuzuncu sekban mütevellîsi işbu bâʻisü’l-iʻlâm İbrahim Odabaşı ile Çarşamba günü dîvân-ı sadr-ı aʻzamîde maʻkūd meclis-i şerʻ-i münîrde terâfuʻ etdiklerinde mezbûr İbrahim Odabaşı’nın vazʻ-ı yed olduğu mezkûr ahuru mukaddemâ Karyağdı Baba Zâviyesi olup zâviyedârı mutasarrıfı olan Hüdâverdioğlu nâm yiğitbaşı fevt oldukda zâviye-i mezbûrenin zâviyedârlığı bâ-ruûs-ı hümâyûn bana tevcîh olunmağla zikr olunan ahurdan kasr-ı yedine tenbîh olunmak matlûbumdur deyü daʻvâ etdikde mezbûr İbrahim Odabaşı cevâbında müddeʻî-i mezbûr Derviş Mehmed ile bundan akdem yedimde olan iʻlâm mûcebince murâfaʻa ve ber-vech-i muharrer daʻvâ eylediğinde zikr olunan ahurun mevrûsen mülkiyet üzere bilâ-nizâʻ nice sene Rukiye nâm hatun ba‘dehû sadrî oğlu Hüseyin Ağa dahi mevrûsen nice sene bilâ-nizâʻ [46a] mâlik ve mutasarrıf oldukdan sonra mezbûr Hüseyin Ağa zikr olunan ahuru âmme-i müştemilâtı ile bâ-hüccet-i şerʻiyye semen-i maʻlûma sâbıkā orta mütevellîsi Ali Odabaşı’ya hîn-i tevliyetde beyʻ ve temlîk ve arsasını dahi maʻrifet-i mütevellî meccânen kasr-ı yed etmekle altmış seneden mütecâviz müstenid-i şerʻîye binâʼen mülkiyet üzere tasarruf olunageldiği ahâlî-i mahalle-i mezbûreden olup derûn-ı iʻlâmda isimleri mezkûrûn Müslimîn şehâdetleriyle isbât eyledikleri mezbûr Derviş Mehmed muʻterif olmağla ber-vech-i muharrer müstenid-i şerʻîye binâʼen mülkiyet üzere zabt u tasarruf olunagelmekle vakfiyetine semaʻla şehâdet makbûle olmayıp tescîl-i vakfa dahi ikāmet-i beyyine müteʻazzire olmağla mezbûr Derviş Mehmed bî-vech muʻârazadan baʻde’l-menʻ zikr olunan ahurun Karyağdı Baba Zâviyesi ismiyle zâviyedârlığı bâ-ruûs-ı hümâyûn bana tevcîh olunmuşdur deyü nizâʻdan hâlî olmamağla defʻun-li’n-nizâʻ ruûs kaydı terkīn olunmak üzere emr-i âlîleri sudûrunu iltimâs eyledikleri huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâmin min-Saferi’l-hayr li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o726"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>