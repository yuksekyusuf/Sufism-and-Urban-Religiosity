﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 211<br>Hüküm no: 228<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeynep, Ümmügülsüm ve Âmine hatunların Salih Ağa aleyhindeki zehirleme davasında iddialarını ispatlayamadıkları</b><br><br>Ma‘rûz,<br><br>İstanbul’da Fenâyî Dede mahallesinde sâkin iken bundan akdem vefât eden Halil b. Atçeken Ağası el-Hâc Halil Ağa b. Salih’in verâseti vâlidesi Zeyneb bt. Abdullah ile li-ebeveyn kız karındaşları Ümmügülsüm ve Âmine ve Zübeyde’ye ve li-ebin er karındaşı Salih Ağa’ya inhisârı tahakkukundan sonra zâtı ta‘rîf-i şer‘î ile mu‘arrefe olan arzuhâl sâhibesi mezbûre Zeyneb asâleten ve mezbûretân Ümmügülsüm ve Âmine taraflarından zikri âtî husûsda vekîl olduğu zâtlarını ârifân Mustafa Ağa b. Mehmed ve es-Seyyid Mehmed Çelebi b. Hasan şehâdetleriyle sâbit olan Ahmed Ağa b. Süleyman vekâleten mahfil-i şer‘iyyâtda mezbûr Salih Ağa mahzarında mezbûr Salih Ağa işbu bin yüz yetmiş bir senesi Ramazanı’nın ikinci Çarşamba günü Ali Paşa câmi‘-i şerîfi sebîli önünde li-ebin karındaşı müteveffâ-yı mezbûr Halil’e müsâdife eyledikde derûnunda zehir katdığı bir parça şekeri ile bir portakalını mezbûr Halil’e vermekle mezbûr Halil alıp bilmemekle kendi eliyle ekl edip menzilimize geldikde beyne’z-zuhr ve’l-asr müteessiren fevt olmağın mûceb-i şer‘îsini mezbûr Salih Ağa’dan bi’l-asâle ve bi’l-vekâle taleb ederiz deyü da‘vâ ve mezbûr Salih Ağa cevâbında müdde‘iyân-ı mezbûrânın ber-minvâl-i muharrer müdde‘âlarını külliyen ba‘de’l-inkâr müdde‘iyân-ı mezbûrân vech-i muharrer üzere müdde‘âlarını isbâtdan izhâr-ı acz edip talebleriyle mezbûr Salih Ağa’ya vech-i şer‘î üzere yemîn verilmeğin mûcebiyle müdde‘iyân-ı mezbûrân Zeyneb Hatun ve Ahmed Ağa husûs-ı mezkûr için mezbûr Salih Ağa’ya bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 16 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42333"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42335"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>