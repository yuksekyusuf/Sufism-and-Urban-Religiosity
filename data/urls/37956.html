﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 210<br>Hüküm no: 151<br>Orijinal metin no: [33b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hatice’nin mallarının varisler arasında paylaştırıldığı</b><br><br>Mahmiye-i İstanbul’da Dırağman Çeşmesi kurbünde Hamamcı Muhyiddin mahâllesinde sâkine iken bundan akdem vefât eden sagīre Hadîce bt. Ahmed Ağa’nın verâseti min-kıbeli’l-üm ceddesi Emetullah Hatun bt. Osman Efendi ile min-kıbeli’l-eb ceddesi Ümmühani Hatun bt. Abdullah’a ve li-eb kız karındaşı Emine nâm bikr-i bâliğaya ve li-eb er karındaşı oğlu ve usûbet-i nesebiye cihetinden sagīr Emin Mehmed b. İbrahim Ağa’ya münhasıra olduğu şer‘an zâhir ve mütehakkık oldukdan sonra mezbûre Emetullah Hatun bt. Osman Efendi’nin zevci ve tarafından vekîl-i sâbitü’l-vekâlesi Ahmed Ağa b. Mehmed ve sagīr-i mezbûr Emin Mehmed’in vasiyyesi mezbûre Ümmühani Hatun ve mezbûre Emine’nin tarafından vekîl-i nâibü’l-vekâlesi Saliha Hatun bt. Abdullah ve sagīre müteveffât-ı mezbûre Hadîce’nin hayâtında tesviye-i umûruna bâ-hüccet-i şer‘iyye vasiyy-i muhtârı el-Hâc Süleyman Ağa b. İsmail taleb ve ma‘rifetleriyle tahrîr ve taksîm olunan hisse-i müntakılesidir ki ber-vech-i âtî zikr olunur.<br><br>Fî 29 min-şehri Rebî‘ülâhir sene 1143.<br><br>Ber-mûceb-i defter-i muhâsebe sagīre-i müteveffât-ı mezbûrenin babası müteveffâ-yı mezbûr Ahmed Ağa’dan müntakil mâl-ı mevrûsu: 109.595 akçe<br><br>Kezâlik babasından mevrûs bey‘ olunan Acem Rüstem câriye semeni: 12.000 akçe<br><br>Mahâlle-i mezbûrede vâki‘ arsa-i muhterika alâ-tarîkı’l-münâsaha defter-i kassâmda takdîm olunan meblağdan sagīre-i müteveffât-ı mezbûrenin hissesi: 5.577 akçe<br><br>Cem‘an yekûn: 127.172 akçe<br><br>Minhe’l-ihrâcât<br><br>Techîz ve tekfîn ve sâir masârıf-ı defter 4.320 akçe Mukaddemâ verilen harc-ı hüccet-i isbât-ı deyn ve kalemiye ve hüddâmiye 1.560 akçe Resm-i âdî ve kassâmiye ve hüddâmiye 3.000 akçe Dellâliye-i câriye 240 akçe Kaydiye-i defter 60 akçe<br><br>Yekûn: 9.180 akçe<br><br>Sahhü’l-bâkī, hisse-i müntakıle ve semen-i câriye 112.415, arsa-i muhterika semeni 5.577<br><br>Hissetü’l-ceddeti’l-mezbûre Hisse-i müntakıleden 9.327 akçe Arsadan 464 akçe Hissetü’l-ceddeti’l-mezbûre Kezâlik 9.227 akçe Kezâlik 464 akçe Hissetü’l-uhti’l-mezbûre Kezâlik 56.207 akçe Kezâlik 2.777 akçe Hissetü’l-ammi’l-mezbûr Kezâlik 37.554 akçe Kezâlik [1.771] akçe</p>          <br><a title="Önceki sayfa" style="text-decoration:none" href="./ayrmetin.php?idno=37955"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37957"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>