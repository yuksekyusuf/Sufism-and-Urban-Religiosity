﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 198<br>Hüküm no: 251<br>Orijinal metin no: [61b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Canfedâ Hâtun bt. Abdullah’ın mehir alacağını hibe ettiği</b><br><br>Mahmiye-i Galata’da beytülmâl emîni olan fahrü’l-emâsil Mahmud Çavuş b. Ahmed mahfil-i kazâda işbu hâmilü’l-kitâb Mahmud Reis b. Mehmed muvâcehesinde takrîr-i da‘vâ edip bundan akdem mahmiye-i mezbûrede vâki‘ Mustafa Ağa mahallesinde fevt olan Canfedâ Hâtun bt. Abdullah’ın mezbûr Mehmed Reis zevc-i metrûkü ve vârisi olup verâseti mezbûr Mahmud ile beytülmâle münhasıra olmağla müteveffât-ı mezbûrenin mezbûr zimmetinde mehr-i müeccelinden iki bin akçe hakkı olup beytülmâle âid olan hisseyi mezbûr Mehmed Reis’den taleb ederim [62a] suâl olunsun dedikde gıbbe’s-suâl mezbûr Mahmud Reis cevâb verip fi’l-hakīka müteveffât-ı mezbûrenin zimmetinde iki bin akçe mehr-i müecceli var idi lâkin hâl-i hayâtında ve kemâl-i sıhhatinde bana hibe eyledi kat‘â deynim yoktur diye cevâb verdikde gıbbe’l-inkâr merkūm Mahmud Reis’in kelâmına muvâfık beyyine taleb olundukda udûl-i müslimînden ve sikāt-ı muvahhidînden Hasan Çelebi b. Mehmed ve Abdi Ağa b. Sefer nâm kimesneler li ecli’ş-şehâde hâzırân olup fi’l-vâki‘ müteveffât-ı mezbûre hâl-i hayâtında ve kemâl-i sıhhatinde dahi mezbûr Mahmud Reis’de olan iki bin akçe mehr-i müeccelini bizim yanımızda mezbûr Mahmud Reis’e hibe etti bu husûsa şâhidleriz şehâdet dahi ederiz dediklerinde gıbbe’t-ta‘dîl ve’t-tezkiyye şehâdetleri hayyiz-i kabûlde vâki‘ olup mâ vaka‘a ketb olunup yed-i tâlibe def‘ olundu. Tahrîren fî evâsıtı şehri Recebi’l-mürecceb sene sitte aşere ve elf.<br><br><br>Şuhûdü’l-hâl: Mehmed Bey b. Abdi, Mustafa Halîfe b. Abdülaziz, Ahmed Çavuş b. Hüsam, İskender Bey b. Mehmed, Ahmed Halîfe b. Şaban</p>          <br><a title="Önceki sayfa" style="text-decoration:none" href="./ayrmetin.php?idno=19815"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19817"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o220"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>