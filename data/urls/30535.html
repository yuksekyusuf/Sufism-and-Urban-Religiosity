﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 102<br>Hüküm no: 76<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa ve Rukiye Hatun’un evi ile Abdullah Ağa’nın evinin arasına tahtadan bir duvar yapılıp pencerelerinden diğer evin pencerelerine bakan tarafların kapatılması</b><br><br>Ma‘rûz<br><br>Sâdır olan fermân-ı âlîlerine imtisâlen savb-ı şer‘-i enverden mürsel Ahmed Efendi hâssa mi‘mârı hülefâsından el-Hâc Mehmed Emin ve diğer Mehmed Emin halîfeler ile İstanbul’da Avratbazarı kurbünde Kürkçübaşı mahallesinde vâki‘ derûn-ı arzuhâlde isimleri mezkûr Şekerci İbrahim Ağa b. Lütfullah ile zevcesi ma‘rifetü’z-zât Rukiye bt. Abdullah nâm hatunun Hüsne Hatun Vakfı’ndan gallesi mahalle-i mezbûre müezzinlerine meşrûta iştirâken mutasarrıf oldukları menzile varıp huzûr-ı müslimînde ba‘de akdi’l-meclis menzil-i mezkûr ittisâlinde kâ’in bir bâb vakf menzile mutasarrıf olan sâhib-i arzuhâl Abdullah Ağa b. Abdurrahman meclis-i ma‘kûd-ı mezkûrda vakf-ı mezbûr mütevellîsi Müezzin el-Hâc İsmail Efendi hâzır olduğu hâlde mezbûrân İbrahim Ağa ve Rukiye Hatun mahzarlarında mezbûrânın mutasarrıf oldukları işbu akd-i meclis olunan menzillerinin ulyâ ve vustâda olan dehlizlerinden benim menzilimin makkarr-ı nisvân olan ulyâ ve vustâda olan oda ve mahall-i sâ’irelerine nezâret ve zarar-ı bîni men‘ ve def‘ olunmak matlûbumuzdur deyip tarafeynin ber-vech-i muharrer âhara zarar-ı bînleri bi’l-mu‘âyene zâhir oldukdan sonra beyinlerine bâ-vesâtat muslıhîn mezbûrân İbrahim Ağa ve Rukiye Hatun menzileyn-i mezkûreyn beyninde mevcûd kendi duvarları üzerine bir boy kanadlık tahtadan mi‘mârân-ı mezbûrân mesâhalarıyla tûlen dokuz zirâ‘ tahta havâle ile nezâretlerini def‘a ba‘de’t-ta‘ahhüd mezbûr Abdullah Ağa dahî ulyâda olan odasının bir aded penceresinin zahrı takozlu yek kanad ile nezâretini def‘a ta‘ahhüd ve bu vecihle kat‘-ı münâza‘a eylediklerini mevlânâ-yı mezbûr mahallinde ba‘de’t-tahrîr ümenâ’-i şer‘le inhâ eyledikleri huzûr-ı âlîlerine i‘lâm olundu.<br><br>Fî 3 min Ca sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>