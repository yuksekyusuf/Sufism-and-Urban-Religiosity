﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 289<br>Hüküm no: 390<br>Orijinal metin no: [219-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mutasarrıfı öldüğü için vakfa intikal eden vakıf oda ile mahzenin Ezmerağda’ya icâreteynle kiralandığı</b><br><br>Havâss-ı aliyye kazâsı muzâfâtından Hasköy mahallâtından el-Hâc Şaban Vakfı’na bi’l-fi‘il mütevellî olan Ahmed Efendi b. Abdi el-İmâm meclis-i şer‘-i hatîr-i lâzımü’t-tevkīrde işbu râfi‘atü’l-kitâb Ezmerağda v. Nikola nâm Nasrâniyye muvâcehe[sinde] bi’t-tav‘i’s-sâf ikrâr ve takrîr-i kelâm eyleyip vakf-ı mezbûrdan olup karye-i mezkûrede vâki‘ bir tarafı mezbûre Ezmerağda’nın tasarrufunda olan vakıf oda ve iki tarafı tarîk-i âm ve bir tarafı Zaharya v. İstefano nâm zimmî mülkü ile mahdûd ve mümtâz olan bir bâb tahtânî mahzen ve bir bâb fevkānî odayı icâre-i mu‘accele ve müeccele ile mutasarrıfa olan Zenpula bt. Nikola nâm Nasrâniyye mürd olup zikr olunan bir bâb mahzen ve bir bâb fevkānî oda vakfa intikāl edip icâre-i mu‘accele ile îcâr olunmak vakfa enfa‘ olmağın mezbûre Ezmerağda’ya otuz bin nakd-i râyic fi’l-vakt akçe icâre-i mu‘accele ve beher şehr altmışar akçe icâre-i müeccele ile tevliyetim hasebiyle îcâr edip mezbûre Ezmerağda dahi istîcâr ve kabûl [ve] zikr olunan otuz bin akçe icâre-i mu‘acceleyi vakıf için ahz u kabz eyledim, ba‘de’l-yevm zikr olunan bir bâb mahzen ve bir bâb fevkānî oda Ezmerağda’nın müfevvazıdır dedikde, mütevellî-i merkūmun ikrâr-ı meşrûhunu el-mukarru leha’l-mezbûre Ezmerağda bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fî evâhiri şehri Rebî‘ılâhir sene hamsîn ve elf.<br><br><br>Şuhûdü’l-hâl: Mehmed b. Abdülkerim, Mustafa b. Abdullah, Mehmed Efendi [b.] Menteş, Habîb Efendi [b.] İslâm, Mustafa Çelebi b. Halil serrâc, Mustafa b. Abdi, Rıdvan Bey [b.] Abdullah mütevellî, Ali Çelebi b. Ahmed </p>          <br><a title="Önceki sayfa" style="text-decoration:none" href="./ayrmetin.php?idno=23617"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23619"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o460"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>