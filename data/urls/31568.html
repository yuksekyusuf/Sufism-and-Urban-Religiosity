﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 196<br>Hüküm no: 160<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nakkaş Esnafının, Kundakçı esnafına ödemedikleri iki senelik imdadiyelerini ödemeleri ve ellerindeki muafiyetname kaydının silinmesi</b><br><br>Nakkāş esnâfına dâir<br><br>Ma‘rûz<br><br>“Arzuhâl ve derkenâra nazar ve şurût-ı nizâm-ı kadîme tatbîk ile muktezâsını i‘lâm eyleyesiz” deyü bu dâ‘îlerine hitâben sâdır olan işbu fermân-ı âlîlerine imtisâlen Kundakçıbaşı Mehmed Tâhir Ağa ve Kethudâ Hasan Ağa ve Yazıcı Molla Mahmud ve Ebûbekir ve İsmail ve Süleyman ve Molla Mehmed ve Yiğitbaşı Süleyman ve sâir bi’l-cümle kundakçı esnâfı meclis-i şer‘-i enverde nakkāş esnâfı taraflarından vekîlleri olan yiğitbaşıları es-Seyyid Süleyman Ağa muvâcehesinde şurût-ı nizâm-ı kadîmemiz üzere nakkāş esnâfı işbu derkenâr mûcebince bizlere yamak kayd olunup ve esfâr-ı sâbıkālarda iktizâ eden imdâdiyelerini bilâ-ta‘allül bizlere edâ edegelmişler iken geçen sene-i mübârekede iki hayme ile ordumuz ihrâç olundukda iktizâ eden imdâdiyeleri taleb eylediğimizde gûnâ-gûn ta‘allül ile muhâlefet ve bu sene-i mübârekede bir dürlü vermeyiz deyü kat‘î cevâb vermeleriyle iki senede terâküm eden sekiz bin akçenin tahsîl ve orducumuza teslîm olunması matlûbumuzdur deyü istid‘â eylediklerinde, Yiğitbaşı-yı merkūm cevâbında kaziyye minvâl-i meşrûh üzere olduğunu bi-tamamihi ikrâr ü i‘tirâf edip, lâkin bizler Saray-ı hümâyûn’da hizmet eder makūleden olduğumuzdan mâ‘adâ yedimizde mu‘âfiyetimizi hâvî emir vardır deyü ibrâz eyledikleri emrin kaydı atik olduğundan gayrı ez-kadîm mûcebiyle amel olunagelmediğinden mâ‘adâ bu vesîle ile vermemek lâzım gelir ise her bir esnâf umûr-ı mühimme hizmetinde istihdâm olunmalarını vesîle tutdukları sûretde sâire sirâyet ile külliyen ihtilâl-i nizâmı mûcib olacak bir keyfiyet olmağla amel-i kadîme ri‘âyete [ve] terâküm eden iki senelik sekiz bin akçe i‘âneleri kundakçı esnâfına tamamen teslîm ve amel-i kadîme mugāyir ibrâz eyledikleri atik emrin kaydı ref‘ ü terkīn ve kundakçı esnâfına yamak oldukları kaydı bâlâsına şerh ve yedlerine sûret i‘tâsı iktizâ eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 22 Z sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>