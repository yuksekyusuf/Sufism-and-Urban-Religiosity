﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 265<br>Hüküm no: 413<br>Orijinal metin no: [93b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Bey b. Mustafa Bey’in, ölen Mehmed Bey’den karz-ı hasen tarikiyle alacaklı olduğu</b><br><br>Bundan akdem mir-livâ-i Biga olup fevt olan merhûm Mehmed Bey’in sagīre kızı Belkıs’a kıbel-i şer‘den vasîsi Safiye Hâtun bt. Abdi Bey tarafından nehcü’ş-şer‘î üzre vekâleti sâbite olan İbrahim Çavuş b. Mustafa Bey ve zümre-i zu‘amâdan işbu hâmilü’l-kitâb Mehmed Bey b. Mustafa Bey meclis-i şer‘-i şerîfe hâzırân olduklarında çavuş-ı merkūm mahzarında Mehmed Bey mesfûr takrîr-i kelâm ve tafsîl-i merâm kılıp bundan akdem merhûm-ı mezbûr Mehmed Bey’in zimmetinde karz-ı hasen tarîkiyle dokuz bin beş yüz akçe hakkım olup müteveffâ-yı mezkûrdan zikr olunan meblağdan altı bin yüz akçesin alıp kabz edip müteveffâ-yı mezbûr zimmetinde üç bin dört yüz akçe hakkım bâkī kalmışdır taleb ederim dedikde müdde‘î-i mezkûrun da‘vâsına muvâfık beyyine taleb olundukda udûl-i müslimînden Mustafa b. Sinan ve Mehmed [b.] Cafer bi’l-muvâcehe edâ-i şehâdet edip fi’l-vâki‘ işbu Mehmed Bey’in müteveffâ-yı mesfûr Mehmed Bey’in zimmetinde dokuz bin beş yüz akçesi olup dokuz bin beş yüz akçeden altı bin yüz akçesi edâ olunup üç bin dört yüz akçesi olup zimmetinde lâzımü’l-edâ bâkī kalmışdır bu husûsa şâhidleriz ve şehâdet dahi ederiz dediklerinde ba‘de’t-tezkiyye ve’t-ta‘dîl şehâdetleri hayyiz-i kabûlde vâki‘ oldukdan sonra müdde‘î-i mezkûr Mehmed Bey [94a] zikr olunan üç bin dört yüz akçeyi almayıp hâlâ zimmetinde bâkī kaldığına yemîn teklîf olundukda yemîn billâh edip müteveffâ-yı mezkûrun muhallefâtından meblağ-ı mezbûrun edâsına hükm olunup bu vesîka-i enîka alâ mâ hüve’l-hakīka ketb olunup yed-i tâlibine vaz‘ olundu. Tahrîren fî evâili şehri Şevvâli’l-mu‘azzam li sene tis‘a ve tis‘în ve tis‘a mi’e.<br><br><br>Şuhûdü’l-hâl: İskender Bey b. Ali, Mahmud b. Behram Bey, Süleyman Bey b. Abdullah, Mustafa Bey b. Sinan, Mehmed Çelebi b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=18892"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18894"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>