﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 107<br>Hüküm no: 64<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah oğlu Şahin Odabaşı’nın terekesinden kalan menzilin annesi Ümmü Gülsüm’e devredildiği</b><br><br>Medîne-i hazret-i Ebâ Eyyüb el-Ensârî -radıye anhu Rabbühü’l-Bârî-’de Câmi‘-i Kebîr mahallesinde sâkin iken bundan akdem vefât eden Şahin Odabaşı b. Abdullah b. Abdurrahman’ın verâseti sulbî sagīr oğlu Mustafa ile sulbiye sagīre kızı Âişe [ve] sulbiye kebîre kızı Fâtıma’ya münhasıra ve tashîh-i mes’elesi dört sehimden olup sihâm-ı mezbûreden iki sehm sagīr-i mezbûr Mustafa’ya ve bir sehmi kızları mezbûretân Âişe ve Fâtıma’ya isâbeti tahkīkinden sonra mezbûre Fâtıma tarafından husûsü’l-beyânı vekîl olduğu zâtı mezbûru bi’l-ma‘rifeti’ş-şer‘iyye ârifân el-Hâc Ali Efendi b. Receb ve Mehmed Çelebi b. Hüseyin nâm kimesneler şehâdetleriyle şer‘an sâbit ve sübût-ı vekâlete hükm-i şer‘î lâhık olan Mustafa Çelebi b. Mehmed nâm kimesne meclis-i şer‘-i hatîr-i lâzımü’t-tevkīrde müvekkilem mezbûrenin vâlidesi işbu sâhibetü’l-kitâb Ümmü Gülsüm bt. Abdullah nâm hatun mahzarında ikrâr ve takrîr-i kelâm edip müvekkilem mezbûrenin yedinde mülk-i mevrûsu olup mahalle-i mezbûrede vâki‘ bir tarafı ba‘zan Şatır Halil Çelebi ve ba‘zan Mehmed Çelebi mülkü ve bir tarafı Abdi Çavuş bahçesi ve bir tarafı tarîk-ı âm ve bir tarafı tarîk-ı hâs ile mahdûd tabaka-i ulyâsında nîm sofalı bir bâb oda ve dehlîz ve tahta-pûş ve matbah ve vüstâsında bir bâb oda ve dehlîz ve bir kenîf ve bi’r-i mâ ve bahçeyi müştemil menzilde olan rub‘ sehm hissesini müvekkilem mezbûrenin vâlidesi mezbûre Ümmü Gülsüm Hatun’a cihet-i deyn-i şer‘îden olmak üzere yüz guruş mukābelesinde rub‘ hissesini takās edip ol dahi mukāsa ve kabûl edip sihâm-ı mezbûrdan müvekkilem mezbûrun alâka ve medhali kalmadı vâlidesi mezbûrenin mülk-i müşterâsıdır keyfemâ-teşâ mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’l-hâmis min- i’l-hicceti’ş-şerîfe li-sene tis‘a ve ışrîn ve mi’e ve elf.<br><br>Şuhûdü’l-hâl: Celeb Hasan Ağa b. Abdülmennan, Molla Mehmed b. Ali Efendi, Hüseyin Çelebi b. Mehmed, es-Seyyid Mustafa b. Sefer, Mehmed Çelebi b. Hasan Efendi, es-Seyyid Abdurrahman b. Receb, Berber Osman Çelebi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=16221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>