﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 259<br>Hüküm no: 260<br>Orijinal metin no: [64a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Ümmügülsüm Hatun’un küçük kızı için nafaka talebi</b><br><br>Mahmiye-i İstanbul’da merhûm ve mağfûrün-leh Sultan Süleyman Han tâbe serâhu câmi‘-i şerîfi kurbünde Taşodaların birinde sâkine zâtı ta‘rîf-i şer‘î ile mu‘arrefe olan işbu sahibetü’l-kitâb Şerîfe Ümmügülsüm bt. el-Hâc Mehmed nâm hatun mahfil-i kazâda zevc-i sâbıkı Ahmed Bey b. Abdullah mahzarında takrîr-i kelâm ve ta‘bîr ani’l-merâm edip zevcim mezbûr Ahmed Bey’in firâşından hâsıla ve benden mütevellide bi-hakkı’l-hıdâne hacr ve terbiyemde olan sagīre kızım Şerîfe Zeyneb’in nafaka ve kisveye eşedd-i ihtiyâc olmağla kıbel-i şer‘den babası mezbûr Ahmed Bey üzerine kadr-ı ma‘rûf nafaka ve kisve-bahâ farz ve takdîr olunmak matlûbumdur dedikde gıbbe’t-tasdîkı’ş-şer‘î hâkim-i muvakkı‘-ı sadr-ı kitâb tûbâ-leh ve hüsnü-meâb hazretleri târih-i kitâbdan beher yevm sagīre-i mezbûrenin nafaka ve kisvesiʼçün babası mezbûr üzerine bi’t-terâzî onar akçe farz ve takdîr edip meblağ-ı mefrûz-ı mezkûru sagīre-i mezbûrenin nafaka ve kisve vesâir levâzım-ı zarûriyesine harc ve sarfa ve lede’l-iktizâ istidâneye ve inde’z-zafer babası mezbûr üzerine rücû‘a mezbûre Şerîfe Ümmügülsüm’e izin vermeğin mâ-vaka‘a bi’t-taleb ketb olundu.<br><br>Fi’l-yevmi’s-sânî min-Muharremi’l-harâm li-sene erba‘a ve erba‘în ve mie ve elf.<br><br>Şuhûdü’l-hâl: Çukadâr Abdullah b. Mehmed, Mehmed Çelebi b. Abdullah, Ahmed b. Mustafa, Abdullah b. Mustafa, Mustafa b. el-Hâc Mehmed, Mehmed Ağa b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=6013"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6015"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>