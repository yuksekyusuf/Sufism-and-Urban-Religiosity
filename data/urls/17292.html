﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 246<br>Hüküm no: 339<br>Orijinal metin no: [37a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih’in satın alıp kullandığını iddiâ ettiği bargirin Mihal zimmîye aid olduğu</b><br><br>Maʻrûz;<br><br>Havâss-ı refîʻa kazâsında vâkiʻ Kemerci Belgrad karyesi ahâlîsinden arzuhâl eden Mihal nâm zimmî Salih nâm kimesne ile Eyüb mahkemesinde meclis-i şerʻde terâfuʻlarında işbu bir reʼs doru bargir mülküm olup mülkümde iken târîh-i iʻlâmdan yüz yedi gün mukaddem zâyiʻ olup işbu mezbûr Salih yedinde bulmağla bi’l-istihkāk taleb ederim deyü daʻvâ ol dahi cevâbında zikr olunan bargiri ismi maʻlûmum olmayan kimesneden semen-i maʻlûma iştirâ ve ol vechile şirâʼen mülküm olmak üzere vazʻ-ı yed edip müddeʻî-i mesfûrun mülkü iken mülkünden zâyiʻ olduğunu baʻde’l-inkâr müddeʻî-i merkūm Mihal ber-vech-i muharrer müddeʻâsını şuhûd-ı udûlden es-Seyyid Hüseyin b. Hasan ve es-Seyyid Mehmed b. Mustafa nâm kimesneler şehâdetleriyle baʻde’l-isbât ve’t-tahlîfü’ş-şerʻî mûcebiyle zikr olunan bargiri müddeʻî-i mesfûr Mihal’e teslîme mezbûr Salih’[e] tenbîh-i şerʻî olunduğu tescîl olunup huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’l-ışrîn min-Şevvâli’l-mükerrem sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17291"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17293"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o735"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>