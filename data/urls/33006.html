﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 142<br>Hüküm no: 108<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Culha esnafından Abdullah Usta b. Ahmed’in mâlik olduğu culha destgâhını Seyyid Mustafa Usta b. Seyyid Hüseyin’e sattığı</b><br><br>Culha gediği aded 2<br><br>Âsitâne-i aliyyede vâki‘ bürüncük ve bez nesc ve i‘mâl eden culha esnâfından Abdullah Usta b. Ahmed nâm kimesne meclis-i şer‘-i şerîf-i enverde esnâf-ı mezkûreden işbu bâ‘isü’l-kitâb Küsmez demekle ma‘rûf es-Seyyid Mustafa Usta b. es-Seyyid Hüseyin nâm kimesne mahzarında ikrâr-ı tam ve takrîr-i kelâm edip esnâf-ı mezkûrenin yedlerinde bâlâsı tuğrâ-yı garrâ ile mu‘anven fermân-ı âlî-şânda zikr ü beyân olunduğu üzere diledikleri mahalle nakl şurûtundan olarak cem‘an yüz seksen iki aded culha destgâhından beyne’l-esnâf iki destgâh bir gedik i‘tibâr olunup mahmiye-i mezbûrede Eğrikapı dâhilinde Avcıbey mahallesinde kâin bir bâb dükkân derûnunda mevcûde akd-i âti’z-zikrin sudûruna değin yedimde mâlım ve mülküm olan bir gedik i‘tibâriyle iki aded destgâhımı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mersûm es-Seyyid Mustafa Usta’ya yedi yüz guruşa bey‘ ve temlik ve teslîm eylediğimde ol dahi yedimden ber-vech-i muharrer iştirâ ve temellük ve tesellüm ve kabz ü kabûl ve semeni olan meblağ-ı merkūm yedi yüz guruşu bana def‘ ü teslîm eylediğinde ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan bir gedik iki aded destgâh ve onlara merbût sâir âlât-ı lâzıme-i ma‘lûmede benim kat‘a alâka ve medhalim kalmayup merkūm es-Seyyid Mustafa Usta’nın mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-selh-i S sene [1]238.<br><br>Şühûdü’l-hâl: Kethudâ es-Seyyid Ahmed Ağa b. Mustafa, Yiğitbaşı Hüseyin Usta b. Mehmed, Mehmed Emin Usta b. Mehmed, diğer Hüseyin Usta b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=33005"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33007"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>