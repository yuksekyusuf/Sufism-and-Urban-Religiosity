﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 374<br>Hüküm no: 365<br>Orijinal metin no: [88a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aleksandra bt. Yani’nin kızı Fotna aleyhindeki ev davasında haksız olduğu</b><br><br>Mahmiye-i İstanbul’da Fener kapısı dâhilinde Abdi Subaşı mahâllesi sâkinelerinden Aleksandra bt. Yani nâm Nasrâniyye mahmiye-i mezbûrede meclis-i şer‘de sulbiye kebîre kızı râfi‘atü’l-vesîka Fotna bt. Dimitri nâm Nasrâniye tarafından husûs-ı âti’l-beyana vekîl olduğu nehci’ş-şer‘î üzere sâbit olan zevci Yani v. Sava nâm zimmî muvâcehesinde merkūm Karaçelebizâde Mehmed Efendi Evkāfı’nın bi’l-fi‘il mütevellîsi Osman Ağa hâzır olduğu hâlde üzerine da‘vâ ve takrîr-i kelâm edip merhûm-ı mezbûrun evkāfından olup mahâlle-i mezbûrede vâki‘ müteehhilîn odalarından ma‘lûmü’l-hudûd bir bâb tahtânî odaya icâreteyn-i ma‘lûmeteyn ile anam Yelhazon bt. Dimitri nâm Nasrâniye mutasarrıfe iken hâlike olmağla bi-hasebi’l-kānûn zikr olunan vakıf bana intikāl-i âdî ile intikāl etmiş iken kızım müvekkile-i mezbûre Fotna bi-gayrı vechin zabt ve tasarruf eder, vekîl-i mezbûra suâl olunup müvekkilesi kızım mezbûrenin kasr-ı yedine tenbîh olunmak matlûbumdur dedikde, gıbbe’s-suâl vekîl-i mezbûr cevâbında fi’l-vâki‘ zikri mürûr eden vakıf oda müdde‘iye-i mezbûrenin anası mezbûre Yelhazon’un icâreteyn-i ma‘lûmeteyn ile hayâtında taht-ı tasarrufunda iken helâkından iki sene mukaddem bin yüz on üç senesi Şevvâli’l-mükerreminin evâhirinde mahzar-ı şuhûdda müvekkile-i mezbûre Fotna’ya bâ-izn-i mütevellî ferâğ ve tefvîz, ol dahi tefevvüz ve kabûl edip hattâ târîh-i mezbûrda vakf-ı mezbûra mütevellî olan mezbûr Osman Ağa ferâğ ve kasr-ı yedini müş‘ir yedine temessük dahi vermekle bu vech üzere taht-ı tasarrufundadır deyü def‘le mukābele ve mütevellî-i mezbûrun husûs-ı mezbûru nâtık ve târîh-i mezbûr ile müverrah ve imzâ ve hatemini hâvî bir kıt‘a temessük ibrâz eylediğinde isre’n-nazar ve’l-kırâe ve gıbbe’l-istintâk ve’l-inkâr vekîl-i mezbûrdan def‘-i mezkûruna beyyine taleb olundukdan sonra udûlden ve mahâlle-i mezbûre ahâlîsinden Sakosta v. Tarandafil ve Dimitri v. İstefan ve Yorgaki v. Moso nâm zimmîler li-ecli’ş-şehâde meclis-i şer‘e hâzırân olup istişhâd olunduklarında fi’l-vâki‘ zikr olunan vakıf oda müdde‘iye-i mezbûrenin anası mezbûre Yelhazon bt. Dimitri’nin icâreteyn-i ma‘lûmeteyn ile hayâtında taht-ı tasarrufunda iken helâkinden iki sene mukaddem bin yüz on üç senesi Şevvali’nin evâhirinde bizim huzûrumuzda müvekkile-i mezbûre [88b] Fotna’ya bâ-izn-i mütevellî ferâğ ve tefvîz ol dahi tefevvüz ve kabûl etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 10 min-Cumâdelevvel sene 1116.<br><br>Şuhûdü’l-hâl: Mehmed Çavuş b. Ali, Abdullah Çelebi [b.] Hâmi, el-Hâc Ali b. Abdullah, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41894"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41896"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>