﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 487<br>Hüküm no: 598<br>Orijinal metin no: [109b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın alacak iddiasının meşru olmadığı</b><br><br>Mahmiye-i İstanbul’da Dülgerzâde mahallesi sâkinlerinden fahrü’l-akrân ve’l-ekfâ Hüseyin Ağa b. ( ) nâm kimesne dîvân-ı kāimmakām-ı hazret-i sadrazamîde akd olunan meclis-i şer‘-i şerîf-i âlîde medîne-i Üsküdar’a tâbi‘a karye-i Kuzguncuk’da sâkin Yahûd tâifesinin Alaman cemâ‘atinden olan bâ‘isü hâze’s-sifr İsak v. Yakob nâm Yahûdi muvâcehesinde takrîr-i da‘vâ ve tasvîr-i müdde‘â edip sultanü’l-muhadderât tâcü’l-muvakkarât aliyyetü’z-zât safiyetü’s-sıfat zâtü’l-alâ ve’s-sa‘âdet Rukiye Sultan -dâmet ismetuhâ- hazretleri havâssından vilâyet-i Rumili’nde Siroz çiftliği hâssının bin seksen senesinde hâsıla olacak mahsûlâtını üç bin sekiz yüz elli kıt‘a esedî guruşa maktû‘an bana deruhde ve ilzâm edip ben dahi iltizâm ve kabûl eylediğimden sonra sultan-ı mûmâ-ileyhâ hazretleri meblağ-ı maktû‘-ı mezbûru peşîn olmak üzere bâzergânım İsak’a mikdârı beynimizde ma‘lûm deynimin üç bin sekiz yüz elli kıt‘a esedî guruşu için ver deyü bana emr etmekle ben dahi sultan-ı müşârün-ileyhâ hazretlerinin emri ile üç bin yüz doksan dokuz kıt‘a esedî guruşumu peşîn olmak üzere mezbûr İsak’a def‘ ü teslîm edip mezbûr İsak dahi yedimden kabz ve tesellüm eylediğinden sonra sene-i mezkûrede varıp hâss-ı mezkûru zabt eylediğimde mahsûlât-ı şer‘îsinden ancak bin yüz kıt‘a esedî guruş tahsîlim olup zarâr etmekle suâl olunup merkūm İsak’a vech-i muharrer üzere verdiğim üç bin yüz doksan dokuz kıt‘a esedî guruşun vech-i mübeyyen üzere makbûzum olan bin yüz kıt‘a esedî guruşdan ziyâdesi olan iki bin doksan dokuz kıt‘a esedî guruşunu bana red ve teslîme merkūm İsak’a tenbîh olunmak matlûbumdur dedikde müdde‘î-i mezbûrun vech-i meşrûh üzere da‘vâsı meşrû‘a olmamağla merkūm İsak’a suâl teveccüh etmemeğin müdde‘î-i mezbûr vech-i muharrer üzere mu‘ârazadan men‘, mâ-hüve’l-vâki‘ bi’t-taleb ketb olundu.<br><br>Fî 19 min-şehri Ramazani’l-mübârek sene 1081.<br><br>Şuhûdü’l-hâl: Umdetü’l-a‘yân Hüseyin Ağa kethüdâ-yı hazret-i efendi, fahrü’l-akrân Mehmed Ağa ser-muhzırân, Şah Mehmed Çelebi b. Abdülhalim, Mehmed Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=2915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>