﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 245<br>Hüküm no: 209<br>Orijinal metin no: [61b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ömer Efendi b. Mehmed’in mirasından beytülmâle kalan kısmın verildiği</b><br><br>Mahmiye-i Galata’da kasaba-i Tophâne mahallâtından mahalle-i Sefer Kethüdâ sâkinlerinden iken bundan akdem vefât eden Ömer Efendi b. Mehmed nâm müteveffânın verâseti vâlidesi Herdem bt. Nasuh ve zevce-i metrûke ve vârisesi Fâtıma bt. Abdullah nâm hâtunlara ve sulbiye-i sagīre kızları Gevher ve Âişe’ye ve li ebeveyn karındaşı olup zümre-i gılmân-ı acemiyândan Halil b. Mehmed nâm mefkūda münhasıra olup kable’l-kısme sagīre-i mezbûre Âişe dahi vefât edip verâseti li ebeveyn kız karındaşı mezbûre Gevher’e ve vâlidesi mezbûre Fâtıma’ya ve li ebeveyn ammisi mezbûr Halil’e münhasıra olduğu kable’l-kısme mezbûre Gevher dahi vefât edip verâseti vâlidesi mezbûre Fâtıma’ya ve li ebeveyn ammisi mezbûr Halil’e münhasıra olduğu şer‘an mütehakkik oldukdan sonra mefkūd-ı mezbûr Halil’in hisse-i şâyi‘asını ahz için mahmiye-i mezbûre yeniçeri beytülmâl emîni olan fahrü’l-emâsil ve’l-akrân Ahmed Ağa b. Mehmed nâm kimesne tarafından husûs-ı âti’l-beyânı ikrâra vekîl olup vekâleti ber nehc-i şer‘î sâbite olan mumcu Ahmed Beşe b. Hüseyin nâm râcil mahfil-i kazâda râfi‘atü hâze’l-kitâb mezbûre Fâtıma mahzarında bi’l-vekâle ikrâr ve i‘tirâf edip mefkūd-ı mezbûr Halil’e karındaşı merkūm Ömer Efendi’den isâbet eden yirmi dört sehimden bir sehim hisse-i şâyi‘a ve müteveffât-ı merkūme Âişe’den isâbet eden altı sehimden bir sehim hisse-i şâyi‘a ve yine müteveffât-ı mezbûre Gevher’den isâbet eden üç sehimden iki sehim hisse-i şâyi‘ası cem‘an dört sehim hisse-i şâyi‘asını müvekkilim mezbûr Ahmed Ağa merkūme Fâtıma’dan ahz ve kabz eden husûs-ı mezbûra müte‘allik zimmetini ibrâ-i âm ve iskāt-ı tâm eyledi dedikde vekîl-i merkūm Ahmed Beşe’nin vech-i muharrer üzere cârî olan kelâmını el-mukarru leha’l-merkūme Fâtıma Hâtun vicâhen tasdîk ve şifâhen tahkīk edicek mâ vaka‘a bi’t-taleb ketb olundu. Hurrire fî evâhiri Cumâdelûlâ li sene isneyn ve hamsîn ve elf.<br><br><br>Şuhûdü’l-hâl: Osman Efendi b. Ali el-İmâm, Mehmed Halîfe b. ( ) el-Müezzin, Ali Bey b. İbrahim, Kâtib Mehmed Çelebi, Behzad Bey b. Abdullah, Durd[u] Ramazan, Mahmud b. İlyas.</p>          <br><a title="Önceki sayfa" style="text-decoration:none" href="./ayrmetin.php?idno=20412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>