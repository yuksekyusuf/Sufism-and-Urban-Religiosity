﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 492<br>Hüküm no: 772<br>Orijinal metin no: [87b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takyecibaşı Mahallesi’ndeki es-Seyyid İbrahim Efendi Zâviyesi’ne eş-Şeyh Mehmed Salih’in şeyh ve imam tayin olunması</b><br><br>Takyecibaşı Mahallesiʼnde vâkiʻ zâviye ve imâmet fermânı.<br><br>Hazret-i Ebâ Eyüb el-Ensârî’de Takyecibaşı Mahallesiʼnde vâkiʻ ashâb-ı hayrâtdan merhûm eş-Şeyh es-Seyyid Ahmed Usta b. el-merhûm eş-Şeyh es-Seyyid İbrahim Efendi’nin binâ ve vakf eylediği zâviyesinde şeyh ve mescid-i şerîfinde vazîfe-i muʻayyene ile evvelen kendisi imam olup baʻde vefâtihi evlâd-ı evlâd-ı evlâdına baʻde’l-inkırâz zâviye-i mezbûresinde şeyh olanlar mescid-i mezbûrda imam olup baʻde edâ-yı salâti’l-fecr rûhu içün Yasin-i şerîf tilâvetini şart ve vakf eylediği meclis-i şerʻa irâʼet ve nazar olunan dokuz yüz yetmiş yedi târîhiyle müverrah vakfiye-i maʻmûlün-bihâsında mastûr olmağla ber-mûceb-i şart-ı vakf meşîhat ve imâmete mutasarrıf evlâddan Şerif Ahmed bilâ-veled fevt olup yeri hâlî ve meşrûtun-lehümden müstehakkı münkarız olmağın ol vechile meşîhat ve imâmet mahlûl ve tevcîhi lâzım geldiğini vukūf-ı tammı olan Müslimîn ihbâr etmeleriyle erbâb-ı istihkākdan mahâll-i müstahik olan işbu râfiʻ-i tevkīʻ-i refîʻu’ş-şân-ı şehriyârî ve nâkil-i yarlığ-ı belîğ-i mekremet-unvân-ı tâc-dârî iftihâru’s-sulehâi’s-sâlikîn muhtârü’l-etkıyâi’l-vâsılîn eş-Şeyh Mehmed Salih −dâme salâhahuya− müteveffâ-i mezbûrun mahlûlünden şart-ı vâkıf üzere zâviye-i mezbûrenin meşîhati ve mescid-i şerîfin imâmeti tevcîh ve müceddeden mahalline kayd ve yedine berât-ı âlîşânım verilmek bâbında inâyet ricâsına Ebâ Eyüb Ensârî Nâibi Evliyâzâde Mevlânâ Ahmed −zîde ilmuhu− arz etmekle evkāfda kaydı bulunmadığı derkenâr olmağın ber-mûceb-i arz tevcîh olunmak üzere âʻlemü’l-ulemâʼi’l-mütebahhirîn efdâlü’l-fudalâʼi’l-müteverriʻîn bi’l-fiʻil Şeyhü’l-İslâm Mevlânâ Mehmed Said −edâmallâhu teʻâlâ fezâʼiluhu− işâret etmeğin işâreti mûcebince tevcîh olunmak bâbında fermân-ı âlîşânım sâdır olmağın hakkında mezîd-i inâyet-i pâdişâhânem zuhûra getirip bin yüz altmış üç senesi Muharremi’l-harâmı’nın yirmi yedinci günü târîhiyle müverrah verilen ruûs-ı hümâyûnum mûcebince bu berât-ı hümâyûn-ı saʻâdet-makrûnu verdim ve buyurdum ki; mûmâ-ileyh eş-Şeyh Mehmed Salih −dâme salâhahu− varıp müteveffâ-i mezbûr Şerif Ahmed yerine ber-mûceb-i şürût-ı vakf zâviye-i mezbûrede şeyh ve mescid-i şerîfde imâm olup hizmet-i lâzimesin merʻî ve müʼeddî kıldıkdan sonra bundan evvel vazîfe-i muʻayyenesine ne vechile mutasarrıf olagelmişler ise mûmâ-ileyh dahi vazîfe-i muʻayyenesin evkāfı mahsûlünden alıp mutasarrıf ola, ol bâbda zabt u tasarrufuna efrâd-ı âferîdeden hiç ferd vechen mine’l-vücûh ve sebeben mine’l-esbâb mâniʻ ve müzâhim olmayıp dahl ü taʻarruz kılmayalar şöyle bileler alâmet-i şerîfe iʻtimâd kılalar.<br><br>Tahrîren fi’l-yevmi’t-tâsiʻ Safer li-sene selâse ve sittin ve miʼete ve elf.<br><br>Be-makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=17724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b492"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>