﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 153<br>Hüküm no: 237<br>Orijinal metin no: [106-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Mustafa’nın evinin yarı hissesini kocası Muharrem Beşe’ye sattığı</b><br><br>Havâss-ı aliyye kazâsı muzâfâtından kasaba-i Hasköy’de Keçeci el-Hâc Mehmed mahallesinde sâkine Sâliha bt. Mustafa nâm Hatun tarafından bey‘-ı âti’l-beyânı ikrâra vekîl olup mezbûrenin zâtını ma‘rifet-i şer‘iye ile ârifân olan el-Hâc Halil b. Abdünnebi ve Hasan Çelebi b. Mustafa nâm kimesneler şehâdetleriyle şer‘an vekâleti sâbite olan Mehmed Ağa b. Ahmed nâm kimesne meclis-i şer‘-i şerîfde müvekkile-i mezbûrenin zevci işbu sahibü’l-kitâb Muharrem Beşe b. Mehmed nâm kimesne muvâcehesinde bi’l-vekâle ikrâr ve takrîr-i kelâm edip mahalle-i mezbûrede vâki‘ bir tarafı el-Hâc Halil mülkü ve bir tarafı Gazzaz Mustafa Çelebi mülkü ve bir tarafı Halil mülkü ve bir tarafı tarîk-i hâs ile mahdûd bir bâb fevkānî oda ve bir sofa ve bir mikdâr arz-ı hâliye ve kenîfi müştemil mülk menzilinin nısf-ı şâyi‘ini zevci mezbûr Muharrem Beşe’ye beş bin nakd râyic fi’l-vakt fıddî akçeye bey‘-ı bâtt-ı sahîh-i şer‘î ile bey‘ ve teslîm eyledi ol dahi vech-i muharrer üzere iştirâ ve tesellüm ettikden sonra semeni olan meblağ-ı mezbûr beş bin akçeyi tamamen yedinden ahz ü kabz eyledi, ba‘de’l-yevm zikrolunan menzilin nısfı mezkûr Muharrem Beşe’nin mülk-i müşterâsıdır, keyfe mâ yeşâ’ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’s-sânî min-şehri Rebî‘i’l-âhir li-sene ihdâ ve semânîn ve elf.<br><br>Şuhûdü’l-hâl: Mustafa Efendi b. Ali el-imâm, Abdurrahman Efendi b. Maksud, İbrahim Beşe b. Abdünnebi, Mehmed Bey b. Murtaza, Abdülbaki Çelebi b. Ahmed Efendi, Yusuf Çelebi b. Mustafa el-müezzin, İbrahim Çelebi b. Veli, Musa Çelebi b. Mehmed, İbrahim Çelebi b. Dilaver Bey, Mustafa Çelebi b. Dilaver Bey ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=23150"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23152"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o211"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>