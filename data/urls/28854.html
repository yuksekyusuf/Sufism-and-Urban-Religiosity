﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 575<br>Hüküm no: 438<br>Orijinal metin no: [145b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeni toplar dökmek için Gümüşhane’den getirilen bakırların Tophane Nazırı Yusuf Efendi b. Abdurrahman tarafından teslim alındığı</b><br><br>Husûs-ı âti’z-zikrin mahâllinde ketb ü tahrîri için sâdır olan fermân-ı âlîye imtisâlen savb-ı şer‘den ayak nâibi olan fahrü’l-kuzât Mustafa Efendi b. Mehmed irsâl olunup ol dahi mahmiye-i İstanbul’da Eminönü nâm mevzi‘de gümrük emîni olanlara mahsûs odaya varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî eyledikde hâlâ Tophâne nâzırı olan umdetü’l-emâcid ve’l-ekârim câmi‘ü’l-mehâmid ve’l-mekârim Yusuf Efendi b. Abdurrahman tarafından husûs-ı âti’l-beyâna vekîl-i şer‘îsi olan fahrü’l-eşbâh Mehmed Efendi b. Abdullah meclis-i ma‘kūd-ı mezbûrda sefîne reislerinden Mustafa Reis b. Abdurrahman ve Hüseyin b. Bünyad nâm kimesneler mahzarlarında bi’l-vekâle ikrâr-ı tâm ve takrîr-i kelâm edip sâbıkā Gümüşhâne mukāta‘ası emîni olan Süleyman nâm kimesne mahmiye-i mezbûrede vâki‘ Tophâne-i âmiremde müceddeden dökülmesi fermân olunan topçular için mukāta‘a-i mezbûre mahsûlünden hâsıl olan bakırdan medîne-i Trabzon iskelesine ba‘de’n-nakl mezbûrânın sefînesine tahmîl ve Tophâne-i âmireye teslîm etmek üzere gönderdiği bakırdan bi-hesâb-ı külçe bakır işbu mîrî kantar ile vezn olundukda on iki bin otuz dokuz buçuk vakıyye bakır olmağla zikrolunan on iki bin otuz dokuz buçuk vakıyye bakırı bi’l-vekâle mezbûrân Mustafa ve Hüseyin yedlerinden bi’t-tamam ahz u kabz eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ü tahrîr ba‘dehû ma‘an irsâl olunan Mehmed b. Mehmed ve Ahmed b. Ahmed ile meclis-i şer‘e gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 16 min-Muharremi’l-harâm sene [1]108.<br><br>Şuhûdü’l-hâl: İbrahim Çelebi b. Ahmed, Mehmed Ağa b. Ali, Ali Çelebi b. Bali, Ahmed Çelebi b. Ahmed, Mehmed b. İdris, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28853"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28855"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b575"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o770"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>