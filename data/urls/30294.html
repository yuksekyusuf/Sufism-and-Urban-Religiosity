﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 128<br>Hüküm no: 92<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koca Mustafa Paşa Camii Vakıfları’na ait iki fodula fırınını tamir ve tecdid ettiren mütevellî için keşif ve masraf tahmin vesikası</b><br><br>Bâ-mühr-i muhâsebeci efendi<br><br>Mahmiye-i İstanbul’da merhûm Koca Mustafa Paşa Câmi‘-i şerîfi Evkāfı’nın mütevellîsi olan fahrü’l-emsâl Ahmed Ağa b. ( ) nâm kimesne meclis-i şer‘-i şerîf-i enverde bast-ı merâm ve takrîr-i kelâm edip mütevellîsi olduğum [27a] merhûm-ı müşârün-ileyhin imâret-i âmirelerinde fodula tabh olunan iki aded fırınlar müşrif-i harâb olup ta‘mîr ve tecdîde eşedd-i ihtiyâc ile muhtâc olduğu lede’ş-şer‘i’l-enverde müte‘ayyen ve yedimde olan mal-ı vakıf ile ta‘mîr ve tecdîde mâdûniyyetim hasebiyle zikrolunan fırınları ta‘mîr ve tecdîd ve tekmîl etmişidim. Kıbel-i şer‘-i enverden üzerine varılup keşf ve tahmîn ve masrûfum takvîm ve yedime vesîka-i şer‘iyye i‘tâ olunmak matlûbumdur dedikde kıbel-i şer‘-i kavîmden keşif nâibi müderrisîn-i kirâmdan Necibzâde es-Seyyid Feyzullah Efendi Hâssa mi‘mârlarından Başhalîfe Mehmed ve es-Seyyid İbrahim halîfeler ile fırın-ı mezkûra varup merhûm-ı müşârün-ileyh âsitânesinde şeyh olan es-Seyyid Mehmed Hâşim Efendi ve sâir cemâ‘at-i Müslimîn ile keşf ve nazar eylediklerinde, hâl mütevellî-i mûmâ-ileyhin takrîr-i meşrûhu üzere olmağın mi‘mârân-ı mezbûrân ve sâir umûr-ı binâya vukūf-ı tâmmı olan ehl-i hibre ile zikrolunan iki fırınların ta‘mîr ve tecdîd olunan mahallerini misâha ve takvîm ve tahmîn-i sahîh ile tahmîn ve defter ve fiyât-ı cârîsini vaz‘ ile defter-i merkūm yekûnunu yalnız altı yüz seksen iki guruş on sekiz akçeye iblâğ ve meblağ-ı merkūm altı yüz seksen iki guruş on sekiz akçe ile ancak vücûda gelür noksan ile mümkün değildir deyü mi‘mârân-ı mezbûrân Müslimîn-i merkūmûn ile icmâ‘ ve ittifâk eylediklerini, mevlânâ-yı mezbûr mahâllinde ketb ü tahrîr ma‘an meb‘ûs ümenâ’-i şer‘le meclis-i şer‘a gelüp alâ-vukū‘ihî inhâ ve takrîr etmeğin mûcebile meblağ-ı merkūm altı yüz seksen iki guruş on sekiz akçe mütevellî-i mûmâ-ileyhin hesâbına mahsûb olmak üzere işbu vesîka mâ-hüve’l-vâki‘ bi’t-taleb ketb ü imlâ olundu.<br><br>Fî 29 Muharrem sene [1]194.<br><br>Şuhûdü’l-hâl: Mefharü’l-meşâyihi’l-kirâm es-Seyyid Mehmed Hâşim Efendi Post-nişîn-i hânkāh-ı merkūm, Ahmed Efendi b. Süleyman, Osman Ağa b. Mahmud, Molla Ali b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=30293"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30295"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>