﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 413<br>Hüküm no: 417<br>Orijinal metin no: [99b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Biruze bt. Muharrem’in, vefat eden kardeşi Mehmed’in terekesinden dolayı davalı olduğu Avram ile sulh olması</b><br><br>Vilâyet-i Rumeli’nde Mora cezîresinde Trapoliçe kasabası ahâlîsinden olup medîne-i Hazret-i Ebâ Eyyûbe’l-ensârî -aleyhi rahmetü’l-bârîde- sâkin iken bundan akdem vefât eden Mehmed Ağa b. Muharrem b. Hasan’ın li-ebeveyn kız karındaşı ve hasran vârisesi olup mahmiye-i İstanbul’da Alipaşa-i atik mahâllesinde sâkine ve zâtı ma‘rifet-i şer‘iyye ile ârifân Abdülkadir b. Ömer ve Osman b. Seydi nâm kimesneler ta‘rîfleriyle mu‘arrefe olan Biruze nâm hatun mahmiye-i mezbûrda meclis-i şer‘de işbu râfi‘ü’s-sifr Avram v. Mosi nâm Yahûdî muvâcehesinde ikrâr ve takrîr-i kelâm edip karındaşım müteveffâ-yı mezbûr Mehmed Ağa hayâtında malından alâ tarîkı’l-mudârebe altı yüz yaldız altını ile beş yüz guruşunu merkūm Avram’a def‘ ve teslîm ol dahi ber-vech-i muharrer ba‘de’l-ahz zikri mürûr eden altı yüz yaldız altını ile beş yüz guruşu minvâl-i meşrûh üzere i‘mâl etmeyip kendi masârıfına sarfla istihlâk eyledikden sonra meblağ-ı mezkûru kable’l-ahz karındaşım merkūm Mehmed Ağa fevt olup meblağ-ı mezbûr ırsen bana intikāl etmiş idi deyü meblağ-ı mezkûru bi’l-verâse mezbûr Avram’dan taleb ve da‘vâ eylediğimde [100a] ol dahi husûs-ı mezkûru bi’l-külliye inkâr eyleyip bu vech üzere beynimizde münâza‘ât-ı kesîre ve muhâsamât-ı şedîde vâkı‘a olmuşu idi. El-hâletü hâzihi beynimize muslihûn tavassut edip da‘vâ-i mezkûrumdan beni merkūm Avram ile yüz guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz guruşu mezbûr Avram yedinden işbu meclis-i şer‘de tamâmen ahz u kabz edip husûs-ı mezkûra ve müteveffâ-yı mezbûr ile ile’l-vefât sâir beynlerinde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allıka âmme-i de‘âvî ve kâffe-i mutâlebâtdan mezbûr Avram’ın zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim mezbûr Avram dahi bedel-i sulh deyü bana medfû‘u olan meblağ-ı mezbûr yüz guruşa ve gayra müte‘allıka cemî‘ da‘vâdan benim zimmetimi ibrâ ve iskāt eyledi dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’t-tâsi‘ min-Cemâziyelâhir li-sene sitte aşere ve mi’e ve elf.<br><br>Şuhûdü’l-hâl: Süleyman Ağa b. Ebubekir, Süleyman Efendi b. Şaban, Mehmed Efendi b. eş-Şeyh Süleyman Efendi, Zeynelabidin b. Zeynelabidin, Ali Çavuş b. Hasan, el-Hâc Halil b. Abdülkerim.</p>          <br><a title="Önceki sayfa" style="text-decoration:none" href="./ayrmetin.php?idno=41946"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41948"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b413"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>