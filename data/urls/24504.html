﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 288<br>Hüküm no: 399<br>Orijinal metin no: [45b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Hürrem Çavuş Vakfı mütevellisi Osman Çelebi’nin kızlarının vakfa paralarını yeni mütevelli Mahmud Çavuş b. Ahmed’e teslim ettikleri</b><br><br>Mahmiye-i İstanbul’da merhûm Hürrem Çavuş vakfına mütevellî iken vefât eden Osman Çelebi’nin sulbiye kızları Fâtıma ve Hatice nâm sagīrelerin vasiyy-i şer‘îleri olan Ümmühâni Hâtun bt. Mustafa tarafından husûs-ı âtîye vekîl olup, mâ hüve nehcü’s-sübût şer‘an vekâleti sâbite olan fahrü’l-kuzât Mustafa Efendi b. Mehmed, mahfil-i kazâda vakf-ı mezbûra hâlâ mütevellî olan Mahmud Çavuş b. Ahmed muvâcehesinde takrîr-i kelâm edip, mütevellî-i mezbûr Osman Çelebi vefât ettikden sonra ben vasiyy-i merkūmun vekîli olmağla, yüz on sekiz bin iki yüz elli dört akçe ve bin [yirmi] altı senesi ribhinden dört bin yüz akçe ve odalar icâresinden altı yüz akçe ve der-kîse beş yüz akçe mersûm Mahmud Çavuş’a teslîm eyledim, suâl olunup takrîri tahrîr olunmasını taleb ederim dedikde, gıbbe’s-suâl mersûm Mahmud Çavuş fi’l-hakīka vech-i merkūm üzre vakf-ı mezbûrdan zikr olunan meblağları vekîl-i mezbûr yedinden alıp kabz eyledim dedikde, mâ hüve’l-vâki‘ gıbb[e’t-taleb ketb olundu].<br><br><br>Şuhûdü’l-hâl: Ali Bey b. Abdullah, Ömer b. Muharrem, Şaban b. Hasan, Mustafa b. Hacı Veli, Ali Bey b. Sefer, Mahmud Bey b. Abdullah, Deveci Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=24503"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24505"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>