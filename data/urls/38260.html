﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 49<br>Hüküm no: 24<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cariye Sadakat’in Ayşe Hanım aleyhindeki hürriyet iddiasını ispatlaması</b><br><br>Ma‘rûz,<br><br>Rıkka inkıyâd-ı sâbıkını mukırra ve mu‘terife ber-vech-i âtî da‘vâya kıbel-i şer‘den mezûne olan Zenciyetü’l-asl ma‘lûmetü’l-vasf Sadakat bt. Abdullah mahfil-i şer‘iyyâtda İstanbul’da Aksaray kurbünde Kazganî Sadi Çelebi mahâllesinde sâkine bâ‘isetü’l-i‘lâm mu‘arrefetü’z-zât Âişe Hanım bt. Halil muvâcehesinde ben işbu târîh-i i‘lâmdan iki sene mukaddem gāibetü ani’l-meclis Maverdi Kadın’ın rıkka münkāde yedinde şirâen câriye-i memlûkesi iken gāibe-i merkūme Maverdi Kadın mahzar-ı şuhûdda beni malından âzâd ve i‘tâk ve sâir harâir-i asliyât zümresine ilhâk ve idrâc edip ol vechile ben hürretü’l-asl olmuş iken işbu mezbûre Âişe Hatun rakīka câriyesi olmak üzere bana fuzûlî ve bi-gayrı hakkın vaz‘-ı yed ve beni âhara bey‘ murâd eder olmağla suâl olunup sebîlim tahliye olunmak murâdımdır deyü ba‘de’d-da‘vâ ve’l-istintâk, ol dahi cevâbında müdde‘iye-i mevsûfe-i mezbûreye rakīka câriyesi olmak üzere vaz‘-ı yedini ikrâr u i‘tirâf edip lâkin gāibe-i merkūme Maverdi Kadın’ın müdde‘iye-i mezbûreyi gāib ani’l-meclis Esirci Mustafa Ağa b. Abdullah nâm kimesneden semen-i medfû‘ ve ma‘lûm ve makbûza bey‘ ve teslîm etdiğinde ol dahi ba‘de’l-iştirâ ve’t-temellük ve’t-tesellüm ve’l-kabûl üç bin iki yüz guruş semen-i medfû‘ ve makbûza bana bey‘ ve temlîk ve teslîm eylediğinde ben dahi ber-minvâl-i muharrer iştirâ ve temellük ve tesellüm ve kabûl etmemle ol vechile müdde‘î-i mevsûfe-i mezbûreye şirâen mülküm olmak üzere vaz‘-ı yed ederim deyüp müdde‘iye-i mezbûre Sadakat’in ber-minvâl-i muharrer ıtk müdde‘âsını inkâr etmekle müdde‘iye-i mevsûfe-i mezbûre Sadakat ber-vech-i muharrer ıtk müdde‘âsını her biri lede’t-tezkiye adl ve makbûlü’ş-şehâde [idükleri] ihbâr olunan mahâlle-i merkūme imamı Hüseyin Efendi b. Mehmed ve Yaver Ağa b. Abdullah nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘iye-i mezbûre Sadakat’in ıtkına ba‘de’l-hükm şer‘an sebîli tahliye olunduğu huzûr-ı [âlîlerine i‘lâm olundu].<br><br>Fî 5 B sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38259"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38261"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b049"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o193"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>