﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 84<br>Hüküm no: 26<br>Orijinal metin no: [10-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çıkrıkçı Kemal Mescidi İmamı Feyzullah Efendi’nin, Mehmed Esad Efendi aleyhindeki vakıf arsa iddiasının meşru olmadığı</b><br><br>Sarıgez kurbünde vâki‘ Çıkrıkçı Kemâl Mescid imamı süknâsı imam meşrûtası deyü etdiği da‘vâsı beyandan âciz olmağla.<br><br>Ma‘rûz,<br><br>Nezâret-i dâ‘îlerinde olan evkāfdan mahmiye-i İstanbul’da Çıkrıkçı Kemâl Mescidi imamı ve zikri âtî arsaya tevliyet ve süknâ iddi‘â eden sâhib-i arzuhâl Feyzullah Efendi meclis-i şer‘-i enverde mezbûrdan mukaddem mescid-i mezkûrda imam olan Mustafa Efendi b. Halil Efendi’nin sulbî oğlu olup arsa-i mezkûreye vaz‘-ı yedi mütehakkık olan derûn-ı arzuhâlde mezkûr müderrisîn-i kirâmdan Mehmed Esad Efendi ile terâfu‘larında hâlâ imamı olduğum mescid-i mezkûr kurbünde vâki‘ bir tarafdan mescid-i mezkûr bahçesi ve bir tarafdan Hüseyin Ağa tasarrufunda olan menzil ve bir tarafdan mezbûr Mehmed Esad Efendi’nin mescid-i mezkûr vakfından tasarrufunda olan menzil ve tarîk-i âm ile mahdûd arsa vakıf olup ve süknâsı mescid-i mezkûrda imam olanlara meşrûta olup ve meşrûta olduğu semâğla meşhûd ve mütevâtir iken benden mukaddem mescid-i mezkûrda imam olan işbu Mehmed Esad Efendi’nin babası, oğlu mezbûra verip ol dahi kıbel-i şer‘-i şerîfden bu hilâlde mi‘mâr ağa ma‘rifetiyle bâ-işâret-i aliyye sâdır olan fermân-ı âlîye imtisâlen keşfolduğu vech üzere arsa-i mezkûrenin kendi menzili tarafında seksen beş zirâ‘ mahâllini binâ ile işgāl ve yüz otuz beş zirâ‘ını hâliyeten zabt etmekle suâl olunup arsa-i mezkûre fâriğān ani’ş-şevâgil süknâ için bana teslîme tenbîh olunmak matlûbumdur dedikde mezbûr Esad Efendi dahi arsa-i mezkûrenin asl-ı vakfiyetini ikrâr, lâkin mescid-i mezkûr imamlarına ancak gallesi meşrûtadır ve mukaddemâ mütevellîsi olan Ahmed Ağa nâm kimesne zamânında arsa-i mezkûre ceddim mezbûr Halil Efendi’nin tasarrufunda olup gallesini mütevellî-i mezbûra edâ ederken fevt oldukda babam mezbûr Mustafa Efendi’yi intikāl ve ber-vech-i muharrer otuz sene tasarrufundan sonra tevliyeti dahi babama tevcîh olundukda arsa-i mezkûreyi icâre-i misliyesiyle bana icâr, ben dahi zikr olunan mahâlline binâ ihdâs etmiş idim. Lâkin babam mezbûrun bana icârı sahîh olmamağla arsa-i mezkûrenin mecmû‘u babam mezbûrun fevtinden benim ile kızları olan Hadîce ve Ümmügülsüm’e âdiyen intikāl eyledi deyü arsa-i mezkûrenin süknâsı meşrûta olduğunu inkâr etmeğin bu sûretde imam-ı mezbûrun mezbûr Esad Efendi ile ihtilâfları asl-ı vakıfda [11] olmayıp şurûtda olmağla mezbûr Esad Efendi’nin yedinde olan fetvâ-yı şerîfede mahz-ı şurûtda tesâmu‘la şehâdet makbûle olmayıp tescîlini isbât lâzım gelip ve vakf-ı mezkûr kadîm ve münkatı‘u’s-sübût olduğundan mâ‘adâ imam-ı mezbûr vâkıfını dahi bu vechile ta‘yîn ve beyana kādir olamadığı huzûr-ı âlîlerine mübâşiri çavuş kulları iltimâsıyla i‘lâm olundu.<br><br>Fî 22 B sene [11]79.</p>          <br><a title="Önceki sayfa" style="text-decoration:none" href="./ayrmetin.php?idno=29316"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29318"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>