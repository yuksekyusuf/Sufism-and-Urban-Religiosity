﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 290<br>Hüküm no: 247<br>Orijinal metin no: [70b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih b. Mehmed ve kardeşi Süleyman’ın babalarından intikal eden fırın ve bakkal hususundaki davaları</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâle nazar olundukda Anadolu’da Bandırma kasabasında sâkin iken bundan akdem verâseti zevcesi Fâtıma Hatun ile sulbî oğulları mukaddemâ sagīr ve hâlen kebîrler sâhibey-i arzuhâl Salih ve Süleyman’a münhasıra olduğu hâlde vefât eden Mehmed nâm kimesnenin zikr olunan Bandırma kasabasında Çıra Pazarı’nda kâin bir bâb habbâz fırını ve bir bâb dükkânı hayatında ile’l-vefât yedinde mülkü olup ba‘de vefâtihî zevce-i merkūme ile oğulları merkūmâna mevrûs olup ancak merkūmân Salih ve Süleyman babaları mezbûrun hîn-i vefâtında sagīr bulunduklarından dekâkîn-i mezkûrdan zikr olunan habbâz fırınına kasaba-i mezbûre mütemekkinlerinden İsteryo zimmîye dükkân-ı mezkûru dahi Barutoğlu Karabet zimmîye vâlideleri mezbûre kendi hissesiyle ma‘an bilâ-izn-i şer‘ fuzûlî bey‘ etmekle zimmiyân-ı mersûmân dahi dekâkîn-i mezkûreyni akd-i sahîh ile mülk-i müşterâları olmak zu‘muyla bir müddetden beri zabt ve tasarruf etmişler ise de bu def‘a merkūmân Salih ve Süleyman zikr olunan iki bâb dükkândan hisse-i irsiyelerini mütâlebe ve ahz murâd eylediklerinde zimmiyân-ı mersûmân dahi keff-i yedden imtinâ‘ eylediklerine mebnî sâhibey-i arzuhâl merkūmân Salih ve Süleyman zimmiyân-ı mersûmân ile mahâllî meclisinde Tanzîmât-ı Hayriye usûl-i mehâsin şümûlü îcâbınca ber-nehc-i şer‘î terâfu‘ ve ihkāk-ı hak olunmak bâbında kasaba-i mezbûre muhassıl vekîli ve nâibi ve a‘zâ-yı meclis-i memlekete hitâben bir kıt‘a emr-i âlîşân sudûru niyâzından ibâret olduğu işbu arzuhâl meâlinden müstefâd olmağla bu sûretde ber-vech-i istid‘â sâhibey-i arzuhâl merkūmân zimmiyân-ı mersûmân ile mahâllinde vech-i şer‘î üzere terâfu‘ ve ihkāk-ı hak olunmak bâbında ber-vech-i meşrûh bir kıt‘a fermân-ı âlî sudûru re’y-i âlîlerine menût idüğü huzûr-ı [âlîlerine i‘lâm olundu].<br><br>Fî-gurreti Receb sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1149"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1151"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>