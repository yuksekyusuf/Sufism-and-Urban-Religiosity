﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 110<br>Hüküm no: 46<br>Orijinal metin no: [15a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mahberci Mustafa’nın tacirler esnafının işlerine karışmasının yasaklandığı</b><br><br>Mahberci fermânı Ma‘rûz-ı dâ‘î-i devletleridir ki Mahmiye-i İstanbul’da Tâcirler Kethüdâsı İsmail ve yiğitbaşıları el-Hâc Mustafa ve ustalarından diğer el-Hâc Mustafa ve Konyalı Mehmed ve el-Hâc Mehmed ve el-Hâc Abdullah ve Mustafa b. Mahmud ve sâirleri meclis-i şer‘de Tosyalı Mahberci Mustafa mahzarında bizim nizâm-ı kadîmimiz metâ‘ımız olan sahtiyânı debbâğ tâifesi taşradan mahmiye-i mezbûreye getirdikde, resm-i gümrüğü edâdan sonra doğru tâcirhânede Lonca nâm mahalle getirip kethüdâ ve yiğitbaşımız ve ihtiyâr ustalarımız ma‘rifetleriyle semen-i misilleri ile hırfet-i mezbûre erbâbına tevzî‘ ve taksîm olunagelip Tosya tüccârının alâka ve medhalleri olmamağla metâ‘ımıza karışagelmeyip hırfetimiz erbâbının gayrı metâ‘ımıza karışmakdan men‘ olunmuşiken mezbûr Mahberci Mustafa hilâf-ı fermân-ı âlî ve mugāyir-i nizâm metâ‘ımız olan sahtiyânı taşradan getiren debbâğdan hafiyyeten alıp dikici tâifesine ziyâde bahâ ile bey‘ için der mahzen ve ihtikâr etmekle nizâm-ı kadîme halel verip bizi ve dikici tâifesini ızrâr eder deyû teşekkî ve men‘ olunmasını taleb eylediklerinde mezbûr Mahberci Mustafa dahi ikrâr ve i‘tirâf etmekle, ba‘de’l-yevm nizâm-ı kadîmleri üzre hırfet-i mezbûre erbâbının metâ‘larına karışmayıp bâ‘is-i ihtilâl olmamak üzre mezbûr Mahberci Mustafa’ya tenbîh ve huzûr-ı âlîlerine bi’l-iltimâs i‘lâm olundu. Fî 18 Şevvâl sene [1]138.</p>          <br><a title="Önceki sayfa" style="text-decoration:none" href="./ayrmetin.php?idno=29023"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29025"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>