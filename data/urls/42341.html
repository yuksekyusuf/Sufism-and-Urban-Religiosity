﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 216<br>Hüküm no: 235<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. İsmail’in Ümmügülsüm aleyhindeki hizmetkârlık ücreti davasında anlaşma sağlanması</b><br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Hadice bt. İsmail mahfil-i şer‘iyyâtda Ümmügülsüm bt. el-Hâc Mehmed b. Abdullah’ın zevci ve tarafından husûs-ı âti’l-beyânda vekîli olduğu İmam Hafız Mustafa Efendi b. Ahmed ve Molla Abdullah b. el-Hâc Mehmed şehâdetleriyle sâbit olan Ahmed Ağa b. el-Hâc Mehmed muvâcehesinde ben ücretle hizmet eder makūleden olmamla müvekkile-i mezbûre Ümmügülsüm’e bundan akdem ücret kavlinsiz iki sene hizmet edip müddet-i mezkûrede lâzım gelen ecr-i mislimi müvekkile-i mezbûreden hâlâ taleb ederim deyü tasaddî eylediği ecr-i misl da‘vâsından bâ-vesâtet-i muslihîn vekîl-i mezbûr Ahmed Ağa ile üç zer-i mahbûb bedel-i makbûza sulh olup mâ‘adâ ecr-i misline müte‘allika âmme-i da‘vâdan müvekkile-i mezbûre Ümmügülsüm ile vekîl-i mezbûrdan her birinin zimmetini ibrâ-i âm ile ibrâ ve iskāt edip vekîl-i mezbûr dahi bedel-i sulh olmak üzere medfû‘u olan üç zer-i mahbûba müte‘allika da‘vâdan mezbûre Hadice’nin zimmetini ibrâ ve iskāt edip ve her biri âharın ibrâsını dahi bi’l-asâle ve bi’l-vekâle kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 19 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>