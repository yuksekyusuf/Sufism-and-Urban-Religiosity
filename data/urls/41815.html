﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 318<br>Hüküm no: 285<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Ali’nin boşandığı eşiyle darp davasında anlaşma sağlanması</b><br><br>Mahmiye-i İstanbul’da Fethiye mahâllesinde sâkin Mustafa b. Hacı Hüseyin nâm kimesne mahmiye-i mezbûrede meclis-i şer‘-i hatîrde işbu râfi‘ü’l-vesîka İbrahim b. Ali nâm kimesne mahzarında ikrâr ve takrîr-i kelâm edip mezbûr İbrahim zevcesi olup hâlâ tatlîk eylediği Ümmühani bt. Abdullah nâm hatun târîh-i kitâbdan altı gün mukaddem zikr olunan Fethiye mahâllesinde sâkin olduğum menzilime girip zevcem olup benim firâşımdan hamli olan işbu hâzıratü bi’l-meclis Ümmühani bt. İbrahim’in bi-gayrı hakkın yumruk [ve] dizleri ile batnına darb edip zevcem mezbûre Ümmühani Hatun darb-ı mezkûrdan nâşî müstebînü’l-hilka meyten bir cenîn ilkā etmekle husûs-ı mezbûra müte‘allıka âmme-i da‘vâdan mezbûr İbrahim’in zimmetini ben ve zevcem mezbûre Ümmühani Hatun ibrâ-i âmm-ı kātı‘ü’n-nizâ‘la ibrâ ve iskāt eyledik dedikde, gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî aşer min-şehri Rebî‘i’l-âhire sene sitte aşere ve mi’e ve elf.<br><br>Şuhûdü’l-hâl: el-Hâc Mehmed Efendi el-kâtib, Ömer Efendi kâtib, Emîn Mehmed Efendi el-kâtib, Mustafa Efendi el-kâtib, Hacı Süleyman b. Mehmed, Hacı Mustafa b. Mehmed, İsmail b. Ali, Ali Beşe b. Ahmed, Ahmed Çelebi b. Hasan, Ali Çelebi b. Hasan, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41814"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41816"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>