﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 188<br>Hüküm no: 175<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beytülmâl Emini Ali Ağa’nın vefat eden Gürcü Mehmed’e ait olduğu iddiasıyla el koyduğu Çerkes cariye Ayşe’nin yarı hissesinin Süleyman b. Ali’ye ait olduğu</b><br><br>Efendi hazretleri imzâsıyladır.<br><br>Dergâh-ı âlî yeniçerilerinden Dördüncü Cemâ‘ate mahsûs oda ahâlîsinden olup mahmiye-i İstanbul’da Esir Hanı demekle ma‘rûf handa sâkin bâ‘isü’l-kitâb Süleyman b. Ali dîvân-ı kāimmakām-ı hazret-i sadrazamîde akd olunan meclis-i şer‘-i âlîde mahmiye-i mezbûrede yeniçeri beytülmâli emîn[i] olan Ali Ağa b. İsmail muvâcehesinde üzerine da‘vâ ve takrîr-i kelâm edip mezbûrun yedinde olan işbu orta boylu, açık kaşlı elâ gözlü [37a] Abaziyyetü’l-asl Âişe bt. Abdullah nâm câriye mahmiye-i mezbûrede Alaca Hamam kurbünde ( ) mahallesinde sâkin iken bundan akdem vefât eden Gürcü Mehmed b. Abdullah ile ale’l-iştirâki’s-seviyy mülkümüz olup müteveffâ-yı mezbûr Mehmed’in vâris-i ma‘rûfu olmamağla mevsûfe-i mezbûreyi müstakıllen mezbûr Gürcü Mehmed’in mülkü olmak üzere mezbûr Ali Ağa beytülmâl için kabz etmekle benim nısf hisseme bi-gayr-ı hakkın vaz‘-ı yed eder. Suâl olunup hissemden kasr-ı yedine ve bana teslîme mezbûr Ali Ağa’ya tenbîh olunması matlûbumdur dedikde gıbbe’s-suâl mezbûr Ali Ağa cevâbında mevsûfe-i mezbûreyi müstakıllen müteveffâ-yı mezbûrun mülkü olmağla beytülmâl için kabz etmişimdir deyü nısfı müdde‘î-i mezbûrun mülkü olduğu ma‘lûmum değildir deyü inkâr edicek müdde‘î-i mezbûrdan da‘vâsına mutâbıka beyyine taleb olundukda mahmiye-i mezbûrede Firuz Ağa mahallesinde sâkin Süleyman Beşe b. Abdullah ve medîne-i Galata muzâfâtından kasaba-i Tophane’de Mehmed Ağa mahallesinde sâkin olup Vâlide Çarşısı’nda attâr olan Mustafa Beşe b. Hasan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mevsûfe-i mezbûre müteveffâ-yı mezbûr ile müdde‘î-i mezbûrun ale’l-iştirâki’s-seviye mülk ve hakları olup mevsûfe-i mezbûrenin nısfı müdde‘î-i mezbûra teslîm emîn-i mezbûr Ali Ağa’nın üzerine lâzımdır, biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri hayyiz-i kabûlde vâkı‘a [mutâbık] olup müdde‘î-i mezbûr tahlîf-i şer‘î ile tahlîf olundukdan sonra mevsûfe-i mezbûrenin nısfını müdde‘î-i mezbûre teslîme emîn-i mezbûr Ali Ağa’ya tenbîh olunmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Derviş Ağa b. ( ), Hüseyin Beşe çukadâr, Mehmed Ağa ser-muhzırân, umdetü’n-nüvvâb Hasan Efendi, ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=2492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>