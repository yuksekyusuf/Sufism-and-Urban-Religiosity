﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 131<br>Hüküm no: 129<br>Orijinal metin no: [13b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yusuf b. Sâdık’ın oturduğu evi tamir etmesine izin verildiği</b><br><br>Mahmiye-i İstanbul’da Gül Câmi‘i mahallesinde sâkin râfi‘ü’l-kitâb Yusuf b. Sâdık meclis-i şer‘-i kavîmde sevk-i kelâm edip, mahalle-i mezbûrede vâki‘ mülk menzilin içinde olan kârgir kâfiriyyü’l-binâ kemer mürûr-ı eyyâmla harâbe müşrif olup münhedim olması mukarrer olmağın, altına duvar binâ etmek istedikde Sirkeci Emir vakfına mütevellî olan Abdi Çavuş mâni‘ olur. Hâlâ kıbel-i şer‘den üzerine varılıp vâki‘ hâl mahallinde görülmek taleb ederim dedikde, savb-ı şer‘den Mevlânâ Mahmud Efendi irsâl olunup hâssa mi‘mârlardan Üstâd Ali ve Üstâd Mustafa ve zeyl-i kitâbda esâmisi mastûr olan bî-garaz Müslimîn ile mahall-i mezbûra varıp, mütevellî-i mezbûr ihzâr ve istintâk olundukda cevâb verip, zikr olunan kemerin altı yanında şatrancî hesâbınca on sekiz zirâ‘ olan arsamı vakf-ı mezbûrdan olan at değirmeninin tetimmesinde olmak üzre zabt ederim deyip, lâkin müdde‘âsını isbâta kādir olmamağın, mi‘mârân-ı mezbûrân mesâha edip, zikr olunan kemerin arzı binâ zirâ‘ı ile üç zirâ‘ olup ol mikdâr altında vâki‘ olan arsa dahi kemere tâbi‘dir deyû haber verdiklerinden mâ‘adâ a‘yân-ı mahalle-i mezbûreden cemm-i gafîr meclis-i şer‘-i münîrde hâzırûn olup, fi’l-hakīka arsa-i mezbûre kadîmden arz-ı hâliye olup zikr olunan at değirmene muttasıl tahta havlusu olup mezkûr yere mâlik olanlar zabt edegelmişler iken, mezbûr Sirkeci Emir tahta havluyu fuzûlen kaldırıp tarîk-i âm tarafına taş duvar binâ etmekle zabt eylemişdi deyû ihbâr ettiklerine binâen, mütevellî-i mezbûr bî-vech ta‘arruzdan men‘ olunduğunu mevlânâ-yı mezbûr mahallinde tahrîr ve mahfil-i kazâda takrîr etmeğin, mâ vaka‘a [ketb olundu.] [Fi’l-yevmi’r-]râbi‘ [min şehri] Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: Fahrü’l-e’imme Mehmed Efendi eş-şehîr Mecâzî, Mehmed Çelebi b. el-Hâc Hasan el-müezzin, el-Hâc Emirşah b. Ali, Ahmed b. Ali ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24233"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24235"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>