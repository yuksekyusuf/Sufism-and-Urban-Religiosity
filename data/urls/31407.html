﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 561<br>Hüküm no: 653<br>Orijinal metin no: [Arka kapak]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fırancılacı fırınlarınlarında pişirilen has ve beyaz narhının, ekmek fiyatının yarısı olacağı</b><br><br>Ma‘rûz<br><br>Sâdır olan fermân-ı âlîlerine imtisâlen esâr sicillâtı tetebbu‘ olundukda francalacı fırınları bir müddet mesdûd olup bin iki yüz on üç senesi evâilinde bâ-fermân-ı âlî küşâdına izin ve ruhsat verildiği esnâda Sadrâzam-ı sâbık Devletlü İzzet Mehmed Paşa hazretlerinin lisânen sâdır olan emirlerine mebni nân-ı azîzin sülüsânı olarak francala ve has ekmeğin bir paralığı elli üç buçuk dirhem olmak üzere es‘âr siciline kayd ve târih-i merkūmdan beri ol vechile i‘mâl oluna gelmiş olduğu ihbâr olunub mâ‘adâ husûs-ı mezkûrun vech-i meşrûh üzere nizâmına dâir sebd-i kaydına zaferyâb olunmadığı ve kadîmden beri francala ve has ekmek beyninde kat‘an fark olmayıp ikisi bir nev‘den ibâret ve taht-ı nizâma dâhil olup lâkin okka ekmeği tâ‘bir olunur bâ-evâmir-i aliyye birkaç fırına mahsûs ve gāyetü’l-gāye hâssu’l-hâs ve pişkin olarak dolu i‘mâl olunan francala taht-ı nizâma dâhil olmayıp kıyye ile bey‘ olunup mâ‘adâ cümlesi taht-ı nizâma dâhil ve tabh eyledikleri francalanın has ve beyaz tabhı nisâbında olarak vezni vakit ve zamânına göre nân-ı azîz narhı kaç dirhem bir paraya olur ise nân-ı azîzin nısfı olmak nizâm-ı kadîm ve düstûrü’l-amel olduğu Başmuhâsebe’den ihrâc olunan derkenârdan müstebân olup lâkin francalacı fırınlarından bazıları vech-i meşrûh üzere has ve beyâz tabhı nisâbında olarak bir kıyyesi on iki para yâhud dahi ziyâde hesâbı üzere noksan-ı fâhiş ile i‘mâl ve esvâk ve pazarda ibâdullâha bey‘e cesâret etmeleriyle bu vechile esnâf-ı merkūme beynlerinde ta‘dîl ve tesviye husûsu re’y-i rezîn-i isâbet-karînlerine menût mevâddan idüğü İstanbul Mahkemesi’nden huzûr-ı âlîlerine i‘lâm olundu.<br><br>Fî-17 Receb sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b561"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>