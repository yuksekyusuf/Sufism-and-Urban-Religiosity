﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 170<br>Hüküm no: 269<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim’in Çinili Camii yakında ikamet eden Yuvan v. Stepan’ı yaraladığı</b><br><br>Ma‘rûz,<br><br>Üsküdar’da Çinili Câmi‘-i şerîf kurbünde sâkin bağçevân tâifesinden olup ber-vech-i âtî mecrûh idiği kıbel-i şer‘den ba‘de’l-keşf ve’l-mu‘âyene nümâyân olan Yuvan v. Estepan nâm zimmînin tarafından vekîl-i sâbitü’l-vekâlesi Hâfız Mehmed Efendi meclis-i şer‘de müvekkil-i mezbûrun hasmı medîne-i mezbûrede Atîk Vâlide Sultan hudûdu dâhilinde subaşı neferâtından Bostânî İbrahim b. Ahmed mahzarında mezbûr İbrahim târih-i i‘lâm gecesi vakt-i mağribde câmi‘-i mezbûr önünde sûkda mezbûr Yuvan’ı başının sol cânibi tepesi üzerine sopa ile darb ve cerh ve yine sağ arkasının küreği ardından darb kara bere, bu vechile bi-gayr-ı hakkın müvekkile-i mezbûru darb ve kara bere etmiştir deyü mûcebini bi’l-vekâle da‘vâ ve mezbûr İbrahim cevâbında vakt-i mezbûrda karındaşını ihzâr edersen önüne gelip karındaşını yedimden tahlîs ve ol hînde ben dahi sopa ile ancak arkasına darb başının üzerinde olan darbını bi’l-külliye inkâr etmekle müdde‘î vekîl-i mezbûr vech-i muharrer üzere müdde‘âsını lede’t-tezkiye adâletleri zâhir olup câmi‘-i mezkûr kurbünde sâkin el-Hâc Hüseyin b. Mehmed ve Ahmed b. Mahmud nâm kimesneler şehâdetleri ile muvâcehesinde vech-i şer‘î üzere isbât etmeğin mûceb-i şer‘îsi cerh-i mezkûrun bur’una tevkīf olunduğu bi’l-iltimâs huzûr-ı âlîlerine i‘lâm olundu.<br><br>Fî 10 Saferü’l-hayr sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52870"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52872"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o262"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>