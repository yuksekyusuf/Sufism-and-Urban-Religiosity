﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 296<br>Hüküm no: 224<br>Orijinal metin no: [78a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Osman’dan oğlu Mehmed Emin’e intikal eden Sultan Bâyezid Evkafı’na ait tarla hisselerinin başkasına devrine mahkeme tarafından izin verildiği</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Câmi‘-i kebîr mahallesinde sâkin iken bundan akdem vefât eden Mehmed Ağa b. Osman’ın sulbî sagīr oğlu Mehmed Emin’in tesviye-i umûruna bâ-hüccet-i şer‘iye vasîsi olan işbu râfi‘u’l-kitâb el-Hâc Mustafa b. el-mezbûr Osman meclis-i şer‘-i şerîf-i enverde takrîr-i kelâm ve ta‘bîr ani’l-merâm edüp merhûm ve mağfûrun-leh Sultâ[n] Bâyezid Han -tâbe serâhu- hazretlerinin Evkāfı’ndan olup Havâss-ı Refî‘a kazâsı muzâ[fâ]tından Çekmece-i Sagīr nâhiyesine tâbi‘ lede’l-ahâlî ve’l-cîrân ma‘lûmü’l-hudûd ve’l-kıta‘ tarlalardan mütevellî temessüğü mûcebince müteveffâ-yı mezbûrun ile’l-vefât taht-ı tasarrufunda olup ba‘de vefâtihî sulbî sagīr oğlu Mehmed Emin’e intikāl-i âdî ile intikāl etmeğin tarlalar-ı mezkûrda olan sagīr-i mezbûrun müntakıl hisse-i ma‘lûmesi hâsıl[ı] harcına vefâ etmeyip ve sagīr-i mezbûrun zarûret-i nafakası dahi olmağla tarlalar-ı mezkûrdan intikāl-i âdîye binâen sagīr-i mezbûrun hissesi âhara ferâğ ve bedeli istirbâh olunmak [içün] kıbel-i şer‘den izin verilmek bi’l-vesâye matlûbumdur dedikde vasîyy-i mezbûrun kelimât-ı meşrûhası vâkı‘a mutâbık idüği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb -tûbâ lehû ve hüsnü-meâb- efendi hazretleri tarla-yı mezkûrda olan hisseleri ba‘de’l-müzâyede ve inkıtâ‘ı’r-rağbe bedel-i <<istirbâh>> misli ve ma‘rifet-i mütevellî ile âhara ferâğa kıbel-i şer‘den vasîyy-i mezbûra izin vermeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Muharremi’l-harâm sene 1149.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa, es-Seyyid Ahmed Çelebi b. es-Seyyid Abdurrahim, es-Seyyid Mehmed b. es-Seyyid Mustafa, İmâm-ı Câmi‘-i Kebîr Mehmed Efendi b., Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16594"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16596"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>