﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 135<br>Hüküm no: 100<br>Orijinal metin no: [28b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âlime Hatun Vakfı’na ait Emin Bey Mahallesi’ndeki yanmış arsa üzerine bina inşası için mütevellînin mahalle imamı Mustafa b. Ali’ye izin verdiği</b><br><br>Mülkiyete izin<br><br>İstanbul’da Parmakkapı kurbünde Emîn Bey Mahallesi ahâlîsinden bâ‘isü’l-kitâb el-Hâc Mustafa b. Ali nâm kimesne meclis-i şer‘-i hatîr-i lâzımü’t-tevkīrde mahalle-i mezbûre imâmı olup ashâb-ı hayrâtdan merhûme Âlime Hatun’un vakf edip arsa ve gallesini mahalle-i mezbûre imâmlarına şart eylediği bir tarafdan vakf-ı mezbûrdan Musâhib Hızır Ağa menzili ve bir tarafdan Çıkrıkçı Hasan Vakfı’ndan kezâlik mezbûr Hızır Ağa menzili ve bir tarafdan Firuzağa Vakfı’ndan Çukadâr Süleyman Ağa menzili ve taraf-ı râbi‘den tarîk-i âm ile mahdûd zikri âtî yüz kırk altı zirâ‘ muhterik arsa üzerinde olan enkāz-ı mevcûde-i mu‘ayyeneye vaz‘-ı yedi mütehakkık olan Hasan Efendi b. Mehmed nâm kimesne mahzarında üzerine da‘vâ ve takrîr-i kelâm edip mezbûr Hasan Efendi arsa-i mezbûre üzerinde olup bundan akdem vukū‘ bulan harîkde muhterik ebniyeden bâkī dîvâr ve mahzeni müştemil ve beher yevm birer akçeden senede üç guruş mukāta‘a-i kadîmesi olup üzerinde olan ebniyesi yedimde mülküm olan enkāza bi-gayr-ı hakkın vaz‘-ı yed ve beni binâ ihdâsından men‘ eder, suâl olunup mümâna‘atı men‘ ve def‘ olunmak murâdımdır dedikde imâm-ı mezbûr Hasan Efendi mârrü’l-beyân enkāz-ı mevcûde-i mu‘ayyeneye vaz‘-ı yedini ikrâr ve i‘tirâf edip lâkin zikrolunan yevmî bir akçe icâre enkāz-ı mevcûde ile meşgūl olan arsa-i mezkûrenin ecr-i mislinden noksan-ı fâhiş ile nâkıs olmağla, arsa-i mezkûrenin mukāta‘ası ecr-i misline iblâğ olunmak bi’t-tevliye murâdımdur deyü beynlerinde ba‘de vukū‘ı’l-münâza‘a mezbûr el-Hâc Mustafa Ağa mukāta‘a-i kadîme-i mezkûrenin üzerine birer guruş zamm ile mukāta‘a-i kadîme-i mezkûresi el-yevm ecr-i misli olan [30a] senevî dört guruşa iblâğ eyledikde, mütevellî-i merkūm Hasan Efendi dahi râzî olup ve arsa-i mezkûre üzerine her ne binâ ederse mülkü olmak üzere izin verüp bu vechile yedinde ibkā ve ber-minvâl-i muharrer temessük vermeğe ta‘ahhüd etmeğin mâ-hüve’l-vâki‘ bi’t-taleb ketb olundu.<br><br>Fî 7 min-Rebî‘ülevvel sene [1]194.<br><br>Şuhûdü’l-hâl: Bağçevân-zâde sâbık Yazıcı Mustafa Efendi, Ahmed Bey b. Mustafa, Mahalle-i mezbûre müezzini el-Hâc Hasan, Yoğurtcu el-Hâc Hüseyin, Kahve[ci] el-Hâc Mehmed, Ahmed Efendi b. Ali, Mehmed Sâdık b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30301"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30303"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>