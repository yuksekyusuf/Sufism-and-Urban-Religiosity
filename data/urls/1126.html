﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 267<br>Hüküm no: 223<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Başçavuş İbrahim Ağa’nın tarla davasının meşru olmadığı</b><br><br>Ma‘rûz,<br><br>Asâkir-i muntazama-i Şâhâne demirli süvârîlerinden Rıza Paşa livâsında ikinci bölükde Başçavuş sâhib-i arzuhâl İbrahim Ağa b. el-müteveffâ Osman Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde İstanbul’da Nuruosmaniye Câmi‘-i şerîfi kayyımbaşısı el-Hâc Süleyman Efendi b. Mustafa muvâcehesinde Anadolu’da Bolu sancağında vâki‘ Dörtdivan nâhiyesi kurâlarından Kılıççılar karyesi sâkinelerinden derûn-ı arzuhâlde mezkûretü’l-ism mu‘arrefetü’z-zât Âişe bt. İsmail nâm [hatun] hâzıra olduğu hâlde karye-i mezkûre hudûdu dâhilinde vâki‘ Belek nâm mahâlde kâin lede’l-ahâlî ve’l-cîrân ma‘lûmü’l-hudûd altı dönüm bir kıt‘a tarla pederim mezbûr Osman Ağa’nın bâ-tapu ile’l-vefât taht-ı tasarrufunda olup bin iki yüz elli üç senesi hilâlinde pederim mezbûr Osman fevt oldukda tarla-yı mezkûr bilâ-tapu bana intikāl etmiş iken hâzıra-i mezbûre Âişe Hatun zikr olunan tarlayı bundan akdemce mârru’z-zikr Dörtdivan nâhiyesi voyvodası gāib ani’l-beled Ahmed Ağa’ya dokuz yüz guruş bedel mukābelesinde fuzûlî fâriğa ve bedel-i mezkûr dokuz yüz guruşu gāib-i mezbûr işbu merkūm el-Hâc Süleyman Efendi yediyle hâzıra-i mezbûra teslîm ve tarla-yı mezkûru el-yevm gāib-i mezbûr Ahmed Ağa bi-gayr-ı hakkın hırâset ve zirâ‘at etmek üzere olup lâkin mücerred gāib-i mezbûr Ahmed Ağa merkūm el-Hâc Süleyman Efendi yediyle tarla-yı mezkûrun bedelini ber-vech-i muharrer hâzıra-i merkūmeye mukaddemâ teslîm eylediğine binâen mezbûr el-Hâc Süleyman Efendi gāib-i mezbûrun cemî‘ husûsâtına vekîl olmuş olmağla öyle olucak tarla-yı mezkûru gāib-i mezbûrdan keff-i yed ve mahâllinde bana teslîm etdirmek üzere mezbûr el-Hâc Süleyman Efendi’ye cebr olunsun deyü takrîr-i meşrûhu üzere tasaddî eylediği iddi‘âsı meşrû‘a ve iltifâta şâyân olmadığı müdde‘î-i mezbûr İbrahim Ağa’ya tefhîm olunduğu huzûr-ı âlîlerine i‘lâm olundu.<br><br>Fî 29 S sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1125"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1127"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o306"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>