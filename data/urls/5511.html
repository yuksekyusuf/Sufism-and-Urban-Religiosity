﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 495<br>Hüküm no: 587<br>Orijinal metin no: [118a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tevliyet davasının zaman aşımından dolayı hükmü olmadığı</b><br><br>Ma‘rûz.<br><br>Dîvân-ı âlî çavuşlarından ( ) Çavuş mübâşeretiyle meclis-i şer‘a ihzâr olunan merhûm Koca Mustafa Paşa Vakfı’nda bâ-berât-ı âlîşân mütevellî olan Mustafa Efendi’den hasmı Ali b. Mustafa meclis-i şer‘de merhûm mûmâ-ileyh hayâtında vakfının tevliyeti ba‘de’l-inkırâzi’l-evlâd utekāsına ve ebnâ-yı utekāsına alâ-mâ-tenâselü ve te‘âkabû şart ve ta‘yîn ben merhûm mûmâ-ileyhin ebnâ-yı ebnâ-yı ebnâ-yı utekāsından olan mezbûr Mustafa’nın sulbî oğlu olup tevliyet-i mezkûre hakk-ı meşrûtam iken mezbûr Mustafa Efendi bi-gayr-ı hakkın zabt ve tasarruf etmekle kasr-ı yedine tenbîh ve şart-ı vâkıf üzere bana tevcîh olunmak taleb ederim deyü da‘vâ eyledikde mezbûr Mustafa Efendi cevâbında tevliyet-i mezkûreye bin doksan beş târihinden berü ecânibden ma‘lûmü’l-esâmî on nefer kimesneler kırk sekiz sene mütevellî ve bilâ-nizâ‘ mutasarrıf olup ebnâ-yı utekādan olmak üzere kimesne kat‘â taleb da‘vâ etmeyip müdde‘î-i mezbûr dahi bilâ-özr otuz yedi sene sükūt etmekle şer‘an da‘vâsı istimâ‘ olunmamak bâbında yedimde olan fetvâ-yı şerîfeye ba‘de’n-nazar bî-vech mu‘ârazadan men‘ olunması matlûbumdur deyü da‘vâyı def‘ ve takrîrine muvâfık bir kıt‘a fetvâ-yı şerîfe ibrâz edicek mezbûr Ali kaziyye bi’l-cümle minvâl-ı muharrer üzere idiğini ikrâr u i‘tirâf eylediğinden mâ‘adâ müdde‘âsına ityân eylediği şâhidlerin şehâdetleri simâ‘la olup mahz-ı şürût-ı vakıfda tesâmu‘la şehâdet dahi makbûl olmayıp da‘vâ-yı mersûmesi lağv-ı mahz olduğu lede’ş-şer‘ zâhir olmağın ber-mûceb-i fetvâ-yı şerîfe mezbûr Ali bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu. Fermân hazret-i veliyyü’l-emrindir.<br><br>Fî 13 Cumâdelûlâ sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5510"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5512"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b495"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>