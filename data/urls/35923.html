﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 366<br>Hüküm no: 248<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manifaturacı Yorgi ve akrabalarının tütüncü dükkânındaki hisselerini Manav Kiryako v. Yordam’a satmaları</b><br><br>Tütüncü mübâya‘ası Duhân Gümrüğü kurbünde Zahîreciler içinde 8000 guruş<br><br>Kezâlik mahmiye-i İstanbul’da Cibali kapısı hâricinde Seferikoz mahallesinde sâkinler her biri teba‘a-i Devlet-i aliyye’nin Rum milletinden olup kendi nefsinden asîl ve anası Katerina bt. Simon v. Adam ile li-ebeveyn kız karındaşı Sormine? tarafından husûs-ı âti’l-beyânda vekîl olduğu şahıslarını bi’l-ma‘rifeti’ş-şer‘iyye ârifân tütüncü esnâfı kethüdâ vekîli Ahmed Efendi b. Osman ve yiğitbaşısı Ahmed Ağa b. el-Hâc Ali şehâdetleriyle ber-nehc -i şer‘î sâbit olan mânifaturacı Yorgi diğer li-ebeveyn er karındaşı kezâlik teba‘a-i Devlet-i aliyye’den ve millet-i merkūmeden Nikola hâzır olduğu hâlde meclis-i şer‘-i şerîf-i enverde vilâyet-i Anadolu’da Niğde kazâsı kurâsından Turdonos karyesi ahâlisinden kezâlik teba‘a-i Devlet-i aliyye’den ve millet-i merkūmeden işbu hâmilü’r-rakīm Manav Kiryako v. Yordam muvâcehesinde esnâf-ı merkūmenin bâ-berât-ı şerîf -i âlîşân kethüdâsı el-Hâc Abdüllatif Efendi hâzır olduğu hâlde bi’l-asâle ve bi’l-vekâle ikrâr-ı tâm ve takrîr-i kelâm edip mahmiye-i İstanbul’da Duhân Gümrüğü kurbünde Zahîreciler sûkunda hasırcı dükkânı ittisâlinde kâin Harameyn-i muhteremeyn Evkâfı müsakkafâtından Sabuncu Avram v. Bünyad ve Yorgi v. Praşkova’nın bi’l-münâsafa taht-ı tasarruflarında olan bir bâb tütüncü dükkânı derûnunda mevcûde şehriye dört guruş kirâ-yı kadîmelü Eshâm Muhâsebesi Kalemi’nde mukayyed ve mu‘teber beyne’l-esnâf gedik ta‘bîr olunur âlât-ı lâzime-i ma‘lûmenin yüz yirmi sehm i‘tibârıyla seksen sehm hisse-i şâyi‘ası âhar ma‘lûmü’l- esâmî kesânın ve mâ‘adâ kırk sehm hisse-i şâyi‘ası dahi bi-hükmi’l-münâsahati’ş-şer‘iyye iki bin sekiz yüz seksen sehimden olup sihâm-ı merkūmeden bin yedi yüz dört sehm hissesi yedimizde olup bin iki yüz yetmiş altı senesi Şevvalü’l-mükerremi’nin yirminci günü târihiyle müverrah ve ol târihde İstanbul kādısı olan sudûr-ı izâmdan Halil Hamid Paşazâde semâhatlü Nazif Beyefendi hazretlerinin imzâ ve hatemini hâviye işbu bir kıt‘a hüccet ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca benimle ve müvekkilelerim merkūmetân ve hâzır-ı merkūm Nikola’nın iştirâken ve şâyi‘an yedimizde mülk ve hakkımız olmağla el-hâletü ben bi’l-asâle ve müvekkilelerim merkūmetâna izâfetle bi’l-vekâle ve hâzır-ı merkūm Nikola dahi kezâlik bi’l-asâle ber-vech-i muharrer iştirâken mâlik olduğumuz cem‘an bin yedi yüz dört sehm hisse-i şâyi‘a-i âlât-ı gedik-i merkūmu tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm Kiryako’ya bâ-izn-i şürekâ sekiz bin guruşa bey‘ ve temlîk ve teslîm eylediğimde ol dahi iştirâ ve temellük ve tesellüm ve kabz u kabûl edip semeni olan meblağ-ı mezkûr sekiz bin guruşu bize def‘ u teslîm eylediğinde biz dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile bi’l-asâle ve izâfetle bi’l-vekâle ibrâ vü ıskāt ve her birimiz ber-vech-i muharrer âharın ibrâsını kabûl eyledik, ba‘de’l-yevm mârrü’z-zikr bin yedi yüz dört sehm hisse-i şâyi‘a-i merkūme-i âlât-ı gedik-i mezkûrda benimle anam ve kız karındaşım ve müvekkilelerim merkūmetân Katerina ve Sormin’e? ve hâzır-ı merkūm Nikola’nın aslâ ve kat‘â alâka ve medhalimiz kalmayıp merkūm Kiryako’nun mülk-i müşterâsı ve hakk-ı sırfı olmuşdur dedikde gıbbe’t-tasadîk.<br><br>Fî 15 Receb sene 1279<br><br>Şuhûdü’l-hâl: Muhzır Mustafa Ağa b. ( ), Muhzır Ahmed Ağa b. ( ), Muhzır Yusuf Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35922"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35924"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>