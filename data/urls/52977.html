﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 217<br>Hüküm no: 375<br>Orijinal metin no: [61b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Halil’in evine saldıran Bostancı Mehmed’ten şikayetçi olduğu</b><br><br>Ma‘rûz,<br><br>Vâki‘ olan mevâddı istimâ‘ için cânib-i şer‘-i Nebevî’den irsâl olunan Ahmed Efendi dâ‘îleri Vânî karyesinde câmi‘-i şerîfe içinde akd eylediği meclis-i şer‘de sahib-i arzuhâlde Molla Halil hasmı olup meclis-i mezkûra ihzâr ettirdiği Bostânî Mehmed ile ba‘de’l-mürâfa‘a târih-i i‘lâmdan bir gece mukaddem sâ‘at dörtde menzilim derûnuna duhûl ve iyâlimi fi‘l-i şenî‘ kasdettikde mezbûr ile iki sâ‘at mikdârı arbede eylediğimde mezbûrun libâslarını dahi bırakdırdım deyü mûcebini ba‘de’d-da‘vâ cevâbında mezbûr Mehmed libâs kendimde olup yolda gider iken aldı deyü ikrâr, menzile duhûlünü inkâr etmekle karye-i mezbûre ahâlîsinden mazbûtü’l-esâmî on dört nefer kimesneler mezbûr Mehmed eşkıyâdan olup sâbıkası olduğunu ve mezbûr Mehmed’in babası [62a] olup Kule bağçesi ustası Yusuf nâm kimesnenin i‘ânetiyle karye-i mezbûre sükkânının bir türlü emn ü râhatımız yokdur deyü her biri mezbûrânın muvâcehesinde sû’-i hâllerini ihbâr eylediklerini mezbûr dâ‘îleri mahâllinde tahrîr ve ümenâ-i şer‘le gelip inhâ ve ihbâr etmeğin fermân-ı âlîlerine imtisâlen huzûr-ı âlîlerine i‘lâm olundu.<br><br>Fî 12 Cumâdelâhire sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52976"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52978"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o247"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>