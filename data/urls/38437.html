﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 96<br>Hüküm no: 57<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eşinden boşanan Aliye’ye başka biri ile evlenmesine izin verilmesi</b><br><br>Tahlîf, izin hücceti<br><br>Medîne-i Üsküdar’a muzâfe Kādı karyesinde sâkine bâ‘isetü’l-vesîka Aliye bt. Hasan nâm hatun meclis-i şer‘-i şerîf-i enverde ikrâr-ı tam ve takrîr-i kelâm edip zevc-i dâhilim olan gāib ani’l-meclis İsmail b. Hasan nâm kimesne zevc-i dâhilim olup târih-i kitâbdan yetmiş sekiz gün mukaddem beni tatlîk edip yevm-i talâkdan târih-i vesîkaya gelince müddet-i mezkûre zarfında beyne’l-hayzeyn tuhr-ı kâmil tahallülü vechi üzere hâlâ üç hayız ile iddetim münkaziye olmuşdur deyü haber verip ve mezbûre Aliye Hatun gāib-i mezbûr İsmail’in zevc-i medhûlün-bihâsı olup zevc-i gāib-i merkūm târih-i mezbûrda tatlîk edip yevm-i talâkdan târih-i kitâba gelince yetmiş sekiz gün mürûr eylediği Pastırmacı Hanı’nda sâkinler ve zâtı mezbûreyi ârifân es-Seyyid Ali b. Osman ve es-Seyyid Hüseyin b. Ali nâm kimesneler ihbârlarıyla mütehakkık olmağın mezbûre Aliye Hatun gıbbe’t-tahlîfi’ş-şer‘î kavl-i muhtâr üzere mezbûre Aliye Hatun müddet-i mezkûrede inkızâ-yı iddeti hakkında yemîniyle şer‘an tasdîk olunmağla nefsini zevc-i âhara tezvîc ve inkâha izin birle mâ-vaka‘a [bi’t-taleb ketb olundu.]<br><br>Fî 26 S sene [1]242<br><br>Şühûdü’l-hâl: Muhzır Emin Çelebi, Muhzır Mehmed Çelebi, Muhzır Ali Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38436"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38438"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>