﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 5 Numaralı Sicil (H. 983 - 984 / M. 1575 - 1576)<br>cilt: 32,&nbsp;sayfa: 64<br>Hüküm no: 62<br>Orijinal metin no: [29-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Râziye bt. Seyyid Ahmed adlı kadının eve istihkak iddiasının reddi</b><br><br>Râziye Hâtun bt. Seyyid Ahmed nâm hâtun, merhûme Şems Peri bt. Abdullah nâm hâtunun zevci ve bu hanımdan doğan Kasım ve Fâtıma ve Ayşe nâm sıgārın babası olan Mahmud Bey b. Abdullah mahzarında iddi‘â edip dedi ki, mahmiye-i Kostantıniyye mahallâtından Ma‘cûncu Kasım mahallesinde kâin ve bir tarafdan Emine Hâtun bt. Abdullah mülkü, diğer tarafdan kasap İbrahim b. Abdullah mülkü, öteki tarafdan tarîk-ı âm ile mahdûd ve şu anda senin ve sıgār-ı mezkûrenin zilyedliğinde buluna menzil yalnız bana âid bir mülkdür. Zira menzil-i mezbûr önceden benim âzâdlı kölem olan Nâzenin bt. Abdullah’ın evi idi. Vefât etti ve menzil-i mahdûd-i merkūm irs-i şer‘î ile bana intikāl etti. Menzil-i mesfûru senden ve çocuklardan istiyorum. Mezbûr Mahmud Bey’e suâl olunduğunda merkūme Nâzenin hâl-i hayâtında yukarıda menzil-i mahdûd-i mezkûru mezbûre Şems Peri’ye bey‘ etmiş, o da râyicü’l-vakt yirmi bin akçe mu‘ayyen semenle ondan iştirâ etmişdi. Sonra Şems Peri öldü ve menzil-i mahdûd-i mezbûr irs-i şer‘î ile bana ve sıgār-ı merkūma intikāl etti deyû cevâb verdi. Vâki‘ inkârdan sonra sıdk-ı makāline kendisinden beyyine taleb edildiğinde İmâm mevlânâ Mehmed b. Bayram ve Kasım b. Abdullah ve Ali b. Mehmed müdde‘iye-i merkūme mahzarında merkūme Nâzenin’in hâl-i hayâtında menzil-i mahdûd-i mezbûru merkūme Şems Peri’ye satdığı, onun da semen-i mezbûrla ondan satın aldığı, ardından öldüğü ve mahdûdu’l-mezbûr evin irs-i şer‘î ile küçük çocuklara ve Mahmud Bey’e intikāl ettiği ve şu anda evin yalnız onların mülkü olduğu yönünde şehâdet ettiler. Şehâdetleri ba‘de şerâiti’l-kabûl inde’ş-şer‘ mu‘teber ve makbûl oldukdan sonra mûcebince hükm edildi. Tahrîren fî 23 Şa‘bân sene 983.<br><br><br>Şuhûdü’l-hâl: Ferhad Bey b. Abdullah, Mustafa Bey b. Abdullah, Hüseyin Bey b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=18080"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18082"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt005&bsm=glt005b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt005&bsm=glt005o219"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>