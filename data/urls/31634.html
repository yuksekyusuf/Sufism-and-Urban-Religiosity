﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 257<br>Hüküm no: 226<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Yusuf ve kardeşi Emine Hatun’un İnci Hanı hancısı Ali Ağa aleyhindeki menzil ve alacak davalarında anlaşma sağlanması</b><br><br>600 guruşa sulh<br><br>Ma‘rûz<br><br>Sâhibey-i arzuhâl zâtı mu‘arrefe Fatıma bt. Yusuf nâm hatun asâleten ve li-ebeveyn kız karındaşı Emine Hatun tarafından husûs-ı âtîde vekîl olduğu zâtını ârifân Mustafa Efendi b. Hasan ve İbrahim Edhem Ağa b. el-Hâc İbrahim nâm kimesneler şehâdetleriyle sâbit olan Mehmed Efendi b. Ali vekâleten Çarşamba günü Arz Odası’nda huzûr-ı hazret-i kāimmakām-ı âlî-makāmîde ma‘kūd meclis-i şer‘-i münîrde İstanbul’da İnci Hanı hancısı derûn-ı arzuhâlde mezkûrü’l-ism Ali Ağa b. Süleyman nâm kimesne mahzarında babamız olup bundan akdem vefât eden mezbûr Yusuf Ağa’nın hân-ı mezkûrda oda derûnunda mevzû‘ nakid iki bin guruş ve hân-ı mezkûrda vâki‘ taht-ı tasarrufunda olan bir bâb odadan hisse-i ma‘lûmesi ve arpa anbarları icâresinden seneteyn-i ma‘lûmede müctemi‘ üç bin guruş ki cem‘an beş bin guruş mezbûr Ali Ağa bi-gayrı hakkın ahz ü kabz eylediğinden mâ‘adâ zikr olunan oda hissesi ve arpa anbarları ve hân-ı mezkûr civârında kâin Taşdirek nâm mahâlde iki bâb sagīr menzilini fuzûlî zabt etmekle nakd-i merkūm ile sâlifü’l-beyân oda hissesi ve anbarlar ve menzilleri bize teslîme merkūm Ali Ağa’ya tenbîh olunmak bi’l-asâle ve bi’l-vekâle matlûbumuzdur deyü da‘vâ eylediğimizde ol dahi müdde‘âmızı külliyen inkâr birle beynimizde ba‘de vûkū‘i’l-münâza‘a bâ-vesâtet-i muslihîn beynimiz tevkīf ve ıslâh olunup biz ber-vech-i meşrûh tasaddî eylediğimiz da‘vâ-yı mezkûremizden mezbûr Ali Ağa ile bi’t-tav‘ ve’r-rızâ altı yüz guruş bedel-i medfû‘ ve makbûza bi’l-asâle ve bi’l-vekâle ba‘de akdi’l-musâlaha ve’l-kabûl bi’l-cümle zikr olunan husûslara ve mârrü’l-beyân oda hissesini ve anbarlar ve menzillere ve sâir cemî‘ hukūk-ı şer‘iyeye müte‘allika âmme-i de‘âvî ve mutâlebât ve kâffe-i eymân ve muhâsamâtdan bi’l-asâle ve bi’l-vekâle merkūm Ali Ağa’nın zimmetini ibrâ-yı âmm-ı sahîh-i şer‘î ile kabûlü hâvî ibrâ ve iskāt eyledik deyü ikrâr ve tasdîklerini İstanbul Mahkemesi’nden huzûr-ı [âlîlerine i‘lâm olundu.]<br><br>Fî 17 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31633"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31635"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>