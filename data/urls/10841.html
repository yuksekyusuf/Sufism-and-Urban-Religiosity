﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 290<br>Hüküm no: 298<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Makrihora köyünden Yanko v. Dimitri ile Nikola v. İstavri’nin müşterek oldukları evi Mehmed Usta’ya satmaları</b><br><br>Mübâya‘a-i menzil<br><br>Havâss-ı Refî‘a kazâsına tâbi‘ Makrihora karyesi mütemekkinlerinden Yanko v. Dimitri ve Nikola v. İstavri nâm zimmîler meclis-i şer‘-i hatîr-i lâzımü’t-tevkīrde işbu bâ‘isü’l-kitâb Mehmed Usta b. Ahmed nâm kimesne tarafından husûs-ı âti’l-beyânı tasdîka vekîl olduğu nehc-i şer‘î ve tarîk-i mer‘î üzere sâbit olan sulbî kebîr oğlu Bostânî Osman Ağa nâm kimesne mahzarında herbiri ikrâr ve takrîr-i kelâm edip akd-i âti’z-zikrin sudûruna değin bi’l-münâsafa bâ-hüccet-i şer‘iye şirâen yedimizde mülk ve hakkımız olup karye-i mezbûrede vâki‘ bir tarafdan Dimitri zimmî mülkü ve bir tarafdan Hıristo zimmînin bakkāl dükkânı ve iki tarafdan tarîk-i âm ile mahdûd fevkānî üç bâb oda ve tahtında bir ahur ve bir bâb bakkāl ve bir bâb kasab dükkânı ve bir sokak kapısı ve merkūm Hıristo zimmî cânibinden gayrı etrâf-ı selâseden taş duvarı müştemil bir bâb mülk menzilimizi cümle-i tevâbi‘ ve levâhıkla tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkil-i mezbûr Mehmed Usta’ya iki yüz altmış guruşa bey‘ ve temlik ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr iki yüz altmış guruşu müvekkil-i mezbûr Mehmed Usta yedinden bi’l-münâsafa tamamen ahz ü kabz eyledik, ba‘de’l-yevm menzil-i mahdûd-ı mezkûr cemî‘ müştemilâtıyla müvekkil-i mezbûr Mehmed Usta’nın mülk-i müşterâsı ve hakk-ı sarfı olup bizim kat‘a alâka ve medhalimiz kalmamışdır dediklerinde gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 22 min-Ra sene 1197<br><br>Şühûdü’l-hâl: Es-Seyyid Mehmed Efendi İmâm-ı karye-i mezbûre, Molla Ali b. Halil, Salih b. Halil, Sâbık Barutçubaşı Musa Ağa, Taşçılar Kethudâsı Salih, es-Seyyid Mustafa Kahveci.</p>          <br><a title="Önceki sayfa" style="text-decoration:none" href="./ayrmetin.php?idno=10840"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10842"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>