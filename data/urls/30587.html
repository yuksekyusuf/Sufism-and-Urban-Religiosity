﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 139<br>Hüküm no: 128<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraylı Habibe Kadın’a ait ekmek fırınının çalışmaması sebebiyle kiracıların kira anlaşmalarını fesh ettikleri</b><br><br>Ma‘rûz<br><br>İstanbul’da Hocapaşa kurbünde Hobyar mahallesinde sâkine sâhibe-i arzuhâl Saraylı Habîbe Kadın bt. Abdullah tarafından ber-vech-i âtî vekîl olduğu zâtını ârifân es-Seyyid Süleyman Efendi b. es-Seyyid Ali ve Bostânî Hüseyin b. Ebubekir şehâdetleriyle sâbit olan Ömer Ağa b. Hüseyin nâm kimesne meclis-i şer‘-i münîrde etmekçiler kethüdâsı ve nizam ustaları hâzır oldukları hâlde etmekçi tâ’ifesinden Mustafa Beşe b. Hüseyin ile şerîki derûn-ı arzuhâlde mastûrü’l-ism Fırayo v. Molyo nâm zimmî mahzarlarında mezbûrûn Mustafa ve Fırayo zimmî müvekkilem mezbûrenin İstanbul’da Hasanpaşa Hânı tahtında bi’l-icâreteyn mutasarrıfe olduğu bir bâb mu‘attal etmekçi fırınında beher şehr yirmişer guruş icâre tesmiyesiyle müste’cirleri olmağla işbu sene-i mübâreke Cemâziye’l-âhiresi şehriyesi olan yirmi guruşu ve ba‘de’l-yevm zimmetlerinde icâre müctemi‘ oldukça ezâ ve cefâ etmeksizin müvekkilem mezbûreye teslîm mezbûrâna tenbîh olunmak bi’l-vekâle matlûbumdur dedikde mezbûrân Mustafa Beşe ve Fırayo zimmî cevâblarında fırın-ı mezkûr birkaç seneden beru mu‘attal olup kendi değirmeni ve âhar değirmenden ta‘yînâtı olmamağla târîh-i i‘lâmdan bir ay mukaddem vekîl-i mezbûr ile fesh-i akd-i îcâr etmemizle icâreden zimmetimizde ancak yirmi guruş deynimiz bâkî kalmışdır deyip ve fırın-ı mezkûrun gediğinden rızâlarıyla keff-i yed ve ibrâ-yı zimmet ve fîmâ ba‘d fırın-ı mezkûrun gediğine ta‘arruz etmemek üzre âhar akâra tebdîle izn verdiklerinde vekîl-i mezbûr dahî râzı olduğu tescîl ve huzûr-ı âlîlerine i‘lâm olundu.<br><br>Fî 25 min Recebi’l-ferd sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30586"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30588"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o314"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>