﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 188<br>Hüküm no: 193<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia bt. Mehmed’in, bir adet vakıf evin dörtte bir hissesinin vakıf tarafından Mustafa Efendi’ye feragatinin reddedilmesini talep ettiği</b><br><br>Ma‘rûz<br><br>Sâhibe-i arzuhâl ma‘rifetü’z-zât Rabia bt. Mehmed nâm hatun meclis-i şer‘-i şerîf-i enverde Hammâmî Mustafa Efendi b. Mehmed ile terâfu‘larında Receb Ağa Vakfı’ndan beher şehr kırk beşer akçe icâre-i mü’ecceleli İstanbul’da Yavaşca Şâhin mahallesinde vâki‘ beyne’l-ahâlî ve’l-cirân ma‘lûmü’l-hudûd ve’l-müştemilât bir bâb vakf menzilden bi’l-icâreteyn mutasarrıfe olduğum rub‘ hissemi ammim Mehmed nâm kimesne fuzûlî bâ-re’y-i mütevellî mezbûr Mustafa Efendi’ye ferâğ edip lâkin bize ferâğ-ı mezkûru mücîze olmamamla rub‘ hisse-i mezkûreyi bâ-re’y-i mütevellî istirdâd ederim deyü ba‘de’d-da‘vâ ve’l-istintâk mezbûr Mustafa Efendi cevâbında müdde‘iyye-i mezbûre târîh-i i‘lâmdan kırk yedi gün mukaddem huzûr-ı şer‘de mütevellî-i vakf Abdullah Efendi tarafından vekîl-i câbî-i vakf İsmail Efendi hâzır olduğu hâlde husûs-ı mezkûru bi-aynihî da‘vâ ve ben dahî bin iki yüz iki senesi Rebî‘ü’l-âhiri’nin ikinci günü rub‘ hisse-i mezkûreyi bi’n-nefs müdde‘iyye-i mezbûre doksan guruş bedel-i makbûz mukâbelesinde bâ-re’y-i mütevellî bana kat‘iyyen fâriga olmuşdu deyü da‘vâ-yı def‘imi mezbûre Rabia münkire olmağla şuhûd-ı udûl ile muvâcehesinde vech-i şer‘î üzere beyân ve isbât eylediğimden sonra def‘an li’n-nizâ‘ ve kat‘en li’l-husûme mâlımdan teberru‘an müdde‘iyye-i mezbûreye on guruş def‘ ve teslîm ol dahî kabz ve menzil-i mezkûra müte‘âllika da‘vâdan zimmetimi ibrâ ve iskāt ben dahî kabûl etmişidim deyü mezbûr Mustafa Efendi eylediği mazmûnunu ba‘de’l-inkâr udûlden el-Hâc Abbas b. Ahmed ve Ebubekir b. el-Hâc Abdullah şehâdetleriyle muvâcehesinde isbât etmeğin mûcebince müdde‘iyye-i mezbûre da‘vâ-yı mezkûresiyle mezbûr Mustafa Efendi’ye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 27 min L. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o295"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>