﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 749<br>Hüküm no: 1240<br>Orijinal metin no: [102a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uygunsuz hareketlerinden dolayı Ayşe bt. Mehmed’in mahalleden çıkarılması</b><br><br>Ma‘rûz<br><br>Bi’l-iltimâs kıbel-i şer‘-i şerîfden meb‘ûs es-Seyyid Abdurrahman Efendi dâ‘îleri ümenâ-i şer‘le medîne-i Üsküdar’da Vâlide-i Atik mahallesinde vâki‘ sâbıkā menzil halîfesi sâhib-i arzuhâl Mehmed Efendi b. Mehmed’in müsteciren sâkin olduğu menzile varıp mazbûtü’l-esâmî Müslimîn huzûrlarında akd-i meclis-i şer‘-i şerîf etdikde mahalle-i mezbûrenin başimâmı vekîli Molla Süleyman b. Hüseyin ve cemâ‘atinden eş-Şeyh Ali b. Ali ve Mustafa Efendi b. Hüseyin ve Ali Ağa b. Zeynelabidin ve Derviş Mehmed b. el-Hâc Ahmed ve eş-Şeyh Ahmed Efendi b. Abdülkerîm ve es-Seyyid Hüseyin Ağa b. Receb ve Mehmed b. Ali nâm kimesneler meclis-i ma‘kūd-ı mezkûrda mûmâ-ileyh Mehmed Efendi’nin kayınvâlidesi olup derûn-ı arzuhâlde mezkûre mu‘arrefetü’z-zât Bursalı Şerife Âişe bt. Mehmed nâm hatun mahzarında mezbûre Şerife Âişe kendi hâlinde ırzıyla mukayyed olmayıp dil-âzer ve hadîdetü’l-lisân olup dâmâdı mûmâ-ileyh Mehmed Efendi’nin menzilinde sâkine olup câriyeleriyle gavga ve mûmâ-ileyh Mehmed Efendi men‘ irâdesinde olduğundan itâle-i lisân edip şematâta bâ‘is ve ol-vechile bizleri bî-huzûr eylediğinden mâ‘adâ bizlere dahi şütûm ile şetm ve ırzımızı hetk etmekle mezbûre Şerife Âişe’ye bi’d-defa‘ât nush ü pend eylediğimizde mütenassıha olmayıp ef‘âl-ı sâbıkā[da] ısrâr ve bu vechile emn ü rahatımız meslûb olmuşdur deyü mezbûre Şerife’nin sû’-i hâlini muvâcehesinde ihbâr ve mahalle-i mezbûreden ihrâc olunmak bâbında fermân-ı âlîleri sudûrunu herbiri istid‘â ve istirhâm eylediklerini mezbûr dâ‘îleri mahâllinde ba‘de’t-tahrîr ve’l-inhâ mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 25 min-N sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54264"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54266"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b749"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>