﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 764<br>Hüküm no: 860<br>Orijinal metin no: [138a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Efendi b. İsa’nın emanet olarak verip merhum Hoca Çelebi Mustafa Efendi’nin zimmetinde kalan yedi yüz elli sekiz bin yüz dört akçe alacağının merhumun terekesinden ödenmesi</b><br><br>Dîvân-ı Hümâyûn’da atlı mukābele hizmetinde iken mahmiye-i Edirne’de vefât eden Hoca Çelebi demekle şehîr Mustafa Efendi’nin zâhirde vâris-i ma‘rûfu olmamağla umdet-i ashâb-ı câh [ve] celâl zübdet-i erbâb-i izz ü ikbâl Dîvân-ı Hümâyûn’da hâlâ Başdefterdâr İbrahim Paşa muhallefâtına vaz‘-ı yed eylediği şer‘an sâbit oldukdan sonra yine mukābele-i mezbûrede başhalîfe olan umdetü ashâbi’l-kalem bâ‘isü hâze’s-sâk ve’r-rakam İbrahim Efendi b. İsa meclis-i şer‘-i şerîfde paşa-yı müşârun-ileyh tarafından husûs-ı âti’l-beyânı da‘vâ ve redd-i cevâba vekîl-i sâbitü’l-vekâle olan Derviş Ağa mahzarında üzerine da‘vâ ve takrîr-i kelâm edip bundan akdem mahmiye-i merkūmede fevt olan mezbûr Hoca Çelebi’ye târih-i kitâbdan bir sene mukaddem alâ tarîkı’l-vedî‘a yedi yük elli sekiz bin [sekiz] yüz dört akçemi teslîm edip ol dahi li-ecli’l-hıfz ahz u kabz ettikden sonra kendi masârıfına sarf ile istihlâk edip hattâ istihlâkini dahi kabîl-i fevtinde huzûr-ı Müslimînde ikrâr ve ikrârına mezbûrları işhâd ettikden sonra kable’l-edâ fevt olmağla zimmetinde kalmışdır hâlâ müteveffâ-yı mezbûrun tereke-i vâfiyyesine müşârun-ileyh İbrahim Paşa vaz‘-ı yed ettiği mukarrer olmağın tereke-i vâfiyyesinden bi’t-tamâm edâ olunmasını taleb ederim suâl olunup alıverilmesi matlûbumdur dedikde gıbbe’s-suâl vekîl-i merkūm müvekkilinin merhûm-ı mezbûrun muhallefâtına vaz‘-ı yedini ikrâr lâkin müdde‘î-i mezbûr İbrahim Efendi’nin yedi yük elli sekiz bin sekiz yüz dört akçe zimmetini istihlâk ve ol mikdâr deyni olduğunu inkâr etmeğin müdde‘î-i mersûmun da‘vâsına mutâbıka beyyine taleb olundukda udûl-i ahrâr-ı ricâlden İstanbul’da Kasab İlyas mahallesi sâkinlerinden Abdullah Bey b. Ahmed el-cündi ve Edirne’den (…) mahallesinden Mustafa Bey b. Mehmed ve Üsküb’den Mustafa Bey b. Durak ve Hâcıoğlupazarı’ndan Mehmed b. Arslan meclis-i şer‘-i şerîfde li-ecli’ş-şehâde hâzırûn olup herbiri edâ-i şehâdet-i şer‘iyye [138b] eylediler ki târih-i kitâbdan bir sene mukaddem müdde‘î-i mersûm İbrahim Efendi yedi yük elli sekiz bin sekiz yüz dört akçesini merhûm Hoca Çelebi Mustafa Efendi’ye alâ tarîkı’l-vedî‘a teslîm edip merhûm-ı mezbûr dahi li-ecli’l-hıfz kabz ettikden sonra kendi masârıfına sarf ile istihlâk etmekle zimmetinde deyni olduğu mukarrer olmağın hattâ kabîl-i fevtinde dahi bizim huzûrumuzda ikrâr edip bizi bu husûsa işhâd eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinden sonra ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a olup müdde‘î-i mersûma müteveffâ Hoca Çelebi’nin zimmetinde müdde‘âsı olan meblağdan turuk-ı şer‘iyyeden bir tarîk ile ibrâ etmediğine yemîn teklîf olundukda alâ vefki’l-mes’ûl half billâhi’l-aliyyi’l-azîm etmeğin mûcibiyle ba‘de’l-hükm mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’l-hâmis ve’l-ışrîn min şehri Muharremi’l-harâm li-sene tis‘a ve sittîn ve elf.<br><br>Şühûdü’l-hâl: Abdürrahim Efendi el-vâ‘iz bi-kasabati Burgos, Mustafa Ağa b. Mehmed, Kurd Efendi b. Mehmed, Mehmed Efendi el-kādî, Mehmed Efendi b. Süleyman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b764"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o775"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>