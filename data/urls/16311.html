﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 198<br>Hüküm no: 153<br>Orijinal metin no: [53a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed oğlu Mustafa Beşe’nin terekesinden Kasap Ahmed oğlu Mehmed Beşe’nin ortaklıktan olan koyun hakkını talebi</b><br><br>Kasâb tâifesinden işbu râfi‘u’l-kitâb Mehmed Beşe b. Ahmed meclis-i şer‘-i şerîf-i enverde medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Davud Ağa mahallesinde sâkin iken bundan akdem vefât eden Mustafa Beşe b. Mehmed’in evlâd-ı sıgārının vâlideleri ve tesviye-i emrlerine kıbel-i şer‘den mansûbe vasiyeleri olan Âişe Hatun bt. Abdullah tarafından husûs-ı âti’z-zikre vekîl olduğu zât-ı mezbûreyi bi’l-ma‘rifeti’ş-şer‘iyye ârifân Mustafa Çelebi b. İbr[a]him ve Ali Çelebi b. Musa şehâdetleriyle sâbit ve sübût-ı vekâletine hükm-i şer‘î lâhık olan Mustafa Çelebi b. Osman mahzarında üzerine da‘vâ ve takrîr-i kelâm edip müteveffâ-yı mezbûr Mustafa Beşe b. Mehmed b. Yunus ile kasâblık san‘atında şerîk-i inân ile olup işbu aynı mevcûd olan yüz elli koyunun ellisi müteveffâ-yı mezbûr Mustafa Beşe’nin ve ellisi Boşku nam zimmînin ve ellisi benim olup hattâ müteveffâ-yı mezbûr fevtinden yirmi gün mukaddem şirket-i mezkûru huzûr-ı Müslimînde ikrâr ve işhâd dahi edip kable’t-tefrîk fevt olmağla vekîl-i mezbûr Mustafa Çelebi mârrü’z-zikr koyunları müteveffâ-yı mezbûrun terekesinden olmak üzere kabz etmekle suâl olunup mârrü’z-zikr koyunların ellisinden kasr-ı yed edip bana teslîme tenbîh olunmak matlûbumdur dedikde gıbbe’s-suâl mezbûr Mustafa Çelebi koyunlara bi’l-vekâle vaz‘-ı yedini ikrâr lakin şirket-i mezkûru inkâr edicek müdde‘î-i mezbûr Mehmed Beşe’den müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden medîne-i mezbûrda Emîr Buhârî mahallesi sâkinlerinden Mehmed Çelebi b. Ali ve Mustafa Beşe b. İbrahim nam kimesneler li-ecli’ş-şehâde meclis-i şer‘a hâzırân olup istişhâd olunduklarında fî’l-hakīka müteveffâ-yı mezbûr Mustafa Beşe b. Mehmed b. Yunus ile kasâblık san‘atında şirket-i inân ile şerîk olup işbu aynı mevcûd olan yüz elli koyunun ellisi müteveffâ-yı mezbûrun ve ellisi Boşku nam zimmînin ve ellisi müdde‘î-i mezbûrun mülküdür deyu hatta müteveffâ-yı mezbûr Mustafa Beşe fevtinden yirmi gün mukaddem huzûrumuzda ikrâr ve bizi işhâd eyledi biz husûsa bu vech üzere şâhidleriz şehâdet dahi ederiz deyu her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince mârrü’z-zikr koyunların ellisinden kasr-ı yed edip müdde‘î-i mezbûr Mehmed Beşe’ye teslîme vekîl-i mezbûr Mustafa Çelebi’ye ba‘de’t-tenbîh mâ-vaka‘a bi’t-taleb ketbolundu.<br><br>Fi’l-yevmi’l-hâmis aşer min-Recebi’l-ferd li-sene selasîn ve mi’e ve elf.<br><br>Şuhûdü’l-hâl: el-Hâc İbr[a]him b. Maksud, Mustafa Çelebi b. Osman, Ömer Beşe b. Mehmed, Mustafa Çelebi b. İbrahim, Mehmed Bey b. Ahmed, Mehmed Ağa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=16310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o285"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>