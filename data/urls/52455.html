﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 146<br>Hüküm no: 145<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un eşi Tüysüz İbrahim’e açtığı nafaka davasının reddedildiği</b><br><br>Medîne-i Üsküdar’da Toygar Hamza mahallesi sâkinelerinden olup zâtı Mehmed Çelebi b. Ahmed ve Mustafa Çelebi b. Ahmed nâm kimesne[ler] ta‘rîfleriyle mu‘arrefe olan işbu râfi‘[at]ü’l-vesîka Fâtıma bt. Mustafa nâm hatun meclis-i şer‘-i hatîrde Osman Bey b. Hasan nâm kimesne mahzarında <<ikrâr>> üzerine da‘vâ ve takrîr-i kelâm edip gāib ani’l-beled zevcim olan Tüysüz b. İbrahim [Tüysüz İbrahim b.] <<nâm kimesne>> Osman Bey b. Abdullah nâm kimesne târîh-i kitâbdan altı sene mukaddem diyâr-ı âhara gider oldukda benim nafakamı görmeğe emr ü tevkîl ve ber-vech-i muharrer nafakamı görmeğe mezbûr [45b] Osman Bey dâmin oldukdan sonra bir müddet beni infâk edip hâlâ terk etmekle suâl olunup ber-minvâl-i muharrer infâka tenbîh olunmak matlûbumdur dedikde gıbbe’s-suâl mezbûr Osman Bey cevâbında müdde‘iyye-i mezbûrenin zevci gāib ani’l-beled Tüysüz İbrahim târîh-i mezbûrda diyâr-ı âhara gider oldukda zevcesi mezbûrenin nafakasını görmeğe emr ü tevkîl ve ber-vech-i muharrer nafakasına dâmin olduğunu ikrâr lâkin târîh-i kitâbdan iki sene mukaddem vilâyet-i Rumeli’de Mora vâlisi sa‘âdetlü Ahmed Paşa hazretlerinin hizmetinde olup târîh-i mezbûrda müdde‘iyye-i mezbûre Fâtıma’yı bâyinen tatlîk etmekle nafakadan zimmetim berî olmuşdur deyü def‘le mukābele edicek akībe’l-istintâk ve’l-inkâr mezbûr Osman Bey’den def‘-i mezkûrunu mübeyyine beyyine taleb olundukda udûl-ı ricâl-i Müslimînden müşârün-ileyh Ahmed Paşa etbâ‘ından olup mahmiye-i İstanbul’da Ayasofya’da müsâferet vechi üzere sâkin Mustafa Bey b. Abdullah ve Mehmed Bey b. Halil nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu müdde‘iyye-i mezbûre Fâtıma’nın zevci olup hâlâ Mora vâlisi sa‘âdetlü Ahmed Paşa’nın etbâ‘ından Tüysüz İbrahim b. Osman b. Abdullah nâm kimesne târîh-i kitâbdan iki sene mukaddem zikr olunan Mora’da zevcesi işbu müdde‘iyye-i mezbûre Fâtıma’yı bizim huzûrumuzda bâyinen tatlîk eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ hüve’l-vâki‘ bi’t-taleb ketb olundu.<br><br>Fî 10 Muharremi’l-harâm sene 1151<br><br>Şuhûdü’l-hâl: es-Seyyid Rahmetullah Efendi b. es-Seyyid Abdullah sâkin-i Mihrimah Sultan, Fahrü’l-kuzât Mehmed Efendi b. Ahmed Kādı-i Alâiye, Mustafa Bey [b.] Ahmed, Hasan Bey b. Ramazan, es-Seyyid Süleyman b. Mehmed, Halil Çelebi b. Osman, Çukadâr Mustafa b. Murtaza, İsa Beşe b. Musa, Nasreddin [b.] Mustafa b. Ali, Osman Bey b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52454"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52456"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o294"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>