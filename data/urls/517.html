﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 242<br>Hüküm no: 334<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Hüseyin’in pirinç bahasından Mehmed Beşe’ye vermesi gereken parayı ödemesi</b><br><br>İşbu bâ‘isü’l-kitâb Mehmed Beşe b. Kaplan nâm <<kimesne>> râcil meclis-i şer‘-i hatîr-i lâzımü’t-tevkīrde tüccâr tâifesinden Ali b. Hüseyin nâm kimesne mahzarında üzerine da‘vâ ve takrîr-i kelâm edip mezbûr Ali’yi bundan akdem mikdârı beynimizde ma‘lûm bir kaç keyl pirinç bana satıvermek için tevkîl ve yedine def‘ ve teslîm edip ol dahi ahz u kabz ve tesellüm eyledikden sonra bey‘ etmeğin semeninden zimmetinde bin altı yüz akçe hakkım bâkī kalmışdır, suâl olunup alıverilmesi matlûbumdur dedikde gıbbe’s-suâl mezbûr Ali cevâbında fi’l-vâki‘ müdde‘î-i mezbûr ile şerîki olup gāib ani’l-meclis Halil Beşe’ye vech-i muharrer üzere pirinç bahâsından bin altı yüz akçe zimmetimde bâkī kalmışdır, lâkin meblağ-ı mezbûrun ancak sekiz yüz akçesi mezbûr Mehmed Beşe’nin ve sekiz yüz akçesini dahi gāib-i merkūm Halil Beşe’nindir deyü cevâb edicek mezbûr Mehmed Beşe’den iddi‘â eylediği meblağ cümlesi kendinin hakkı olduğunu beyyine taleb olundukda ityân-ı beyyineden ızhâr-ı acz ile istihlâf etmeğin fi’l-hakīka mezbûr Ali’ye meblağ-ı merkūm bin altı yüz akçenin cümlesi müdde‘î-i mezbûr Mehmed Beşe’nin hakkı olmadığına yemîn teklîf olundukda merkūm Ali yemînden nükûl etmeğin mûcebince meblağ-ı mezbûr bin altı yüz akçeyi müdde‘î-i mezbûr Mehmed Beşe’ye edâ ve teslîme merkūm Ali’ye tenbîh-birle mâ-vaka‘a bi’t-taleb ketb ü sebt olundu.<br><br>Fi’l-yevmi’s-sânî min-Cemâziyelâhire li-sene erba‘a ve sittî ve elf.<br><br>Şuhûdü’l-hâl: İbrahim Çelebi b. Davud, Hüseyin b. Mehmed, Muharrem b. Hüseyin, el-Hâc Şa‘ban b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=516"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=518"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>