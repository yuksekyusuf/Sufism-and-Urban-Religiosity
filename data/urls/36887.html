﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 283<br>Hüküm no: 435<br>Orijinal metin no: [85a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eşkıyalık eden yeniçerilerin yakalanıp cezalandırılması</b><br><br>Bostancıbaşı ağanın mektûbudur<br><br>Şerâyi‘-şi‘âr ve fezâil-disâr ve (°) ve (°) ve (°) kādıları efendileri hazretleri ve mefâhirü’l-emâsil ve’l-akrân yeniçeri serdârları ve a‘yân-ı vilâyet [ve] iş erleri -zîde kadruhum- inhâ ve ifhâm olunur ki, eşkıyâ gürûhu hadden bîrûn olup ba‘zı harâmîzâdeler yeniçerilik iddi‘âsıyla başlarına kalpak giyip ve kimi dravacılık? nâmıyla piştov ta‘bîr olunur salındırma tüfenkler ile etrâf-ı eknâfdan geşt ü güzâr ve gözlerine kesdirdikleri ibâdullâhın önüne inip katl-i nüfûs ve gāret-i emvâli pîşe edinip îsâl-i hasâret ve idlâlden hâlî olmamaları ile teftîş ve tefahhus için tarafımıza hitâben fermân-ı âlîşân sâdır olmağın ber-mûceb-i emr-i âlî mektûb tahrîr ve hâssa hasekilerinden kıdvetü’l-emâsil ve’l-akrân Ali Haseki -zîde kadruhû- tarafımızdan ta‘yîn ve irsâl olunmuşdur. Vusûlünde gerekdir ki, taht-ı hükûmetlerinizde zikr olunan kabâhat ile mahâll-i töhmetde bulunan ol makūle eşkıyâyı bi-eyyi hâl ahz ve cezâsı tertîbi için mûmâ-ileyh ma‘rifetiyle Âsitâne-i sa‘âdete ihzâr olunmak bâbında her biriniz dikkat ve ihtimâm eyleyip sâdır olan emr-i âlîşânım mazmûn-ı münîfi ile âmil olup hilâfı hareket eylememeniz me'mûldür.<br><br>Mehmed, Ağa-yı Ser-bostancı.</p>          <br><a title="Önceki sayfa" style="text-decoration:none" href="./ayrmetin.php?idno=36886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>