﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 417<br>Hüküm no: 469<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Abdullah Efendi b. Seyyid Ahmed Efendi’nin Mehmed Efendi b. Abdullah’a verdiği borca kefil olan Mustafa Çelebi b. Mehmed’in borcu ödemesi</b><br><br>Mahmiye-i İstanbul’da Hasan Halîfe Mahallesiʼnde sâkin işbu râfi‘u’l-vesîka es-Seyyid Abdurrahim Efendi b. es-Seyyid Ahmed Efendi nâm kimesne mahfil-i kazâda Mustafa Çelebi b. Mehmed nâm kimesne mahzarında üzerine da‘vâ ve takrîr-i kelâm edip mezbûr Mustafa Çelebi gāib ani’l-meclis Mehmed Efendi b. Abdullah nâm kimesne zimmetinde cihet-i deyn-i şer‘îden bâ-temessük seksen guruş bâkī hakkıma tarafeynden emr ve kabûlü hâviye kefâlet-i sahîha-i şer‘iyye ile kefîl olup ve ber-vech-i muharrer kefâletini temessük-ı mezbûra şerh edip ve mühürleyip ve meblağ-ı mezbûr cihet-i kefâletden merkūm Mustafa Çelebi’nin deyni olmağla hâlâ taleb ederim suâl olunup alıverilmesi matlûbumdur dedikde gıbbe’s-suâl merkūm Mustafa Çelebi cevâbında fi’l-vâki‘ meblağ-ı mezbûra kefîl olmuşidim lâkin müdde‘î-i mezbûr es-Seyyid Abdurrahim Efendi meblağ-ı mezbûru senden da‘vâ etmem sen kefîlim deyü temessüğü mühürle ve ber-vech-i muharrer muvâza‘aten ikrâr eyle deyü benimle ittifâk edip ben dahi ber-vech-i muharrer mezbûrun kavline mağrûren muvâza‘aten kefîl bi’l-mâlım deyü ikrâr edip ve temessüğü mühürledim meblağ-ı mezbûra hakīkatde kefîl değilim deyü def‘le mukābele edicek gıbbe’l-istintak ve’l-inkâr mezbûr Mustafa’dan def‘-i mezkûrunu mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-vâki‘ meblağ-ı mezbûru senden da‘vâ etmem deyü merkūm Mustafa’yı iğrâ etmeyip ol dahi ber-vech-i muharrer muvâza‘aten kefîl olmadığına müdde‘î-i mezbûra yemîn teklîf olundukda ol dahi hasbe’l-mesûl yemîn biʼllâhi’l-aliyyi’l-a‘lâ etmeğin mûcebiyle baʻde’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 12 min-Recebi’l-ferd sene 1121<br><br>Şuhûdü’l-hâl: Hüseyin b. Abdullah, Hasan b. Mustafa, es-Seyyid Salih Efendi b. es-Seyyid Ahmed Efendi, Mustafa Efendi b. Mehmed el-Kādı ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4747"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4749"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>