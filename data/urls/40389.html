﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 168<br>Hüküm no: 110<br>Orijinal metin no: [17a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Yusuf’un Küre-i cedid’deki kazancı dükkanı ve içindeki aletleri Maden b. Mehmed’e sattığı</b><br><br>Fi’l-asl Vilâyet-i Anadolu’da Kastamonu sancağında Küre-i cedîd kasabasında sâkin iken bundan akdem vefât eden Yusuf nâm kimesnenin sulbî sagīr oğlu ve bi’l-inhisâr vârisi olan Mustafa nâm sagīrin tesviye-i umûruna kıbel-i şerî‘at-i mergūbeden mansûbe vasîsi olan işbu bâ‘isetü’l-vesîka Âmine bt. İbrahim nâm hâtun meclis-i şer‘-i hatîr-i lâzimü’t-tevkīrde Maden b. Mehmed nâm kimesne mahzarında üzerine da‘vâ ve takrîr-i kelâm edip sagīr-i mezbûra babası müteveffâ-yı mezbûrdan müntakil olup kasaba-i mezbûrede vâki‘ lede’l-ahâlî ve’l-cîrân ma‘lûmü’l-hudûd bir bâb mülk kazgancı dükkânı ve içinde mevcûd olan âlâtından yüz yirmi vakıyye örs ve doksan dört vakıyye sâir âlâtı sagīr-i mezbûrun zarûret-i nafakası için ma‘rifet-i hâkimü’ş-şer‘le ba‘de’l-müzâyede altı bin altı yüz altmış akçede mezbûr Maden üzerinde karâr edip ziyâde ile tâlib-i âhar zuhûr etmemekle ben dahi dükkân-ı mezbûru ve âlâtını safka-i vâhide ile vesayetim hasebiyle mezbûr Maden’e meblağ-ı mezbûr altı bin altı yüz altmış akçeye bâtten bey‘ ve teslîm ol dahi iştirâ ve tesellüm ve semeninden altı yüz kırk akçesini bana teslîm edip meblağ-ı bâkī altı bin yirmi akçeye dahi (…) suâl olunsun dedikde gıbbe’s-suâl mezbûr Maden cevâbında ben dükkân-ı mezbûru (…) [17b] kırk akçesini edâ ve teslîm edip semen-i mezbûrdan zimmetimde ancak dört bin üç yüz altmış akçe bâkī kaldı ve ziyâde altı yüz altmış akçeye iştirâsını inkâr edicek gıbbe’l-istintâk ve’l-inkâr evvelâ müdde‘iye-i mezbûreden ziyâde altı yüz altmış akçeye iştirâsını mübeyyine beyyine taleb olundukda ityân-ı beyyine için istimhâl etmeğin mehl-i şer‘î olundukdan sonra sâniyen mezbûr Maden’den müdde‘iye-i merkūmenin kabzına i‘tirâfı olan altı yüz kırk akçenin def‘ini mübeyyine beyyine taleb olundukda ol dahi ityân-ı beyyine için istimhâl etmeğin mehl-i şer‘î ile ba‘de’l-imhâl mûcibiyle (…) olan dört bin üç yüz altmış akçeyi mezbûre Âmine’ye edâya merkūm Maden’e tenbîh olunup mâ-vaka‘a bi’t-taleb ketb olundu.<br><br>[Fi’l-yevmi’l]-hâdî aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Hamza Bey b. Yahya, Osman Beşe çukadâr, Mustafa Efendi b. Muharrem ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40388"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40390"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o896"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>