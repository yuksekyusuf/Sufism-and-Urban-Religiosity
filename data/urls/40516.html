﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 276<br>Hüküm no: 237<br>Orijinal metin no: [34b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Şehri v. Marat’ın terekesi hususunda amcası oğlu ve varisi olan İskender b. Nurihan’a daha önce ölen amcası oğulları Pastör’ün kızı Meryem ile Sefer’in kızı diğer Meryem’in müdahalelerinin engellenmesi</b><br><br>Mahmiye-i İstanbul’da Sulumanastır mahallesinde sâkin iken hâlik olan Şehri v. Marat nâm Ermeni zimminin verâseti zevce-i metrûkesi Şehzede bt. ( ) nâm Ermeniye’ye ve li-ebeveyn ibn-i ammi kendinden evvel hâlik olan Nurihan’ın sulbî kebîr oğlu İskender’e münhasıra olduğu şer‘an mütehakkık ve tereke-i hâlik-i mezbûr dört sehm i‘tibâr olunup sihâm-ı mezkûreden bir sehmi zevce-i mezbûre Şehzede’ye ve üç sehmi ibn-i ammi ve usûbet-i nesebiyye cihetinden vârisi olan mezbûr İskender’e isâbet eylediği zâhir ve mütebeyyin oldukdan sonra mezbûr İskender meclis-i şer‘-i hatîr-i lâzimü’t-tevkīrde hâlik-i mezbûr Şehri’nin li-ebeveyn ibn-i ammi olup kendiden evvel hâlik olan Sefer’in sulbiye kebîre kızı Meryem nâm Ermeniye ve diğer ibn-i ammi olup yine kendiden evvel hâlik olan Pastör’ün sulbiye kebîre kızı diğer Meryem nâm Ermeniye mahzarında üzerlerine takrîr-i da‘vâ edip ammim hâlik-i mezbûrun terekesinin rub‘u zevcesi mezbûre Şehzede’ye ve selâse-i erbâ‘ı bi-hasebi’l-irsi’ş-şer‘î bana isâbet etmişiken merkūmetân Meryem ve diğer Meryem biz dahi hâlik-i mezbûr Şehri’nin vârisesiyiz deyu bi-hasebi’l-irs bana isâbet eden selâse-i erbâ‘ hisse-i şer‘iyyeme nâ-hak vaz‘-ı yed eder suâl olunup tereke-i hâlik-i mezbûrdan kasr-ı yedlerine cânib-i şer‘den tenbîh olunması matlûbumdur dedikde gıbbe’s-suâl merkūmetân Meryem ve diğer Meryem cevâblarında müdde‘î-i mezbûr İskender hâlik-i mezbûr Şehri’nin ibn-i ammi ve usûbet-i nesebiyye cihetinden vârisi [35a] olduğunu herbiri tâyi‘aten ikrâr ve i‘tirâf edicek tereke-i hâlik-i mezbûrdan kasr-ı yedlerine ve mezbûr İskender’e bi-gayri vech-i şer‘î ta‘arruzdan men‘a cânib-i şer‘den tenbîh birle mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sânî aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İsa Bey b. Ahmed, el-Hâc Ca‘fer b. Abdullah, İsmail Çelebi b. Yunus, Osman Beşe çukadâr, Mehmed Çelebi b. Haydar, Süleyman Bey b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40515"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40517"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o878"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>