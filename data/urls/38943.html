﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 475<br>Hüküm no: 563<br>Orijinal metin no: [87a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Adile bt. Seyyid Abdullah’ın, küçük kızının malından borç alması</b><br><br>Vasi hücceti<br><br>Sâdır olan fermân-ı âliye binâen husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana es-Seyyid Numan Efendi devletlü inâyetlü Serasker Paşa hazretlerine mahsûs Saraya varıp Asâkir-i Mansûre-i Muhammediye’nin Başkâtibi Mehmed Yekta Efendi’ye mahsûs odada zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde Asâkir-i mansûre-i Muhammediye binbaşısı olup Vidin Kal‘ası muhâfazasına memûren sâkin iken bundan akdem fevt olan İsmail Ağa b. Ahmed’in sagīre kızı Şerife Emine’nin vasîsi olup zâtı Müslimûn-ı merkūmûn ta‘rîfleriyle mu‘arrefe olan vâlidesi Şerife Âdile bt. es-Seyyid Abdullah nâm hatun meclis-i ma‘kūd-ı mezkûrda li-ecli’l-idâne vasî nasb ü ta‘yîn olunan es-Seyyid Mehmed Şakir Ağa b. Ali mahzarında ikrâr-ı tam ve takrîr-i kelâm edip mezbûr es-Seyyid Mehmed Şakir Ağa vasîsi olduğum kızım sagīre-i mezbûrenin malından bana bin altı yüz doksan iki guruş idâne ve teslîm, ben dahi yedinden istidâne ve kabz etmemle meblağ-ı mezbûr ile semeni târih-i kitâbdan üç sene müeccel ve mev‘ûd olmak üzere yine sagīre-i mezbûrenin malından vasîyy-i merkūm yedinden iştirâ ve kabz eylediğim bir hilâlî sâ‘at semeninden yedi yüz elli dokuz guruş ki cem‘an iki bin dört yüz elli bir guruş kızım sagīre-i mezbûreye zimmetimde vâcibü’l-edâ ve lâzımü’l-kazâ sahîhan deynimdir dedikde gıbbe’t-tasdîki’ş-şer‘î Terzi es-Seyyid Mustafa Ağa b. Mustafa ve Terzi Süleyman Ağa b. Hasan meclis-i ma‘kūd-ı mezkûrda vasîyy-i mezbûr es-Seyyid Mehmed Şakir Ağa mahzarında mukırra-i mezbûre Şerife Âdile Hatun’un kızı sagīre-i mezbûreye deyni olan meblağ-ı mecmû‘-ı mezbûr iki bin dört yüz elli bir guruşa tarafeynden bi’l-emr ve’l-kabûl her birimiz müte‘âkiben kefîl bi’l-mâl ve zâminiz dediklerinde vasîyy-i mezbûr es-Seyyid Mehmed Şakir Ağa kefâlet-i mezkûreleri kabûl eyledim dediğini mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 20 L sene [1]242.<br><br>Şühûdü’l-hâl: Çukadâr Mustafa Ağa, Muhzır Mehmed Çelebi, Süleyman Ağa b. Mustafa, Muhzır Ebûbekir Çelebi, Mustafa Ağa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=38942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o485"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>