﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 154<br>Hüküm no: 107<br>Orijinal metin no: [70-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İngiltere Devleti tebâsından Andon v. Haron’un ölümüyle küçük çocuklarına intikal eden arsanın bir bölümünün satışına izin verilmesi</b><br><br>Kādızâde Mehmed, izin: 1 kıt‘a<br><br>Numara: 88, 120 guruş<br><br>Medîne-i Üsküdar’a muzâfe Kādı karyesinde Hamam sokağında sâkin iken bundan akdem vefât eden İngiltere Devleti teba‘asından Andon v. Haron’un sulbî sagīr oğlu teba‘a-i merkūmeden Firedik ve sulbiye sagīre kızı kezâlik teba‘a-i merkūme nisvânından İzaylo’nun tesviye-i umûruna devlet-i müşârün-ileyhâ konsoloshânesi tarafından vasî nasb olunup kıbel-i şer‘den dahi vesâyeti re’y olunan işbu bâ‘isü’r-rakīm zâtı ta‘rîf-i şer‘î ile mu‘arrefe Firensika bt. Firedik m. bi’l-vesâye takrîr-i kelâm edüp nezâret-i Evkāf-ı Hümâyûn’a mülhak evkāfdan Kars Muhâfızı Mehmed Sadık Paşa Vakfı müstegallâtından karye-i mezkûrede Cafer Ağa mahallesinde Kürur sokağında vâki‘ ma‘lûmü’l-hudûd şehriye yüz yirmi yedi akçe icârelü dokuz yüz seksen zirâ‘ bir kıt‘a arsanın sülüsân hissesi sagīrân-ı mezbûrânın bâ-sened-i hâkānî bi’l-icâreteyn taht-ı tasarruflarında olup lâkin arsa-i mezkûre bî-hâsıl ve etrâfını muhît taş duvarları mürûr-ı zaman ile münhedim olarak enkāzı telef ve zâyi‘ olacağı zâhir ve bedîdâr olup ol-vechile bekāsı sagīrân-ı mezbûrân haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye dahi kemâl-i zarûretleri olmağla sagīrân-ı mezbûrânın arsa-i mezkûrede olan sülüsân hisselerinden ancak yüz altmış zirâ‘ mahâllini benim tasarrufumda olan sülüs hissesinin yalnız altmış zirâ‘ mahâlli ile ma‘an bi’l-ifrâz bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup konsoloshâne-i mezkûr [71] tarafından bi’l-i‘tâ Hâriciye Nezâret-i celîlesi tarafından tasdîk olunan bir kıt‘a takrîr mûcebince sagīrân-ı mezbûrânın arsa-i mezkûrede olan sülüsân hisselerinden ancak yüz altmış zirâ‘ mahâllini bedel-i misli olan sekiz bin guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 25 Muharrem sene [1]301<br><br>Şühûdü’l-hâl: Eyüb Mahkemesi muhzırlarından es-Seyyid el-Hâc Nuri Ağa b. el-Hâc Üveys, Ketebeden İbrahim Efendi b. İbrahim Edhem ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12024"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12026"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o335"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>