﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 310<br>Hüküm no: 283<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Hacı Mehmed’in Seyyid Halil Ağa aleyhindeki davasının, anlaşmazlığa konu olan eşyayı gasb eden Fatma ve Ayşe’nin bulunduğu mahalde görülmesi</b><br><br>Mahâllinde rü’yet için fermân istid‘âsı<br><br>Ma‘rûz<br><br>Sâhib-i arzuhâl Âsitâne-i aliyye’de müsâfireten sâkin Kayseriyeli el-Hâc es-Seyyid Mehmed Efendi b. es-Seyyid Ömer meclis-i şer‘de Silahşor-ı hazret-i şehriyârî es-Seyyid Halil Ağa b. Osman muvâcehesinde bundan akdem müteveffiye olan zevcesi Şerife Fatıma Hatun bt. el-Hâc Osman’ın usûbet-i nesebiyye cihetinden vârisi olduğumu bi’l-muvâcehe isbât edip müteveffât-ı mezbûrenin terekesine vâzı‘ü’l-yed olmağla hisse-i irsiyemi taleb ederim deyü ba‘de’d-da‘vâ ve’l-istintâk merkūm es-Seyyid Halil Ağa cevâbında eğerçi müteveffât-ı mezbûrenin tereke-i vâfiyesi olup târih-i i‘lâmdan on sene mukaddem ben Âsitâne-i aliyye cânibine râhî olacağım esnâda zevcem müteveffât-ı mezbûre cemm-i gafîr şühûd mahzarında medîne-i mezbûrede sâkin olduğum mülk menzilin orta kapısı dâhili harem tarafında olan bâ-müfredât-ı defter eşyâ ile menzil-i merkūmun ol mahâlli benim mülküm ve malım olduğunu ve bir aded sepet sandığı derûnunda bâ-müfredât-ı defter memlû eşyâ benim malım olduğunu hayatında ve kemâl-i akl ve sıhhatinde ikrâr ü i‘tirâf edip ve menzil-i merkūmun hâriciyesinde bulunan eşyâ ve sâir emvâli olmağla sülüs malını vücûh-ı birre sarfa beni vasîyy-i muhtâr nasb ü ta‘yîn edip musırran alâ-îsâihî fevt olduğu hînde zevi’l-erhâmdan bulunup şer‘an kendülere hisse-i irsiye isâbet eder akrabâsından olmayan Binbaşı Şebtan? Beştan? Ömer zevcesi Şerife Fatıma ile es-Seyyid Koca demekle ma‘rûf nâm kimesne zevcesi Âişe, zevcleri mütegallibeden sâbıkā Kayseriye Mütesellimi olan Dırazoğlu el-Hâc İsmail nâm maktûle istinâden merkūmetân müteveffât-ı mezbûrenin bâ-müfredât-ı defter ikrâr ve i‘tirâfıyla sâbit olan emvâl ve eşyâmı ve müteveffât-ı mezbûrenin mârrü’z-zikr terekesini cebren ve kahren yedimden ahz ancak yedimde yetmiş guruş mikdârı tereke kalmağla bu vechile bana gadr-ı küllî olduğuna hâzırûn bi’l-meclis sâbıkā Mekke-i Mükerreme kādısı Hatibzâde es-Seyyid Mehmed Emin Efendi dâ‘îleri ve Sakabaşı-yı evvel el-Hâc Osman Ağa b. el-Hâc Mustafa ve Süleyman Efendi b. el-Hâc İbrahim ve Bostânî el-Hâc Mehmed b. el-Hâc Ali ve sâir hüccâc-ı Müslimîn medîne-i mezbûreye mürûrlarında ve hâl minvâl-i meşrûh üzere olduğunu medîne-i mezbûre ahâlisinden Mustafa Ağa b. Ali ve Hüseyin Ağa b. Abdullah ve es-Seyyid Mehmed Efendi ve Abdullah Ağa ve Mustafa Çelebi ve sâir cemâ‘at-i kesîre mûmâ-ileyhin huzûrlarında ale’ş-şehâde haber vermeleriyle suâl olunsun dedikde li-ecli’l-istikşâf istifsâr olundukda vech-i meşrûh üzere şehâdetlerini ba‘de’l-ihbâr müdde‘î ve müdde‘â-aleyhin mütenâzi‘un-fîh olan tereke ve sâir emvâlin gāsıbeleri merkūmetân Şerife Fatıma ve Âişe medîne-i merkūme sâkinelerinden olmak hasebiyle kat‘-ı nizâ‘ mümkün olmayıp mahâllinde şer‘le rü’yet olunur mevâddan olduğunu kendülere tefhîm olunmağla bi’t-terâzî mahâllinde rü’yet ve ihkāk-ı hak buyurulmak bâbında emr-i âlîleri sudûrunu istirhâm eyledikleri İstanbul Mahkemesi’nden huzûr-ı [âlîlerine i‘lâm olundu.]<br><br>Fî 15 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>