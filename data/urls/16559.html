﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 248<br>Hüküm no: 188<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Efendi b. Mehmed’in eşi Ümmühani Hatun bt. Abdullah ile kızı Fatma’nın, miras hususunda birbirlerinin zimmetlerini ibra ettikleri</b><br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebî Eyüb-i Ensârî -aleyhi rahmetü Rabbihi’l-Bârî-de Kiremidci Süleyman mahallesinde sâkin iken bundan akdem vefât eden Süleyman Efendi b. Mehmed’in hayatında sâkin olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffâ-yı mezbûrun verâseti zevce-i menkûha-i metrûkesi Ümmühani Hatun bt. Abdullah ile sulbiye kebîre kızı Fâtıma Hatun’a münhasıra <<olduğu şer‘an zâhir ve müte‘ayyin>> ve tashîh-i mes’elesi sekiz sehimden i‘tibâr olunup sihâm-ı mezbûreden bir sehmi zevcesi mezbûreye ve bâkī yedi sehmi kızı mezbûre Ümmühani [Fâtıma] Hatun’a isâbeti tahakkukundan sonra zâtı Yakub Ağa b. Hasan ve Mehmed Ağa b. Abdurrahman ta‘rîfleriyle mu‘arrefe mezbûre Ümmühani Hatun meclis-i ma‘kūd-ı mezkûrda tereke-i müteveffâ-yı mezbûra bi’l-verâse vâzı‘atü’l-yed olan üvey kızı işbu râfi‘atü’l-kitâb mezbûre Ümmühani [Fâtıma] Hatun <<meclis-i ma‘kūd-ı mezkûrda tereke-i müteveffâ-yı>> mahzarında ikrâr-ı tâm ve takrîr-i kelâm edüp zevcim müteveffâ-yı [64a] [mezbûr] Süleyman Efendi zimmetinde mütekarrir ve ma‘kūdün-aleyh otuz guruş mehr-i müeccel hakkım ile iktisâm <<eylediğimiz>> olunan eşyâ ve nakidden tashîh-i mezbûr üzere hisseme isâbet eden iki yüz on bir buçuk guruş ki min-haysü’l-mecmû‘ iki yüz kırk bir buçuk guruşu üvey kızım mezbûre Fâtıma Hatun bana def‘ ü teslîm <<etmeyip>> ben dahi ber-vech-i muharrer meblağayn-ı mezbûreteyn[i] yedinden bi’t-tamam ve’l-kemâl ahz u kabz edüp meblağayn-ı mezbûreteynden üvey kızım mezbûre Fâtıma Hatun’un yedinde ve zimmetinde bir akçe ve bir habbe hakkım bâkī kalmayıp ba‘de’l-yevm zevcim müteveffâ-yı mezbûrun terekesine müte‘allika âmme-i miras da‘vâsından üvey kızım mezbûre Fâtıma Hatun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î zâtı <<ta‘rîf-i şer‘î ile mu‘arrefe>> kezâlik mu‘arrifân-ı mezbûrân ta‘rîfleriyle mu‘arrefe mezbûre Fâtıma Hatun meclis-i ma‘kūd-ı mezkûrda üvey vâlidesi mezbûre Ümmühani Hatun mahzarında ikrâr ve takrîr-i kelâm edüp ben dahi babam müteveffâ-yı mezbûr Süleyman Efendi’nin terekesine müte‘allika âmme-i miras da‘vâsından üvey vâlidem mezbûre Ümmühani Hatun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim; vechen mine’l-vücûh ve sebeben mine’l-esbâb birbirimiz ile da‘vâ ve nizâ‘ımız kalmayıp eğer benden ve üvey vâlidem mezbûre Ümmühani Hatun’dan husûs-ı mezbûra müte‘allika da‘vâ ve nizâ‘ımız zuhûr ederse lede’l-hükkâmi’l-kirâm mesmû‘a olunmasın dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr İsmail Çelebi ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Şa‘bâni’l-mu‘azzam li-seneti semân ve erba‘în ve miete ve elf.<br><br>Şuhûdü’l-hâl: el-Hâc Abdullah Efendi b. Habib, Mehmed Efendi b. Mustafa, Hasan Efendi b. Ali, İbrahim Çelebi b. Mehmed, Yakub b. Hasan, Ahmed Efendi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o340"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>