﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 108<br>Hüküm no: 43<br>Orijinal metin no: [15a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saruhan Sancağı Mütesellimi Kara Osmanzâde Hüseyin’in İstanbul’dan satın aldırdığı üç adet kölenin Saruhan’a nakline izin verildiği</b><br><br>Kara Osmanzâde’ye üç nefer gulâm mürûruna izin fermânı.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în Mevlânâ İstanbul Kādısı -zîdet fezâilühû- ve iftihâreyü’l-emâcid ve’l-ekârim, câmi‘ayi’l-mahâmid ve’l-mekârim, el-muhtassa[ynı] bi-mezîd-i inâyeti’l-Meliki’l-mu‘în Dergâh-ı mu‘allâm kapıcıbaşılarından Saruhan Sancağı Mütesellimi Kara Osman[zâde] el-Hâc Hüseyin ve İstanbul Gümrüğü Emîni Hasan -dâme mecdühümâ- ve mefâhirü’l-kuzât ve’l-hükkâm, ma‘âdinü’l-fezâili ve’l-kelâm Der-aliyye’mden Saruhan sancağına varınca yol üzerinde vâki‘ kuzât ve nüvvâb -zîde fazluhüm- tevkī‘-i refî‘-i hümâyûn vâsıl olucak ma‘lûm ola ki<br><br>Memâlik-i mahrûsemin bir tarafından iklîm-i Mısır’a kölemen tâifesinden bir neferi imrâr ettirilmemek husûsuna irâde-i kātı‘a-i şâhânem ta‘alluk edip tüccâr ve sâir ba‘zı kesân yedleriyle veyâhûd elden ele naklolunarak iklîm-i mezkûreye hafî vechile [15b] bir nefer gulâm imrârından men‘ u def‘i husûsu karâr-gîr-i nizâm olup ol bâbda hatt-ı hümâyûn-ı şevket-makrûn şeref-yâfte-i sudûr etmekden nâşî fîmâ-ba‘d tüccâr ve sâirin Mısır tarafına hafî vechile gulâm imrârına vechen mine’l-vücûh ruhsat ve cevâz gösterilmeyip ale’d-devam taharrî üzere dikkat ve nezâret olunmak ve o makūlelerin hufyeten veyâhûd tebdîl-i heyet birle imrârına her kim ruhsat verir ise ruhsat verenler ve gerek kölenin ashâbı olan tüccâr ve esircilerin derhâl tedîbât-ı lâyıkaları [metinde “lâyıkalarına”] bilâ-emân icrâ kılınmak ve her bâ[r] tecessüs birle bir takrîb bahren ve berren Mısır için köle makūlesi gönderilmek murâd edi[lir] ise der-akab ahz ve zabtolunması ve o misillü gulâm hangi zâbit ve gümrükcü ve sâirleri taraflarından haber alınıp ahz olunur ise ol gulâm ahz edenlerin olup sahibi ahz ve Dersa‘âdet’ime irsâl ve gulâm-ı mezkûr sefînede bulunur ise sefînesi cânib-i mîrîden zabtolunmak için sefîne ve reisini tevkīfe ve keyfiyeti tahrîre müsâra‘at olunmak husûsu evâmir-i şerîfem neşriyle tenbîh ve te’kîd olunmuş idi. Bu def‘a Kara Osmanzâde mûmâ-ileyh kendi hizmetinde istihdâm olunmak üzere Der-aliyye’mden üç re’s gulâm iştirâ ve tisyâr olunmasını bâ-tahrîrât iltimâs etmiş olduğu beyânıyla üç nefer gulâmı mübâya‘a ve mûmâ-ileyh tarafına irsâl olunmağa mürûrlarına izin ve ruhsatı hâvî emr-i şerîfim sudûrunu mûmâ-ileyhin Kapı Kethudâsı kıdvetü’l-emâcid ve’l-a‘yân Mustafa -zîde mecduhû- bâ-takrîr istid‘â etmekle vech-i meşrûh üzere amel olunmak fermânım olmağın imdi siz ki İstanbul Kādısı mevlânâ ve Gümrük Emîni mûmâ-ileyhimâsız, sâire sirâyet etmemek ve bu vesîle ile hafî ve celî cânib-i Mısır’a gulâm imrârına kat‘an cevâz ve ruhsat gösterilmemek şartıyla mârrü’l-beyân üç nefer gulâmın cânib-i mûmâ-ileyhe irsâline izin ve ruhsat-ı şâhânem erzânî kılındığı ma‘lûmunuz oldukda ber-vech-i muharrer üç neferin mürûruna mümâna‘at ettirmeyesiz ve siz ki esnâ-i râhda vâki‘ kuzât ve nüvvâb-ı mûmâ-ileyhimsiz, mârrü’l-beyân üç nefer gulâmın mürûrlarına mümâna‘at olunmayıp lâkin bu vesîle ile hilâf ve mugāyir-ı nizâm hafî ve celî cânib-i mezkûra gulâm imrârına irâet-i ruhsatdan mübâ‘adet eyleyesiz ve sen ki mütesellim-i mûmâ-ileyhsin, gulâm-ı mezkûrlar tarafına vürûdlarında işbu emr-i şerîfimi battalda hıfz olunmak için vusûllerini mübeyyin tahrîrâtınla ma‘an Der-aliyye’me irsâle mübâderet eylemen bâbında fermân-ı âlî-şânım sâdır olmuşdur. Buyurdum ki: Hükm-i şerîfim vusûl buldukda bu bâbda vech-i meşrûh üzere şeref-yâfte-i sudûr eden fermân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla âmil olasız. Şöyle bilesiz alâmet-i şerîfe i‘timâd kılasız.<br><br>Fî 15 Rebî‘ülevvel sene [1]218<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>