﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 301<br>Hüküm no: 375<br>Orijinal metin no: [82a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rumeli Kıbtiyan taifesinin cizye ve ispençelerinin tahsili</b><br><br>Akzâ kuzâti’l müslimîn evlâ vülâti’l-muvahhidîn ma‘denü’l-fezâ’ili ve’l-yakīn hüccetü’l-hakkı ale’l-halki ecma‘în vâris-i ulûmü’l-enbiyâ ve’l-mürselîn el-muhtas bi mezîdi inâyeti’l-meliki’l-Mu‘în Mevlânâ İstanbul Kādısı zîdeti fezâ’iluhu ve mefâhirü’l-kuzât ve’l-hükkâm ma‘denü’l-fezâ’ili ve’l-kelâm vilâyet-i İstanbul’da ve tevâbi‘i aklâmı Kıbtiyân sâkin olan yerlerin kādıları zîdet fezâ’ilühüm tevkî‘-i refî‘-i hümâyûn vâsıl olucak ma‘lûm ola ki; kıdvetü’l-emâcidi ve’l-a‘yân bi’l-fi‘il Rumeli’nde Mîr-i Kıbtiyân olan Mehmed zîde mecduhû Dersa‘âdetime mühürlü tezkire gönderip aklâm-ı mezbûra tâbi‘ Kıbtiyân tâifesinin bin doksan dokuz senesi Zilhicce’sinin yirmi[nci] gününde üzerlerine edâsı lâzım gelen cizye ve ispençe ve rüsûm-ı sâirelerini nezâretim hasebiyle tarafımdan cem‘ ve <<tahsîl>> tahsîli için ber vech-i maktû‘ ( ) zîde kadruhûya deruhde edip eline mühürlü ve ma‘mûlün bih kefîlnâme temessükü verdiğini bildirip mûcebince kâdîmden bu ana dek cem‘ ve tahsîl olageldiği üzere cem‘ ve tahsîl etdirilmek bâbında emr-i şerîfim recâ etmeğin zamânı hulûl eyledikde nâzır-ı mûmâ-ileyhin temessükü mûcebince kadîmden olageldiği üzere cem‘ ve tahsîl etdirilmek emr edip buyurdum ki; hükm-i şerîfimle mübâşir-i mezbûr vardıkda bu bâbda sâdır olan emr üzere amel edip dahi aklâm-ı mezbûra tâbi‘ Kıbtiyân tâifesinin bin doksan dokuz senesine mahsûb olmak üzere üzerlerine edâsı lâzım gelen cizye ve ispençeleri <<alınmak>> için işbu sene-i mübârekede cülûs-ı hümâyûnum vâki‘ olup beşer akçe cülûs-ı hümâyûnum akçesi zam olunmağla müslimân nâmında olanlardan altışar yüz elli beşer akçe ve keferesinden yedişer yüz yirmi beşer akçe cizyelerin cem‘ ve tahsîl etdirip hilâf-ı emr-i şerîf kimesneye ta‘allül ve nizâ‘ etdirmeyesiz ve Kıbtiyân tâifesi kadîmden min külli’l-vücûh mefrûzü’l-kalem ve maktû‘ü’l-kadem serbest olup beher sene üzerlerine edâsı lâzım gelen cizye ve ispençeleri ve rüsûm-ı sâirelerini Mîr-i Kıbtiyân vekîlleri ma‘rifetiyle yed-i vâhidden cem‘ ve tahsîl oluna gelmekde ve vekîl-i mezbûre dahi serbestiyet üzere yed-i vâhidden cem‘ ve tahsîl etdirip min ba‘d tâife-i mezbûrenin vâkı‘a ve olan beytülmâl-i âmme ve hâssa ve cürm-i cinâyet ve bâd-ı havâ vesâir küllî ve cüz’î hukūk ve rüsûmlarına vüzerâ ve beylerinin ve sancakbeyi adamları ve subaşıları ve voyvodaları ve evkāf ve emlâk zâbitleri vesâir ehl-i örf tâifeleri ve taraf-ı âhardan bir ferdi kadîmden olagelmişe muhâlif dahl u ta‘arruz etdirmeyesiz. Şöyle bilesiz alâmet-i şerîfe i‘timâd kılasız.<br><br>Tahrîr[en] fi’l-yevmi’l-ışrîn şehri Ramazâni’l-mübârek li-sene tis‘a ve tis‘în ve elf.<br><br>Be makām-ı Kostantıniyye.</p>          <br><a title="Önceki sayfa" style="text-decoration:none" href="./ayrmetin.php?idno=28399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>