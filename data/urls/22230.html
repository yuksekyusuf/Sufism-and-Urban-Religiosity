﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 93<br>Hüküm no: 34<br>Orijinal metin no: [3b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Andon v. Yorgo’nun Tarandafile bt. Araboğlu Yanako’dan bin iki yüz yetmiş bir guruş alacağı olduğu</b><br><br>Galata’da mütemekkin şerbetçi ustalarından Andon v. Yorgo zimmî Galata Bâb Mahkemesi’nde meclis-i şer‘-i kavîmde mu‘arrefetü’ş-şahs Tarandafile bt. Araboğlu Yanako Nasrâniye muvâcehesinde Galata’da Sultan Bayezid Mahallesi’nde vâki‘ Sarnıçlı Şerbethâne demekle ma‘rûf ma‘lûmü’l-hudûd şerbethâne Nasrâniye-i mersûme ile benim taht-ı icâremde olup şerbethâne-i merkūme derûnunda mevcûde beyne’l-hiref gedik tâ‘bir olunan âlât-ı lâzıme-i ma‘lûme dahi Nasrâniye-i mersûme ile ale’l-iştirâki’s-seviyy yedimizde mâlımız olmağla “şerbethâne-i merkūmeyi kendi mâlınla ta‘mîr ve termîm eyle ba‘dehû mertebe-i masrûfunun nısfını mâlımdan sana edâ ve teslîm ederim” deyü mersûme Tarandafile Nasrâniye bundan akdem bana emretmekle ben dahi şerbethâne-i merkūmeyi kendi mâlımla ta‘mîr ve termîm edip ba‘de’t-ta‘mîr masrûfum hesâbını bî-garaz ehl-i vukūf ma‘rifetiyle mahzar-ı şuhûdda yegān yegān rü’yet eylediğimizde mikdâr-ı masrûfum üç bin yüz seksen guruşa bâliğ olup ol vechile benim Nasrâniye-i mersûme zimmetinde bin beş yüz doksan guruş hakkım zuhûr ve meblağ-ı merkūm bana zimmetinde deyni olduğunu ikrâr-ı kat‘î ile ikrâr ve işhâd ve karz unvânıyla yedime Rûmiyyü’l-ibâre işbu deyn temessükü verdikden sonra meblağ-ı merkūmun beş yüz guruşunu yedinden ba‘de’l-ahz bâkī kalan bin doksan guruş ile cihet-i karzdan zimmetinde hakkım olan yüz seksen bir guruş ki cem‘an bin iki yüz yetmiş bir guruş Nasrâniye-i mersûmeden bi’l-mürâca‘a hâlâ taleb ederim deyü da‘vâ eyledikde ol dahi cevâbında hâl bi’l-cümle bâlâda bast olunan minvâl üzere olduğunu tâyi‘aten ve kat‘iyyen ikrâr u i‘tirâf etmeğin mûcebince meblağ-ı mecmû‘-ı merkūm bin iki yüz yetmiş bir guruşun müdde‘î-i mersûm Andon zimmîye edâsıyla Nasrâniye-i mersûme ilzâm olunduğu bi’l-iltimâs.<br><br>Fî 21 M sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22229"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22231"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>