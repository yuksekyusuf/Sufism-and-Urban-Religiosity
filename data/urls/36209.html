﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 270<br>Hüküm no: 284<br>Orijinal metin no: [99-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şer‘iye ve Nizamiye mahkemeleri görevlerinin ayrılması</b><br><br>Mehâkim-i şer‘iye ve nizâmiye vezâifinin tefrîk olunmamasından mütehaddis müşkilât gittikçe tezâyüd etmekte olduğundan vezâif-i mezkûrenin tefrîk ve ta‘yîni lâzımeden görünmesine mebnî şer‘an fasl u hasmı îcâb eden de‘âvîden talâk, nikâh, nafaka, hıdâne, hürriyet, rıkkıyet, kısas, diyet, erş, gurre, hükûmet-i adl, kasâme, gāib, mefkūd, vasiyyet ve miras da‘vâlarının mehâkim-i şer‘iyede ve ticâret ve cezâ ve bilâ-devr güzeşte ve nizâmen lâzım gelen zarar ve ziyân ve iltizâm bedelâtıyla konturato da‘vâlarının dahi mehâkim-i nizâmiyede fasl ü rü’yeti ve bunlardan mâ‘adâsının tarafeyn râzı oldukları hâlde mehâkim-i şer‘iyede ve olmadıkları sûretde mehâkim-i nizâmiyede rü’yet ve fasl edilmesi husûsuna Meclis-i Mahsûs-ı Vükelâ karârıyla bi’l-istîzân irâde-i seniyye-i cenâb-ı pâdişâhî şeref-müte‘allik buyrularak Adliye Nezâret-i celîlesine iş‘âr-ı keyfiyet edilmekle Bâb-ı Vâlâ-yı Fetvâ-penâhîlerince de ber-mantûk-ı emr u fermân-ı hümâyûn îfâ-yı mu‘âmeleye himem-i aliyye-i meşîhat-penâhîleri derkâr buyurulmak bâbında emr u irâde hazret-i men-lehu’l-emrindir.<br><br>Fî 24 Cemâziyelâhire sene 1305 ve fî 24 Şubat sene 1303.</p>          <br><a title="Önceki sayfa" style="text-decoration:none" href="./ayrmetin.php?idno=36208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>