﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 151<br>Hüküm no: 111<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Ahmed Efendi ve hanımı Zeyneb’in vakıf parasıyla aldıkları evin borcunu ödeme konusunda Mustafa Efendi’yi vekil tayin ettikleri</b><br><br>Vekâlet-i devriye<br><br><<Mahmiye-i İstanbul’da Yenibahçe kurbünde Karabaş mahallesi sükkânından Yusuf b. Ramazan ve Mahmud b. Yusuf ve Ömer b. Ebubekir nâm kimesneler ta‘rîfleriyle mu‘arrefe olan bâ‘isetü hâzihi’l-vesîka Şerife>> Mahmiye-i İstanbul’da Koca Mustafa Paşa Câmi‘-i şerîfi kurbünde Ali Fakıh mahallesinde sâkin kendiden asîl ve zevce-i menkûhası Zeyneb bt. Abdullah b. Abdülhalik tarafından zikri âtî husûsa vekîl olduğu ber-nehc-i şer‘î sâbit olan a‘mâ Derviş eş-Şeyh Ahmed Efendi b. Osman b. Receb nâm kimesne meclis-i şer‘-i hatîr-ı lâzımü’t-tevkīrde mahmiye-i merkūmede Kâtibkasım Mescid-i şerîfi müezzini olan sâhib-i hâzihi’l-vesîka Müezzinzâde Mehmed Efendi b. el-Hâc İbrahim nâm kimesne mahzarında bi’l-asâle ve bi’l-vekâle ikrâr ve takrîr-i kelâm edip bundan akdem işbu iki kıt‘a mümzâ ve mahtûm ve bin yüz elli bir senesi Saferi’l-hayrın gurresi târîhiyle müverraha temessüklerim mantûkunca mezbûr el-Hâc İbrahim hayâtında kāimmakām-ı mütevellî olduğu mescid-i mezbûrun nukūd-ı mevkūfesinden bize yüz otuz guruşu idâne ve teslîm ben dahi ba‘de’l-istidâne ve’t-tesellüm meblağ-ı mezbûr mukābelesinde merhûm Sipâhi Dede nâm sâhibü’l-hayrın vakfı musakkafâtından beher şehr on beş akçe icâre-i müeccele ile zevcem müvekkilem mezbûre Zeyneb Hatun ile ale’l-iştirâk taht-ı tasarrufumuzda olup mahalle-i mezbûrede vâki‘ bir tarafdan Kullukçu Mustafa menzili ve bir tarafdan Kadı Ahmed Efendi menzili ve bir tarafdan Asiye Hatun menzili ve taraf-ı râbi‘i tarîk-i âm ile mahdûd hâriciye ve dâhiliyesinde fevkānî ve tahtânî dört bâb oda ve dehliz ve matbah ve bi’r-i mâ ve kenîf ve ahur ve eşcâr-ı müsmire ve gayr-ı müsmireli bahçeyi müştemil vakıf menzilimizi bâ-ma‘rifet-i mütevellî-yi vakf mezbûr el-Hâc İbrahim’e ferâğ ve tefvîz ol dahi ber-vech-i muharrer tefevvüz ve kabûl ettikden sonra mezbûr el-Hâc İbrahim vefât edip menzil-i mezkûr sulbî oğlu merkūm Mehmed Efendi’ye intikāl-i âdî ile intikāl etmiş idi, lâkin ferâğ-ı mezbûr hakīkatde rehin ve mablağ-ı mezbûr yüz otuz guruş merkūm Mehmed Efendi’nin kāimmakām-ı mütevellî olduğu vakf-ı mezbûra zimmetimizde edâsı lâzım deynim olmağla merkūm Mehmed Efendi meblağ-ı mezbûr yüz otuz guruşu târîh-i vesîkadan altmış bir gün tamâmında edâ etmek üzere bi’t-taleb bizi tecîl ettikde biz dahi kabûl ve meblağ-ı mezbûru ecel-i mezkûr hulûlünde edâya ta‘ahhüd ve iltizâm eylediğimizden sonra meblağ-ı mezbûr yüz otuz guruşu müddet-i merkūm tamâmında edâ edemezsek menzil-i mahdûd-ı mezkûru bedel-i misli ve ma‘rifet-i mütevellî ile âhara ferâğa ve kabz-ı bedele ve bedelinden meblağ-ı mezbûr yüz otuz guruşu merkūm Mehmed Efendi’ye ve fazla kalır ise bize teslîme ve bunlar tavakkuf eylediği umûrun küllîsine akd-i rehinde meşrûta ve azl ü in‘izâlden masûne vekâlet-i devriye ile tarafımızdan işbu hâzır bi’l-meclis Mustafa Efendi’yi asâleten ve vekâleten vekîl nâib-i menâb nasb u ta‘yîn eylediğimde ol dahi vekâlet-i merkūmeyi kabûl ve hizmet-i lâzımesini edâya ta‘ahhüd ve iltizâm eyledik dedikde mezbûrân Mehmed Efendi ve İmâm Mustafa Efendi mukırr-ı mezbûr a‘mâ Derviş eş-Şeyh Ahmed Efendi’yi cemî‘ takrîr-i meşrûhunda tahkīk ve tasdîk etmeleriyle mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Muharremi’l-harâm sene 1153.<br><br>Şuhûdü’l-hâl: Mehmed Ağa b. Mustafa, Ahmed Çelebi b. Şa‘bân, Abdullah Çelebi b. Mehmed, İmâmzâde Mustafa Çelebi b. Mehmed, Hüseyin Ağa b. Ahmed, Mustafa Çelebi b. Mehmed, Mehmed Ağa b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6326"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6328"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>