﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 260<br>Hüküm no: 215<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sadık Efendi ile Mehmed Efendi arasındaki ayıplı köle davası</b><br><br>Ma‘rûz,<br><br>Sâhib-i arzuhâl Mehmed Sadık Efendi b. el-Hâc Ali nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde Asâkir-i Hâssa-i Şâhâne livâ kâtibi derûn-ı arzuhâlde mezkûrü’l-ism es-Seyyid Ahmed Efendi b. Mehmed muvâcehesinde ben işbu târîh-i i‘lâmdan yirmi dört gün mukaddem gāib ani’l-meclis Esirci Ömer Ağa vesâtetiyle cemî‘ uyûbdan sâlime olmak üzere merkūm es-Seyyid Ahmed Efendi’nin yedinde malı olup işbu meclis-i ma‘kūd-ı mezkûrda mu‘âyene olunan bir re’s zenciye câriyesini cemî‘ uyûbdan [60b] sâlime olmak üzere bin sekiz yüz guruş semen-i medfû‘ ve makbûza iştirâ ve kabz etmiş idim. El-hâletü hâzihî hâmiş-i arzuhâlde mastûr sudûr-ı i‘zâmdan ser-etibbâ-yı hazret-i cihân-dârî fazîletlü semâhatlü Abdülhak Efendi hazretlerinin bir kıt‘a i‘lâmları mantûkunca câriye-i mezbûre rîh-i tayyâr illetiyle mu‘ayyeb ve ayb-ı mezkûr şirâ târîhine nazaran kadîm ve inde’t-tüccâr noksân-ı semen îcâb eder uyûbdan olmağla câriye-i mezkûreyi yedimden ahz birle semen-i mezkûr bin sekiz yüz guruşu bana redd ü teslîme merkūm es-Seyyid Ahmed Efendi’ye tenbîh olunmak matlûbumdur deyü teveccüh-i husûmet bulundukdan sonra da‘vâ etdikde ol dahi cevâbında câriye-i mezkûreyi ol mikdâr semen-i makbûza müdde‘î-i merkūma ber-minvâl-i muharrer cemî‘ uyûbdan sâlime olmak üzere bey‘ini ikrâr, lâkin ayb-ı mezkûrun kıdemini inkâr etmekle müdde‘î-i merkūm ber-vech-i muharrer müdde‘âsına ikāmet-i beyyine edemeyip bi’t-taleb merkūm es-Seyyid Ahmed Efendi bi’l-muvâcehe vech-i şer‘î üzere tahlîf olunmağın mûcebince müdde‘î-i mezbûr Mehmed Sadık Efendi da‘vâ-yı mezkûresiyle merkūm es-Seyyid Ahmed Efendi’ye bilâ-beyyine mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 15 R sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1117"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1119"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o309"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>