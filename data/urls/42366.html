﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 235<br>Hüküm no: 260<br>Orijinal metin no: [49a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçerilerin Elliyedinci Bölüğü Para Vakfı’na borçlu olan Ali’nin borcunu ödemesi</b><br><br>Bâ-hatem-i hazret-i efendi,<br><br>Ma‘rûz,<br><br>Dergâh-ı âlî yeniçerilerinin elli yedinci bölüğü neferatının mühimmâtına mevkūfe nükūdun hâlâ bi’l-fi‘il mütevellîsi sâhib-i arzuhâl Ahmed Odabaşı b. Ali meclis-i şer‘-i münîrde derûn-ı arzuhâlde mezkûrü’l-ism Ali b. Ahmed Ağa mahzarında yedimde olan mâl-ı vakf-ı mezkûrdan olup bin yüz yetmiş senesi Recebi gurresiyle müverrah işbu bir kıt‘a deyn temessükü mantûkunca mezbûr Ali Bey zimmetinde cihet-i karzdan bin üç yüz seksen altı guruş ve semeni gurre-i merkūmeden üç yüz altmış bir gün tamâmına değin müeccel ve mev‘ûd yedimden iştirâ ve kabz eylediği bir kılıç bahâsından iki yüz yedi guruş ki cem‘an bin beş yüz doksan üç guruş alacağım olup mukābelesinde bir çift elmas küpe yedimde rehin olmağla meblağ-ı mecmû‘-ı mezkûru bana edâ ile fekk-i rehin etmek üzere mezbûr Ali Bey’e tenbîh olunmak bi’t-tevliye murâdımdır deyü da‘vâ ve mezbûr Ali Bey cevâbında müdde‘î-i mütevellî-i mezbûrun ber-minvâl-i muharrer müdde‘âsını ikrâr ü i‘tirâf etmeğin mûcebiyle meblağ-ı mecmû‘-ı mezkûr bin beş yüz doksan üç guruşu müdde‘î-i mezbûr Ahmed Odabaşı’ya edâ ile fekk-i rehin etmek üzere mezbûr Ali Bey’e ba‘de’t-tenbîh mezbûr Ali Bey târîh-i i‘lâmdan on gün tamâmına değin zikr olunan elmas küpeyi müdde‘î-i mezbûrun ma‘rifetiyle ve rızâsıyla âhara bey‘ edip meblağ-ı mecmû‘-ı mezkûru mütevellî-i merkūma edâ etmek üzere müte‘ahhid olduğu huzûr-ı âlîlerine i‘lâm olundu.<br><br>Fî 27 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>