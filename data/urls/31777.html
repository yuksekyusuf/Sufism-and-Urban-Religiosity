﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 382<br>Hüküm no: 369<br>Orijinal metin no: [50a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakub Ağa’nın Karamürsel Naibi Mustafa Efendi aleyhindeki cariye davasının reddedilmesi</b><br><br>Câriye da‘vâsından mu‘ârazadan men‘<br><br>Ma‘rûz<br><br>Sâhib-i arzuhâl Yakub Ağa b. el-Hâc İsmail nâm kimesne meclis-i şer‘-i münîrde müderrisîn-i kirâmdan hâlâ Karamürsel Nâibi derûn-ı arzuhâlde mezkûrü’l-ism es-Seyyid Mustafa Efendi b. Mehmed tarafından husûs-ı âtîde vekîl olduğu Yusuf Ağa b. el-Hâc Hasan ve İbrahim Ağa b. Mustafa nâm kimesneler şehâdetleriyle sâbit olan el-Hâc Halil Efendi b. Abdullah nâm kimesne muvâcehesinde târih-i i‘lâm senesi Muharrem’inde cemî‘ uyûbdan sâlime olmak üzere müvekkil-i mûmâ-ileyhimden altı yüz yirmi guruş semen-i medfû‘ ve makbûza iştirâ ve kabz eylediğim işbu meclis-i şer‘de mu‘âyene olunan ma‘lûmetü’l-evsâf bir re’s zenciye câriyenin istiskā-i dîk illeti olduğu hâmiş-i arzuhâlde mastûr Ser-etibbâ-yı Hâssa efendinin i‘lâmından müstebân olup ol-vechile mu‘ayyebe ve ayb-ı mezkûr şirâ târihinden kadîm ve inde’t-tüccâr noksân-ı semen îcâb eder uyûbdan olmağla redd-i semen ve kabz-ı mebî‘ olunmak matlûbumdur deyü teveccüh-i husûmet bulundukdan sonra da‘vâ etdikde vekîl-i mezbûr dahi cevâbında câriye-i mezkûreyi müvekkilim mûmâ-ileyh es-Seyyid Mustafa Efendi müdde‘î- merkūm Yakub Ağa’ya ol-mikdâr guruş semen-i makbûza cemî‘ uyûbuyla bey‘ ü temlik ve teslîm, ol dahi iştirâ ve temellük ve tesellüm ve kabûl etmekle hattâ ayb-ı mezkûra muttali‘ oldukdan sonra mu‘âlece edip ve ba‘dehû esir pazarında bey‘e arz etmiş idi deyü sûret-i def‘de bi’l-vekâle eylediği da‘vâsına ikāmet-i beyyine edemeyip bi’t-taleb mezbûr Yakub Ağa ayb-ı mezkûra muttali‘ oldukdan sonra kabûlünü müş‘ir kavlen ve fi‘ilen kendüden nesne sâdır olmadığına bi’l-muvâcehe vech-i şer‘î üzere üç def‘a yemîn teklif olundukda ol dahi yemînden nükûl etmeğin mûcebince müdde‘î-i mezbûr Yakub Ağa da‘vâ-yı mezkûresiyle mûmâ-ileyh es-Seyyid Mustafa Efendi’ye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fi 2 Ca sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31776"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31778"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>