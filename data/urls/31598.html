﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 221<br>Hüküm no: 190<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Ağa’nın kira akdini feshederek Seyyid Osman ile Şerife Emine’ye devrettiği Kuşluk Hamamı’nı geri istemesi</b><br><br>Mehmed Paşa Yokuşu’nda Hamam<br><br>Ma‘rûz<br><br>Enderûn-ı hümâyûn’da Kilâr-ı hâssa agavâtından muhrec sâhib-i arzuhâl es-Seyyid Mehmed Ağa b. Mustafa nâm kimesne meclis-i şer‘-i münîrde derûn-ı arzuhâlde mezkûreyi’l-ism es-Seyyid Osman Efendi b. el-Hâc Kasım asâleten ve vâlidesi Şerife Emine bt. Mehmed Salih nâm hatunun hâlâ zevci ve tarafından husûs-ı âti’l-beyânda vekîl olduğu zâtını ârifân Musa Efendi b. Mehmed ve Osman Efendi b. İsmail şehâdetleriyle sâbit olan es-Seyyid İbrahim Efendi b. Ali vekâleten mahzarlarında İstanbul’da Atmeydanı kurbünde Mehmed Paşa Yokuşu nâm mahâlde kâin Kuşluk Hamamı demekle meşhûr bir bâb vakıf Yektâ Hamamı’nın sülüsü mezbûr es-Seyyid Osman Efendi’nin ve sülüsânı vâlidesi müvekkile-i mezbûre Şerife Emine Hatun’un bi’l-icâreteyn taht-ı tasarruflarında olup [24b] mezbûrân es-Seyyid Osman Efendi ve vâlidesi Şerife Emine Hatun sene-i sâbıkā Zilka‘desi gurresinde hamam-ı mezkûru beher şehr yüz iki buçuk guruşa olarak bir sene tamamına değin bana îcâr ve teslîm ben dahi istîcâr ve kabûl ve hamam-ı mezkûrun müsteciri olup derûnunda mevcûde bâ-defter-i müfredât eşyâ-yı ma‘lûmenin mâlik olan gāib ani’l-meclis es-Seyyid Halil nâm kimesneden eşyâ-yı mezkûreyi dokuz yüz kırk dört guruş semen-i medfû‘a iştirâ ve kabz ve bir mikdâr eşyâ-yı ma‘lûme dahi âhardan iştirâ ve hamam-ı mezkûra vaz‘ ve derûnunda iki ay sâkin olmamla müddet-i mezkûrede iki yüz beş guruş kirâsını kendülere edâ eylediğimden mâ‘adâ ben bundan akdemce mezbûrân ile bi’t-terâzî fesh-i akd-i icâre birle hamam-ı mezkûr derûnunda mevcûde eşyâ-yı ma‘lûmeyi mahzar-ı şühûdda takdîm eylediğimizde semen-i misilleri olduğu ihbâr olunan cem‘an bin altı yüz elli altı buçuk guruşa mezbûrân es-Seyyid Osman Efendi ve vâlidesi Şerife Emine Hatun’a bey‘ ve temlik ve hamam-ı mezkûru dahi teslîm eylediğimde onlar dahi ber-vech-i muharrer iştirâ ve temellük ve tesellüm ve kabûl etmeleriyle semen-i mezkûrun altı yüz elli altı buçuk guruşun bin yüz elli altı buçuk guruşunu mezbûrân yedlerinden tamamen ve kâmilen ahz ü kabz edip bâkīsi olan beş yüz guruş zimmetlerinde hâlâ alacak hakkım olup lâkin ben icâre-i mezkûreyi fesheylediğime ve eşyâ-yı mezkûreyi bey‘ime ve hamam-ı mezkûru teslîmime nâdim ve pişman olmamla hamam-ı mezkûru senesi hitâmına değin ke’l-evvel bana îcâr etsinler deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘î-i mezbûr es-Seyyid Mehmed Ağa’ya tefhîm ve da‘vâ-yı mezkûresiyle mezbûrâna bî-vech-i şer‘î mu‘ârazadan men‘ olunup ancak asıl ve vekîl-i mezbûrân meblağ-ı bâkī-i mezkûr beş yüz guruş için istintâk olundukda her biri bi’l-asâle ve bi’l-vekâle ikrâr ü i‘tirâf ve müdde‘î-i mezbûra edâya müte‘ahhid oldukları İstanbul Mahkemesi’nden huzûr-ı [âlîlerine i‘lâm olundu.]<br><br>Fî 17 Muharrem sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31597"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31599"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>