﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 390<br>Hüküm no: 476<br>Orijinal metin no: [91b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eğri kalesinde vefat eden Yanıkkaş Mehmed Çavuş’un muhallefatı</b><br><br>İşbu târih-i kitâbda fethi müyesser olan kal‘a-i Eğri altında şehîd olan merhûm Yanıkkaş el-Hâc Mehmed Çavuş b. İlyas’ın verâseti zevcesi fahrü’l-muhadderât Sâbiha Hatun bt. Mehmed Efendi’ye ve kebîr oğlu fahrü’l-cüyûş Ahmed Çavuş’a ve sagīre kızı Âişe’ye münhasıra olup sagīre-i merkūme Âişe’nin tesviye-i umûrıçün kıbel-i şer‘-i şerîfden mansûb vasîsi fahr-i erbâbi’t-tahrîr Hüsrev Bey b. Abdulkadir meclis-i şer‘-i şerîfde müteveffâ-yı merkūmun cümle muhallefâtına vâzı‘ü’l-yed olup yine kebîr oğlu ve verâseti olan mûmâ-ileyh Ahmed Çavuş mahzarında takrîr-i kelâm ve bast-ı merâm edip müteveffâ-yı merkūmun vilâyet-i Rumeli’nde ve mahmiye-i Kostantıniyye’de olan cümle emlâki ve esbâbı ve muhallefâtının bahâsından ba‘de’l-harc ve’l-mesârif muvakkı‘-i sadr-ı kitâb olan kassâm-ı askerî hazretlerinin imzâsı ve hâtemi ile mümzâ ve mahtûm defterinde mastûr olduğu üzere beyne’l-verese taksîm olunacak dört yüz seksen beş [bin] altı yüz bin akçe olup meblağ-ı merkūmdan vasîsi olduğum sagīre-i merkūme Âişe’nin hisse-i şer‘iyesi seksen dört bin dokuz yüz seksen akçe etmiş idi. El-hâletü hâzihî havâss-ı Kostantıniyye kazâsında Harâmîderesi kurbünde Terakadya nâm karyede vâki‘ ve yetmiş bin akçe ile mukavvem bir çardağı ve bir beyt-i süflîyi ve sofayı ve sundurmayı ve bir bahçeyi ve bir fırını ve bir matbahı ve bir ahırı ve bir yel değirmenini müştemil olup müteveffâ-yı merkūme intimâ ile ma‘rûf olmağile tahdîd ve tavsîfden müstağnî [92-a] (…) vesâir tevâbi‘ ve levâhıkı ile ve merâfık ve tarâyıkı ile ve karye mezbûre ortasında yine müteveffâ-yı merkūma intisâbla ma‘rûf olan lede’l-ahâli hudûdu ma‘lûme olan bir ev yeri ile sagīre-i merkūmeye nâfî‘ olup işbu zeyl-i kitâbda mastûrü’l-esâmî olan sikāt-i Müslimîn ve isbât-ı muvahhidîn-i nâfi‘iyyetîn inbâ ve ihbâr etmeğin vâzı‘ü’l-yed olan mûmâ-ileyh Ahmed Çavuş yedinden sagīre-i merkūme hissesi için vesâyetim hasebi ile alıp kabz etdim dedikde mâ-hüve’l-vâki‘ alâ-vukū‘ihi gıbbe’t-tasdîk ve ba‘de’t-taleb ketb ve tahrîr ve sebt ve tastîr olunup yed-i tâlibe def‘ olundu ki lede’l-hâce müzekkir mâ-cerâ ola.<br><br>Tahrîren fi’l-yevmi’l-hâdi ve’l-ışrîn fî-şehri Receb li-sene hamse ve elf.<br><br>Şühûdü’l-hâl: Kemal Efendi el-imâm, Mehmed b. İbrahim el-müezzin, Ali Bey b. ( )el-cündî, Murad b. ( ) er-râcil, Mehmed b. Abdullah er-râcil, Ali b. Abdullah, Veli b. İlyas, Rüstem b. Mustafa, Ali b. Abdullah, Hüseyin Bey b. Abdullah, Mehmed b. Ramazan, Ferhad b. Abdullah, Mehmed b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=35613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b390"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>