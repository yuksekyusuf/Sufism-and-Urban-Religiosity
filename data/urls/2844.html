﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 429<br>Hüküm no: 526<br>Orijinal metin no: [97a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe’nin menzilini Ali Ağa’ya satması</b><br><br>Mahmiye-i İstanbul’da Baba Hasan Alemî mahallesi sâkinlerinden Ali Beşe b. Hüseyin nâm kimesne meclis-i şer‘-i şerîf-i enverde ve mahfil-i dîn-i münîf-i ezherde bâ‘isü’l-kitâb Ali Ağa b. Mehmed nâm kimesne mahzarında bi’t-tav‘i’s-sâf ikrâr ve i‘tirâf edip bey‘-i âti’z-zikrin sudûruna değin yedimde mülküm ve hakkım olup mahalle-i mezbûrede vâki‘ bir tarafdan tarîk-i âm ve bir tarafdan tarîk-i hâs ve bir tarafdan Yorgancı Abdi Çelebi mülkü ve bir tarafdan Hacı Mustafa nâm kimesne mülkü ile mahdûd fevkānî dört bâb oda ve bir sofa ve tahtânî dört bâb oda ve bir su kuyusu ve zât-ı eşcâr-ı müsmire ve gayrı müsmire hadîka ve kenîfi müştemil menzilimi cemî‘ tevâbi‘ ve levâhıkı ve âmme-i hukūk ve merâfıkı ile tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile bin iki yüz yetmiş kıt‘a esedî guruşa merkūm Ali Ağa’ya bey‘ ve teslîm edip ol dahi iştirâ ve tesellüm ve kabûl eyledikden sonra semeni olan meblağ-ı mezkûr bin iki yüz yetmiş kıt‘a esedî guruşu yedinden tamâmen alıp kabz eyledim. Ba‘de’l-yevm menzil-i mahdûd-ı mezkûr merkūm Ali Ağa’nın mülk-i müşterâsı olmuşdur, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şifâhî ve tahkīki’l-vicâhî mâ-hüve’l-vâki‘ bi’l-ibtigā ketb ü imlâ olundu.<br><br>Fî 13 min-şehri Ramazani’l-mübârek sene [10]81.<br><br>Şuhûdü’l-hâl: Tekfurdağlı Mustafa Çelebi b. Mehmed, Cezâyirli Sefer Beşe b. el-Hâc Mustafa, el-Hâc Ali b. Bayezid, Derviş Beşe b. Mehmed, el-Hâc Mustafa Beşe 36. B[ölük], Hüseyin Çelebi 36. B[ölük], Selânikî Ahmed Çelebi, Musa Çelebi et-tâcir, Berber Hasan Beşe b. Kasım, Halli Çelebi el-haffâf, fahrü’l-akrân Receb Beşe Ser-oda 36. B[ölük], Mustafa Çelebi b. Ahmed el-müezzin, Mehmed Çelebi el-münâdî.</p>          <br><a title="Önceki sayfa" style="text-decoration:none" href="./ayrmetin.php?idno=2843"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2845"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b429"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>