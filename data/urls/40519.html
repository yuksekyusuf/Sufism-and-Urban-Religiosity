﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 279<br>Hüküm no: 240<br>Orijinal metin no: [35a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serkis v. Bedrik’in terekesi hususunda teyzesi Temam’ın kırk beş guruş üzerine karısı Meryem ile sulh olduğu</b><br><br>Medîne-i Üsküdar’da Yenimahalle’de sâkin iken hâlik olan Serkis v. Bedrik nâm Ermeni zimmînin verâseti zevce-i metrûkesi Meryem nâm Ermeniye’ye ve anası olup kendiden evvel hâlike olan Köni nâm Ermeniyenin li-ebeveyn kız karındaşı ve zî-rahm cihetinden vârisesi olan Temam nâm Ermeniye’ye münhasıra olduğu tereke-i hâlik-i mezbûra zevcesi mezkûre Meryem vâzı‘atü’l-yed olduğu şer‘an mütehakkık oldukdan sonra mezkûr Temam meclis-i şer‘-i hatîr-i lâzimü’t-tevkīrde mezbûre Meryem muvâcehesinde bi-tav‘ihâ ikrâr ve i‘tirâf edip mûrisimiz hâlik-i mezbûr Serkis’in terekesinin rub‘u zevcesi mezkûre Meryem’e ve selâse-i erbâ‘ı bi-hasebi’l-irsi’ş-şer‘î bana isâbet etmeğin ben dahi tereke-i hâlik-i mezbûrdan benim hisseme isâbet eden selâse-i irbâ‘ hakkımı tereke-i hâlik-i mezbûra vâzı‘atü’l-yed olmağla zevcesi mezbûre Meryem’den da‘vâ ve taleb etmekle beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip tereke-i hâlik-i mezbûrdan selâse-i irbâ‘ hisse-i şer‘iyyem mukābilesinde şerâit-i sulhu câmi‘ ve mevâni‘den ârî tehârüc-i şer‘î tarîkı üzere kırk beş riyâlî guruş üzerine sulh ettiklerinde ben dahi sulh-ı mezkûru kabûl edip bedel-i sulh olan kırk beş riyâlî guruşu tereke-i hâlik-i mezbûrdan mezbûre Meryem yedinden tamâmen ahz u kabz eyleyip tereke-i hâlik-i mezbûrdan zevcesi mezbûre Meryem’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm tereke-i hâlik-i mezbûra müte‘allik zevcesi mezkûre Meryem üzerine bi-vechin mine’l-vücûh ve sebebin mine’l-esbâb da‘vâ ve hakkım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâdis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Arslan Çavuş b. Mustafa, Çukadâr Osman Beşe, İsa Bey b. Ahmed, İsmail Çelebi b. Yunus, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40518"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40520"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o878"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>