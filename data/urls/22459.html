﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 207<br>Hüküm no: 263<br>Orijinal metin no: [24b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalyoncu Süleyman ve karısı Hediye’nin yumruk ile vurarak oğullarının ölümüne sebep olduğu iddiasıyla Faideci Seyyid Feyzullah aleyhine açtıkları davada iki yüz elli guruşa sulh oldukları</b><br><br>Kasaba-i Kasımpaşa’da Seferikoz Mahallesi’nde sâkin iken bundan akdem vefât eden es-Seyyid Mehmed Ârif nâm sagīrin babası Kalyoncu Süleyman b. Mehmed ve anası zâtı mu‘arrefe Hediye bt. Mehmed nâm zevcân Galata’da mahfil-i kazâda Fâideci es-Seyyid Feyzullah Çelebi b. Ömer nâm kimesne muvâcehesinde mezbûr es-Seyyid Feyzullah Çelebi târih-i i‘lâmdan on bir gün mukaddem Perşembe günü ba‘de’z-zuhr kasaba-i mezbûrede Hasanpaşa Hamamı önünde yumruk ile sagīr-i merkūmun başına bi-gayr-ı hak darb ve sâhib-i firâş edip darb-ı mezkûrun tesîrinden nâşî ve yedi gün mürûrunda vefât etmekle mûcib-i şer‘îsini taleb ederim deyü tasaddî eylediğimiz da‘vâmızdan bâ-vesâtet-i muslihîn mezbûr es-Seyyid Feyzullah Çelebi ile an-inkâr iki yüz elli guruşa ba‘de’s-sulh ve’l-kabûl bedel-i sulh-ı mezkûrdan mâ‘adâ darb-ı mezkûra ve oğlumuz müteveffâ-i mezbûrun diyetine müte‘allika âmme-i de‘âvîden mezbûr es-Seyyid Feyzullah Çelebi’nin zimmetini kabûlü hâvî bi’l-verâse ba‘de’l-ibrâ ibrâdan müstesnâ bedel-i sulh-ı mezkûr 250 guruş mezbûr es-Seyyid Feyzullah Çelebi’nin zimmetinde olmağla hâlâ taleb ederim deyü bi’l-verâse da‘vâ ettiklerinde ol dahi cevâbında ber-vech-i meşrûh ikrâr u i‘tirâf etmeğin alâ-mûcibi ikrârihi bedel-i sulh-ı merkūm 250 guruşun müdde‘iyân-ı zevcân-ı mezbûrâna edâsıyla mezbûr es-Seyyid Feyzullah Çelebi ilzâm olunduğu tescîl ve bi’l-iltimâs huzûr-ı âlîlerine i‘lâm olundu.<br><br>Fî 26 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>