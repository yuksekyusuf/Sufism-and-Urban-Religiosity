﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 305<br>Hüküm no: 253<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da Kızıltaş’ta kiracısı olduğu vakıf evi tamir eden Hızır Ağa b. Abdülvehhab’ın ne kadar masraf yaptığının tespiti</b><br><br>Haremeyn-i Muhteremeyn Evkāfı’ndan olup mahmiye-i İstanbul’da Kızıltaş mahallesinde vâki‘ lede’l-ahâlî ve’l-cîrân ma‘lûmü’l-hudûd olan menzilin yevmî üç akçe icâre-i müeccele ve mu‘accele ile müste’ciri olup Hâssa aşçıların bölükbaşı olan bâ‘isü’l-kitâb Hızır Ağa b. Abdülvehhab meclis-i şer‘de bi’l-fi‘il vakf-ı mezbûr mütevellîsi olan fahrü’l-akrân Veli Bey b. Abdülmennan nâm bevvâb-ı sultânî mahzarında takrîr-i kelâm ve ta‘bîr ani’l-merâm edip bundan akdem menzil-i merkūm mürûr-ı eyyâm ile bi’l-külliye münhedim oldukda izn-i şer‘ ve ma‘rifet-i mütevellî-i merkūm ile mu‘acceleme mahsûb olmak üzere kendi mâlımdan müceddeden binâ etmişidim. Hâlâ kıbel-i şer‘den üzerine varılıp menzil-i merkūmda ihdâs ettiğim ebniyesinin ne mikdâr akçeye tahammülü vardır keşf ve tahrîr olunması matlûbumdur dedikde savb-ı şer‘den Mevlânâ Hasan Efendi b. Osman ve Hâssa mi‘mârlardan Üstâd Ali b. Halil irsâl olunup zeyl-i kitâbda mastûretü’l-esâmî olan Müslimîn mahall-i mezbûra varılıp vâki‘ hâl mütevellî-i merkūm Veli Bey mahzarında keşf ve müşâhede olundukda fi’l-hakīka müşârun-ileyh Hızır Ağa menzil-i merkūmu kendi mâlıyla müceddeden binâ etmiş bulunmağın mecmû‘una sarf olunan kereste-i mütenevvi‘anın ve mismârın ve taş ve kireç ve sâirin neccâriyye ve ırgadiyye ve hammâliyesiyle cem‘an ba‘de külli’l-hesâb yüz on dört bin akçeye tahammülü vardır deyu mi‘mâr-ı mezbûr ve sâir ehl-i vukūf-ı Müslimîn tahmîn-i sahîh ile tahmîn edip ittifâk ettiklerini mevlânâ-yı mezbûr mahallinde tahrîr edip ba‘dehû meclis-i şer‘a gelip inhâ ve haber vermeğin ber-vefk-i muharrer ebniye-i merkūme mütevellî-i merkūm ma‘rifeti ile müste’cir-i müşârun-ileyhin mu‘accelesine mahsûb olmak üzere bi’t-taleb sebt olundu.<br><br>Hurrire fî-evâili şehri Zilka‘deti’ş-şerîfe li-sene tis‘a ve ışrîn ve elf.<br><br>Şühûdü’l-hâl: İbrahim Ağa b. Şîrmerd, Ali Subaşı b. Abdullah, el-Hâc Keyvan b. Abdullah, Habib b. Mustafa, Ca‘fer b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=11583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o747"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>