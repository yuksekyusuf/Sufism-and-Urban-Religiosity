﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 283<br>Hüküm no: 329<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bina Emini Ali Ağa’nın vefat eden Sadaret Kethüdası Derviş Mustafa Efendi varisleri aleyhindeki alacak davasının reddedilmesi</b><br><br>Bâ-hatem-i efendi.<br><br>Ma‘rûz,<br><br>Sâbıkā binâ emîni arzuhâl sâhibi Ali Ağa b. Mehmed derûn-ı arzuhâlde mezkûrü’l-ism Kethüdâ-i Sadr-ı âlî iken vefât eden Derviş Mustafa Efendi b. Mustafa b. Mehmed’in verese-i münhasırası sulbî sagīr oğulları Mehmed Sadık ve Derviş Mustafa’nın bâ-hüccet-i şer‘iyye vasiyy-i mansûbesi vâlideleri Hatice Hatun bt. Abdullah b. Abdullah ile diğer sulbî sagīr oğlu Ahmed Esad’ın dahi kezâlik vasiyy-i mansûbesi vâlidesi Nefise bt. Abdullah b. Abdurrahman’ın tarafından husûs-ı âti’l-beyânda vekîl olduğu zâtların ârifân es-Seyyid Mehmed b. Ahmed ve es-Seyyid Hafız Hasan b. Hüseyin şehâdetleriyle sâbit olan İbrahim Ağa b. Yusuf mahzarında Cuma günü Saray-ı hazret-i Sadrı‘azamîde Arz Odası’nda ma‘kūd meclis-i şer‘-i münîrde terâfu‘larında bin yüz altmış senesinden altmış dokuz senesine gelince ben müteveffâ-yı merkūm Derviş Mustafa Efendi tarafından vukū‘ bulan ebniyelere emîn olmağla işbu yedimde olan defter-i müfredât nâtık olduğu üzere müteveffâ-yı mezbûr Derviş Mustafa Efendi hayatında bi-şartı’r-rücû‘ emri ve kendi malımla sinîn-i mezkûrede müceddeden binâ ve ba‘zan ta‘mîr eylediğim Ayasofya-i kebîr civârında vâki‘ Hamam-ı cedîd ve mekteb ve Süleymaniye kurbünde Kalenderhâne Câmi‘-i şerîfi ve medresesi ve su çeşmesi ve Kasımpaşa’da Sahaf Muslihiddin Mescid-i şerîfi ve Şeyh Efendi menzili ve Ortaköy’de vâki‘ müteveffâ-yı mezbûrun sâhilhânesinde ta‘mîri ve bağlarında müceddeden binâ olunan kasırlar ve sâir mahallere bâ-defter-i mezkûr masrûfâtım cem‘an on üç bin iki yüz guruşa bâliğ olup yine hayatında altmış dokuz senesi Recebi’nde Nuruosmanî’de mütevellî odasında defterlerimi kendüye irâe eylediğimde ber-minvâl-i muharrer defter-i mezkûr masrûfâtımı kabûl ve meblağ-ı mecmû‘-ı mezkûr on üç bin iki yüz guruş bana zimmetinde edâsı vâcib deyni olduğunu ikrâr ve istişhâd etmekle kable’l-edâ fevt olmağın meblağ-ı mecmû‘-ı mezkûru hâlâ tereke-i vâfiyesinden bi’l-verâse vâzı‘u’l-yed olan verese-i mezkûresinden taleb ederim deyü ba‘de’d-da‘vâ vekîl-i merkūm cevâbında müvekkileleri mezbûretânın tereke-i müteveffâ-yı mezbûre bi’l-vesâye vâzı‘u’l-yed olduklarını ikrâr lâkin müdde‘î-i merkūmun ber-minvâl-i muharrer müdde‘âsını bi’l-vekâle inkârından mâ‘adâ müdde‘î-i merkūm Ali Ağa zikr olunan altmış dokuz Şevvâli evâsıtında Simyon Kalfa ile zuhûr eden nizâ‘ı esnâsında mûrisimiz müteveffâ-yı merkūmun hayatında Beşiktaş’da vâki‘ yalıda yed ve zimmetinde bir akçe ve bir habbe alacak hakkı kalmadığını ba‘de’l-ikrâr ve’l-işhâd husûs-ı mezkûra ve târîh-i merkūma gelince bi’l-cümle sâire müte‘allika âmme-i de‘âvîden müteveffâ-yı mezbûr Derviş Mustafa Efendi’nin zimmetin ibrâ-i âm ile ibrâ ve iskāt edip ol dahi ibrâ-i mezkûrunu kabûl etmiş idi deyü bi’l-vekâle eylediği def‘ini yine Arz Odası’nda adâletleri zâhir olan Fındıklı’da Selimiye Hatun mahallesinde el-Hâc Mehmed b. Ali ve Ortaköy’de el-Hâc Veli b. İbrahim nâm kimesneler şehâdetleriyle muvâcehesinde vech-i şer‘î üzere isbât eyledikden sonra müdde‘î-i merkūm Ali Ağa müteveffâ-yı mezbûr Derviş Mustafa Efendi hayatında yetmiş senesi Muharremi’nde ibrândan sonra bana zimmetinde ol mikdâr deyni olduğunu muahharen ikrâr eylemişdir deyü [65b] tasaddî eylediği def‘ ü ref‘ine vekîl-i merkūmun yedinde olup meclis-i ma‘kūd-ı mezkûrda ibrâz eylediği fetvâ-yı şerîfede “Zeyd Amr’dan zimmetinde kalan cihetden şu kadar akçe hakkım vardır deyü da‘vâ ve Amr, sen beni meblağ-ı mezbûrdan ibrâ edip ben dahi kabûl etmiş idim deyü da‘vâ ve müdde‘âsına ikāmet-i beyyine etdikde Zeyd ben seni meblağ-ı mezbûrdan ibrâ etmiş idim, lâkin sen ibrâmdan sonra deyn-i merkūma ikrâr eyledin deyü da‘vâ eylese mültefite olur mu? Cevâb-ı bâ-savâblarında olmaz” deyü buyurulmağın mûcebince müdde‘î-i merkūm Ali Ağa meblağ-ı mezkûr on üç bin iki yüz guruş mutâlebesiyle eytâm-ı mezbûrûnun vasîleri olan müvekkiletân-ı mezbûretân Hadice ve Nefise hatunlara bî-vech mu‘arazadan men‘ olunduğu huzûr-ı âlîlerine i‘lâm olundu.<br><br>Fî 15 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42434"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42436"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>