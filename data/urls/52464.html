﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 153<br>Hüküm no: 154<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şah Bey Vakfı gallesi hissesi davasında utekadan Salih Beşe ile Müezzin Mehmed Halife’nin anlaştıkları</b><br><br>Medîne-i Üsküdar’da Tenbel el-Hâc Mehmed mahallesinde vâki‘ ashâb-ı hayrâtdan Şah Bey b. Mustafa nâm sâhibü’l-hayrın evlâd-ı utekāsından olup yine mahalle-i mezbûrede sâkin Salih Beşe b. Mustafa nâm kimesne meclis-i şer‘-i şerîf-i enverde yine evlâd-ı utekādan işbu râfi‘ü’l-vesîka ihtiyâr Müezzin Mehmed Halîfe b. Mustafa nâm kimesne mahzarında ikrâr [ve takrîr-i] kelâm edip vâkıf-ı merhûm Şah Bey Vakfı’nın gallesini batnen ba‘de batnin evlâdı utekāsına şart ve ta‘yîn ve ber-mûceb-i vakfiye-i ma‘mûlün-bihâ batn-ı evvelde bulunan evlâd-ı utekā galle-i vakfa kadîmden mutasarrıf olagelip lâkin mezbûr Mehmed Halîfe evlâd-ı utekādan olup batn-ı evvelde olmağla şart-ı vâkıf üzere galle-i vakfa mezbûr ihtiyâr Mehmed Halîfe mutasarrıf olması lâzım gelmekle bundan akdem galle-i vakfda [vakfa] ben dahi müşterek olmak için nizâ‘a tasaddî etmiş idim mezbûr Mehmed Halîfe rızâsıyla galle-i vakfdan üç hisse i‘tibârıyla hissesini bana vermeğe ta‘ahhüd ve râzı olup bu vechile beynimiz tevkīf olunmişidi el-hâletü hâzihi mezbûr Mehmed Halîfe galle-i vakfın sülüsünü ber-vech-i muharrer bana i‘tâ eylemeğe râzî olduğuna binâen ben dahi galle-i vakfın sülüsünü ahz edegeldim fi’l-hakīka mezbûr ihtiyâr Mehmed Halîfe ber-vech-i muharrer batn-ı evveldedir deyü bi-tav‘ihâ ikrâr u i‘tirâf etmeğin gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Min-Muharremi’l-harâm li-seneti hamsîn ve mi’ete ve elf.<br><br>Şuhûdü’l-hâl: Hâfız Ömer Efendi b. Ali Ağa, Mehmed Efendi b. Ebubekir, Mustafa Çelebi b. Mehmed, Mehmed Bey b. Hüseyin, İbrahim Beşe b. Mustafa, Mustafa Çelebi b. Hüseyin, Mehmed Çelebi b. Veli, Molla Ali b. İbrahim, es-Seyyid Mehmed Çelebi b. İsmail, el-Hâc Mustafa b. Ali, İsmail Beşe b. Ali, es-Seyyid İbrahim Çelebi b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=52463"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52465"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o290"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>