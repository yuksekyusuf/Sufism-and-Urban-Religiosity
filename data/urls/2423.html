﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 138<br>Hüküm no: 105<br>Orijinal metin no: [22a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed’in varislerinden borç alan Mehmed Çelebi’ye borcunu ödemesi hususunda tenbihte bulunulması</b><br><br>Vesâyeten da‘vâ ve’l-ikrâr<br><br>Mahmiye-i İstanbul’da Kādıaskerî Mehmed Efendi mahallesinde sâkin iken bundan akdem vefât eden Mehmed b. Mustafa’nın sulbî sagīr oğlu Mustafa ve sulbiye sagīre kızı Hadîce’nin tesviye-i umûrlarına kıbel-i şer‘den mansûb vasîleri olan işbu bâ‘isü’l-kitâb es-Seyyid Mehmed Çelebi b. es-Seyyid Nasuh nâm kimesne meclis-i şer‘-i hatîr-ı lâzımü’t-tevkīrde Mehmed b. Rasûl nâm kimesne mahzarında üzerine bi’l-vesâye da‘vâ ve takrîr-i kelâm edip mezbûr Mehmed zimmetinde sagīrân-ı mezbûrân mallarından elli kıt‘a esedî guruş ve altı ayda üzerine devr-i şer‘î ve ilzâm-ı ribh olunan üç esedî ve üç rub‘ guruş ki cem‘an elli üç esedî ve üç rub‘ guruş olmağla meblağ-ı mezbûru taleb ederim, suâl olunsun dedikde gıbbe’s-suâl, mezbûr Mehmed cevâbında fi’l-hakīka sagīrân-ı mezbûrân mallarından elli kıt‘a esedî guruş ve altı ayda üzerime devr-i şer‘î ile ilzâm-ı ribh olan üç esedî ve üç rub‘ guruş ki cem‘an elli üç esedî ve üç rub‘ guruş sagīrân-ı mezbûrâna zimmetimde vâcibü’l-edâ ve lâzımü’l-kazâ deynim vardır deyü ikrâr etmeğin mûcebince meblağ-ı mezbûr elli üç esedî ve üç rub‘ guruşu vasiyy-i mezbûra edâ ve teslîme mezbûr Mehmed’e tenbîh birle mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Cemâziyelâhire li-sene ihdâ ve semânîn ve elf.<br><br>Şuhûdü’l-hâl: İbrahim Çelebi b. Ahmed, Mustafa Çelebi b. Ahmed, Abdi Çelebi b. Hüseyin, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>