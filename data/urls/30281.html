﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 116<br>Hüküm no: 79<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçiler Abram v. Minas, Mesail v. Zarok ve Semaven v. Kazer’in Kırkçeşme yakınındaki ekmek fırını ve değirmenlerinin yedi hissesini Kazer v. Vartan’a bin elli guruşa sattıkları</b><br><br>Habbâz tâifesinden Abram v. Minas ve Mesail v. Zarok ve Semaven v. Kazer nâm şerîkler meclis-i şer‘-i hatîr-i lâzımü’t-tevkīrde hâmil-i hâzihi’l-vesîka Kazer v. Vartan nâm zimmî muvâcehesinde her biri ikrâr-ı tâm ve takrîr-i kelâm edip mahmiye-i İstanbul’da Kırkçeşme kurbünde vâki‘ bir bâb habbâz fırını ve ona merbût ittisâlinde [kâin] [23a] altı horoslu bir bâb değirmen derûnunda mevcûde yirmi dört re’s bargir ve yine fırın-ı mezkûr ittisâlinde kâin üç horoslu bir bâb uncu değirmeni derûnunda mevcûde on iki re’s bargir ki beyne’l-hiref gedik ta‘bîr olunur akd-i âti’z-zikrin sudûruna değin ale’l-iştirâki’s-seviy yedimizde mülkümüz olan cem‘an otuz altı re’s bargirin her bir re’si yüz ellişer guruşa olmak üzere yedi re’s bargir ile yedi re’s bargire isâbet eden âlât-ı lâzıme-i ma‘lûmemizi tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bin elli guruşa mersûm Kazer zimmîye bey‘ ve temlîk ve teslîm eylediğimizde, ol dahi ber-vech-i muharrer iştirâ ve temellük ve tesellüm ve kabûl ve semeni olan meblağ-ı mezbûr bin elli guruşu bize def‘ ü teslîm eylediğinde, biz dahi yedinden tamamen tesellüm ve ahz ve kabz edip mebî‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve mutâlebât ve kâffe-i eymân ve muhâsamâtdan mersûm Kazer zimmînin zimmetini ibrâ-i âm ile ibrâ ve ıskāt eylediğimizde, ol dahi ibrâ-i mezkûru kabûl eyledi. Ba‘de’l-yevm sâlifü’z-zikr yedi re’s bargir ve yedi re’s bargire isâbet eden âlât-ı lâzıme-i ma‘lûmede bizim alâka ve medhalimiz kalmayup müşteri-i mersûm Kazer zimmînin mülk-i müşterâsı olmuşdur dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 min-Zilka‘de sene [1]193.<br><br>Şuhûdü’l-hâl: Habbâzân Kethudâsı İsmail Ağa, Kanlıfırınlı el-Hâc Ahmed Ağa, Sayıcı Molla Osman, Bedirzâde Molla Ali, Yiğitbaşı Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30280"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30282"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o335"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>