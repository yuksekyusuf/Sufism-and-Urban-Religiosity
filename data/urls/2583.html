﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 241<br>Hüküm no: 265<br>Orijinal metin no: [52a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun ile Ali Ağa arasındaki arsa satışının feshi</b><br><br>Mahmiye-i İstanbul’da Sultan Süleyman Hân -aleyhi’r-rahmetü ve’l-gufrân- câmi‘-i şerîfi kurbünde Kâtib Şemseddin mahallesinde sâkine Hadîce bt. Mehmed nâm hatun meclis-i şer‘-i hatîr-ı lâzımü’t-tevkīrde hâlâ zevci işbu bâ‘isü’l-kitâb Ali Halîfe b. Mehmed nâm kimesne mahzarında bi-tav‘ihâ ikrâr u i‘tirâf edip zevcim mezbûr Ali Halîfe mukaddemâ zimmetinde mütekarrir olan dört bin akçe mehr-i müeccelimi bana teslîm, ben dahi ba‘de’l-kabz mahalle-i mezbûrede vâki‘ bir tarafdan mahalle-i mezbûre imâmına meşrût menzile ve bir tarafdan Çorumlu Mehmed Beşe tasarrufunda olan menzile ve iki tarafdan tarîk-i âmma müntehî mezbûr Kâtib Şemseddin Vakfı’ndan icâre-i mu‘accele-i ma‘lûme ve ayda otuz akçe ücret-i müeccele ile tasarrufumda olan vakıf arsa üzerine ma‘rifet-i mütevellî ve vakf-ı mezbûr ile icâre-i mu‘acceleye mahsûb olmak üzere iki bâb oda binâ edivermek için zevcim mezbûr Ali Halîfe’ye teslîm ve emr etmekle zevcim mezbûr Ali Halîfe dahi meblağ-ı mezbûru ahz edip emrim üzere arsa-i mezbûre üzerine benim için fevkānî ve tahtânî iki bâb oda binâ edip meblağ-ı mezbûru tamâmen harc etmekle meblağ-ı mezbûrdan yedinde bir akçe bâkī kalmayıp ve mersûm Ali Halîfe yedinde olan beynimizde ma‘lûm eşyâyı bana teslîm, ben dahi yedinden ahz u kabz eyledim. Min-ba‘d mezbûr Ali Halîfe üzerinde vechen mine’l-vücûh ve sebeben mine’l-esbâb da‘vâ ve husûmetim yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: İsmail Efendi b. Mehmed el-imâm, Abbas Efendi b. İbrahim, Ebubekir Efendi b. Süleyman, Salih Çelebi b. Halil, Ahmed Halîfe b. Ramazan, Ahmed Halîfe b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>