﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 173<br>Hüküm no: 55<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mürur tezkiresi almak isteyen Rum ve Ermenilerin öncelikle patriklerinden mühürlü tezkire almaları gerektiği</b><br><br>Bâ-sahh.<br><br>İstanbul kādısı fazîletlü efendi.<br><br>Mukaddem bâ-irâde-i seniyye karâr-gîr olduğu mürûr-ı madde maddesi zâbıta-i kaviyyeye idhâl ve Memâlik-i mahrûsede kâin kâffe-i memâlike başka başka tatbîk mühürleri hakettirilerek mübârek ( ) isbâl olunmuş ve Dersa‘âdet’den taşra memâlike gidenlere dahi tarafınızdan mürûr tezkiresi verilmek üzere nizâm verilmiş olduğundan bu usûlün icrâsına i‘tinâ ve dikkat olunmakda ise de el-hâletü hâzihî velî ni‘metleri olan <<gâvurlar ol tarafdan bir takrîb mürûr tezkiresi alıp>> Devlet-i aliyyeye isyân üzere olan Kerpiniş kazâsıyla etrâf karyeleri ve Selnik tarafında olan gâvurlar ol tarafda bir takrîb mürûr tezkiresi alıp Dersa‘âdet’e gelerek bir müddetcik eğlenip bu tarafdan mürûr tezkiresi ahzıyla vilâyetleri tarafına giderek icrâ-yı mel‘anet eylemekde oldukları tebyîn olunmuş olduğundan zikrolunan mahaller gâvurlarının Dersa‘âdet’den kat‘-ı pây-i mel‘anetleri sûretinin istihsâli lâzım gelerek fîmâ ba‘d Dersa‘âdet’den âhar mahalle gidecek Rum ve Ermeni ibtidâ patriklerine gidip nereye gideceğini ve kendinin aslı ne mahalde n olduğunu ifâde eyleyerek patriklerinden bir kıt‘a memhûr tezkire ahz etmek ve ba‘dehû kendinin gideceği mahal ve nereli olduğu tebeyyün eyledikden sonra mu‘tâd üzere tarafınızdan mürûr tezkiresi verilmek ve zikrolunan mahaller re[‘â]yâsından tezkire isteyenler olur ise der-akab ahz ve Bâb-ı âlî’ye <<inhâile>> haber verilmek üzere iktizâsı vechile Rum ve Ermeni patriklerine fermânlar ısdâr olunmuş olmağla fîmâ ba‘d Rum ve Ermeni milletinden taşra gidecek olanlar yedlerinde patrikleri mührüyle memhûr tezkireleri bulunmaz ise mürûr tezkiresi verilmemesi ve isyân eden mahaller re‘âyâsına Rum Patriği tarafından <<dahi mürûr>> tezkire verilip tarafınızdan dahi mürûr tezkiresi almak üzere gelen bulunduğu tezkire verilmeyerek derhâl ahz ve Bâb-ı âlî’ye ihbâr olunması husûsuna kemâliyle dikkat eyleyesin deyü.<br><br>Fî 22 Ra sene [1]240</p>          <br><a title="Önceki sayfa" style="text-decoration:none" href="./ayrmetin.php?idno=33961"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33963"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>