﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 359<br>Hüküm no: 445<br>Orijinal metin no: [88b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un, boşandığı eşi Süleyman Efendi aleyhindeki alacak davasında haksız olduğu</b><br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Âişe Hatun mahfil-i şer‘iyyâtda zevc-i sâbıkı Süleyman Efendi b. Yakub b. Abdullah tarafından husûs-ı âti’l-beyânda vekîl olduğu Mehmed b. Abdullah ve İbrahim b. Halil şehâdetleriyle sâbit olan oğlu İbrahim muvâcehesinde müvekkil-i mezbûr Süleyman Efendi bundan akdem zevcim olup beni bâyinen tatlîk etmekle zimmetinde mütekarrir ve ma‘kūdün-aleyh olan doksan guruş mehr-i müeccelim ile eşyâ-i memlûkemden bi-gayr-ı hakkın ahzeylediği [89a] mecmû‘u yüz otuz dört guruş kıymetli on iki çatma yasdık ve iki yemenî mak‘ad ve bir kırmızı Cezayir ihrâmı ve üç kebîr minder ve bir orta keçesi ve üç sahan ve iki tencere ve bir tâbe ve bir hoşâb tası ve bir leğen ma‘a ibrik ve bir orta siniyi müvekkil-i mezbûrdan hâlâ taleb ederim deyü da‘vâ etdikde vekîl-i mezbûr İbrahim Efendi cevâbında müdde‘iye-i mezbûre müvekkil-i mezbûrun mehr-i mezkûr ile mukaddemâ zevcesi olduğunu tasdîk ve eşyâ müdde‘âsını inkârından mâ‘adâ müdde‘iye-i mezbûre bin yüz altmış beş senesi Zilhiccesi’nde Balat nâibi müderrisîn-i kirâmdan Mustafa Efendi huzûrunda mehr-i mezkûrenin yedi bin iki yüz akçesi mukābelesinde bir sof ferâce ve bir çuka ferâce ve bir Şam alacası anteri ve bir yaldızlı kuşak ma‘a kolan ve bir telli anteri ile nafaka-i iddet-i ma‘lûme ve meûnet-i süknâsı için bi’t-terâzî ta‘yîn olunan iki bin dört yüz akçeyi ahz u kabz eyledikden sonra mehr-i mezkûrundan bâkī kalan on guruş üzerine müvekkil-i mezbûr Süleyman Efendi ile muhâla‘a-i sahîha-i şer‘iyye ile hul‘ oldukda oldahi ba‘de’l-kabûl hukūk-ı zevciyyete müte‘allika da‘vâdan her biri âharın zimmetini ibrâ ve iskāt etmiş idi deyü bi’l-vekâle ba‘de’d-def‘ ve’l-inkâr vekîl-i mezbûr İbrahim ber-vech-i muharrer def‘ini lede’t-tezkiye şehâdetleri makbûle olan Mehmed b. Abdullah ve İbrahim b. Halil şehâdetleriyle muvâcehesinde vech-i şer‘î üzere isbât etmeğin mûcebiyle müdde‘iye-i mezbûre Âişe husûs-ı mezkûr için müvekkil-i mezbûr Süleyman Efendi’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 9 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42550"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42552"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>