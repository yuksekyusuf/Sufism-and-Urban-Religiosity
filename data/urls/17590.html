﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 383<br>Hüküm no: 637<br>Orijinal metin no: [62b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müderris es-Seyyid Mehmed Said Efendi’nin tasarrufunda bulunan suyun ölçümü yapılıp bir miktarının ifrâz olunduğu</b><br><br>Maʻrûz-ı dâʻî-i Devlet-i aliyyeleridir ki;<br><br>Sâdır olan fermân-ı âlîleri üzere savb-ı şerʻden mürsel Başkâtib Mehmed Efendi atabe-i aliyye-i husrevânede bi’l-fiʻil Su Nâzırı olan Halil Ağa ve evkāf-ı selâtîn-i sâlife ser-bölükleri ve sâir adamlarıyla sâhib-i arzuhâl müderrisîn-i kirâmdan es-Seyyid Mehmed Said Efendi’nin yedinde olan hüccet-i mübâyaʻa mûcebince mahmiye-i İstanbul’da Aynalıçeşme kurbünde mutasarrıf olduğu menziline kadîmden cereyân edip Havâss-ı aliyye kazâsında Ayvad havuzu kurbünde Ortadere nâm mevziʻde vâkiʻ Haydar Ağa suyu demekle maʻrûf ol mevziʻde ana lağımına bâ-izn-i mütevellî mülhak mâ-i mezbûr musluğu üzerine varılıp akd-i meclis-i şerʻ-i âlî olundukda mâ-i lezîz-i mezbûru bâ-fermân-ı âlî erbâb-ı miyâh alâ-vechi’l-muʻtâd beynlerinde vezn-i sahîh ile vezn ve tahmîn eylediklerinde tâm ve kâmil dört masura suyu cârî olduğu zâhir ve nümâyan olup kānun üzere üç çuvaldızı hakk-ı mecrâ içün ifrâz olundukdan sonra bâkī üç masura ve bir çuvaldız suları kaldığını bi’l-ittifâk haber verdikleri mevlânâ-yı mezbûr vâkiʻ hâli mahallinde baʻde’t-tahrîr maʻan mürsel ümenâ-i şerʻle gelip alâ-vukūʻıhî inhâ ve takrîr etdikleri huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Hurrira fi’l-yevmi’r-râbiʻ ve’l-ışrîn min-Şaʻbâni’l-muʻazzam li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o709"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>