﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 535<br>Hüküm no: 1043<br>Orijinal metin no: [100a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Her şarap fıçısı için altmışar akçe harâc veren Kadıköy ve İstavros köylülerinden, fazla para istenmesinin engellenmesi</b><br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fazli ve’l-yakīn vârisü ulûmi’l-enbiyâ’i ve’l-mürselîn huccetü’l-hakkı ale’l-halki ecma‘în el-muhtas bi mezîdi inâyeti’l-meliki’l-mu‘în mevlânâ el-hâkim bi mahmiyeti Üsküdar -zîdet fezâiluhû- tevkî‘-i refî‘-i hümâyûn vâsıl olıcak ma‘lûm ola ki kazâ-i mezbûra tâbi‘ Kadıköy ve İstavros nâm karyeler ahâlîsi der-i sa‘âdetime arzıhâl gönderip zikr olunan karyelerin birisi mîrî çayıra hizmet eyleyip ve biri dahi tersâne-i âmire için funda hizmeti edip ve bundan mâ‘adâ ref‘ olunan âdet-i hamr için harâcımız on beşer akçe ziyâde olduğundan mâ‘adâ hâlâ hamr emînleri bizden ziyâde akçe alıp zulm ve te‘addî ederler bu husûs bundan evvel hamr emînleri ile kavl u karâr olunup her fıçı başına altmışar akçe verile deyu fermân olunmuşken şimdiki hâlde altmışar akçeye râzı olmayıp vech-i meşrûh üzre ziyâde akçe alırlar şart ve iltizâmlarında ziyâde akçe alınmamak yanında emr-i şerîf ricâsına i‘lâm eylemeğin geçen sene hamr eminleri ile sulh eyledikleri üzre bunların altmışar akçeleri alınıp bî-vech ziyâde alınmaya vech-i meşrûh üzre kavilleri mukarrer ise bakır fıçılarından altmışar akçe aldırıp bundan ziyâde bir akçe ve bir habbelerin aldırmayasız deyu dokuz yüz doksan dokuz Muharremi’nin beşinci günü târihli müverrah hükm-i şerîf verilmişken hâlâ yine hilâf-ı emr-i şerîf dahl olunduğun bildirip mahallinde tekrâr emr-i şerîfim ricâsına i‘lâm eylemeğin buyurdum ki hükm-i şerîfim ile Dergâh-ı mu‘allâm çavuşlarından Osman Çavuş -zide kadruhû- vardıkda hamr eminleri ile bunları berâber eyleyip gönderesiz mukaddemâ vech-i meşrûh üzre emr-i şerîfim verilmiş iken hâlâ bî-vech ve bilâ-sebeb ziyâde akçe taleb olunup bunları rencîde ve remîde eylemek isterlerse men‘ ve def‘ edip mukaddemâ vech-i merkūm üzre olan kavilleri mûcebince amel edip bunların bî-vech ve bilâ-sebeb ziyâde akçelerin aldırmayasız şöyle bilesiz alâmet-i şerîfe i‘timâd kılasız Tahrîren fi’l-yevmi’s-sânî aşer min şehri Muharremi’l-harâm sene ihdâ ve elf.</p>          <br><a title="Önceki sayfa" style="text-decoration:none" href="./ayrmetin.php?idno=51972"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51974"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o705"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>