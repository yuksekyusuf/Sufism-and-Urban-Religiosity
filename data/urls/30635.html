﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 174<br>Hüküm no: 176<br>Orijinal metin no: [47a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çizmecibaşı Vakfı’na ait Tahtahân bitişiğindeki evin, haremi tarafındaki boş arsaya hilâf-ı kanun odalar yapılıp hâna eklendiği bunların hândan ayrılarak eve birleştirilmesi gerektiği</b><br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘den mürsel İkinci Kâtib Merhabazâde Mevlânâ Mahmud Efendi hâssa mi‘mârı kalfasından Ali Reşid ve Ömer Halîfeler ile İstanbul’da Mahmudpaşa mahallesinde kâ’in sagîr Tahtahân’a varıp huzûr-ı Müslimi’nde ba‘de akdi’l-meclis ashâb-ı arzuhâl mahalle-i mezbûre ahâlîsinden Arzuhalci es-Seyyid el-Hâc Ahmed Efendi b. el-Hâc Ali ve İmâm es-Seyyid Sadullah Efendi ve es-Seyyid İbrahim Ağa b. es-Seyyid Ahmed ve el-Hâc İbrahim b. Mehmed ve Yusuf b. Ali ve el-Hâc Mehmed b. Ali ve Câmeşuycu Ali b. Abdullah ve Hasan b. Mehmed nâm kimesneler meclis-i ma‘kûd-ı mezkûrda derûn-ı arzuhâlde mezkûrü’l-ism es-Seyyid Ahmed b. el-Hâc Mustafa’nın zevcesi ve tarafından âti’l-beyânda vekîl olduğu Hasan Usta b. İsmail ve Süleyman b. Hasan şehâdetleriyle sâbit olan ma‘rifetü’z-zât Şerife Hafîze bt. es-Seyyid Ebâbekir nâm hatun mahzarında zikri âtî vakfın mütevellîsi tarafından câbî-i vakf es-Seyyid İbrahim Efendi hâzır olduğu hâlde işbu derûnunda akd-i meclis olunan Çizmecibaşı vakfından bir bâb sagîr Tahtahân ve ittisâlinde kâ’in bir bâb menzil müvekkil-i mezbûrun taht-ı tasarrufunda olmağla bu esnâda menzil-i mezbûrun haremi tarafından tûlen sekiz ve arzen beş zirâ‘ bi-hesâb-ı terbî‘i cem‘an kırk zirâ‘ mahal üzerinde mebnî ulyâda bir bâb ve vustâda bir bâb odalarını tenzîl ve tağyîr ve hâmiş-i arzuhâlde muharrer derkenâr nâtık olduğu üzere hilâf-ı hatt-ı hümâyûn hân-ı mezkûra zam ve ilhâk ve ulyâda bir bâb oda ve bir mikdâr sofa ve vustâda iki oda ve bir sofa ve süflâda bir bâb oda ihdâs etmekle menzil-i mezkûrdan müfrezen ve hâdisen hân-ı mezkûra zam olunan odalar kemâ fi’l-evvel menzil-i mezkûra idhâl olunmak murâdımızdır deyü her biri ba‘de’d-da‘vâ ve’l-istintâk vekîl-i mezbûr cevâbında zikr olunan odalar menzil-i mezkûrdan ifrâz ve muğâyir-i hatt-ı hümâyûn hân-ı mezkûra zam ve ilhâk olup muhdes olduğunu tasdîk edip zikr olunan odaları kemâ fi’l-evvel menzil-i mezkûra idhâl ve tanzîme ve zikr olunan odalar tahtında vâki‘ bi’r-i mâ’ kadîmden beru hân tarafından isti‘mâl olunmak üzre bi’l-vekâle ta‘ahhüd eyledikde ahâlî-i merkûmûn dahî râzı ve bu vecihle kat‘-ı nizâ‘ eylediklerini kâtib-i mezbûr mahallinde ketb ve tahrîr ve ma‘an mürsel ümenâ’-i şer‘le meclis-i şer‘a gelip alâ vukû‘ihî inhâ ve takrîr eyledikleri huzûr-ı âlîlerine i‘lâm olundu.<br><br>Fî 10 min Şevvâl sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30634"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30636"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o300"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>