﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 114<br>Hüküm no: 65<br>Orijinal metin no: [26-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Davudpaşa’da Rumlara ait olup tamirine ruhsat istenen Panaiye Kilisesi’nin keşfi</b><br><br>Davudpaşa mahallesinde kilise keşfi<br><br>Ma‘rûz<br><br>İstanbul’da mütemekkin Rum tâifesi kullarının patriki ve Dersaâdet’de mukīm cemâ‘at-i metrepolidân-ı Katolik zikri âtî husûsda ruhsat-ı seniyyenin istirhâmlarını hâvî takdîm eyledikleri arzuhâlleri bâlâsına bu dâ‘îlerine hitâben sâdır olan fermân-ı âlîlerine imtisâlen cânib-i şerî‘at-i kaviyyü’l-esâsdan me’zûnen irsâl olunan eşrâf-ı kuzât-ı kirâm-ı zevi’l-ihtirâmdan vekāyi‘ kâtibimiz Mevlana Hasan Hüseyin Efendi Ebniye-i Hâssa müdîri efendi hulefâsından Mehmed Said ve es-Seyyid Ahmed halîfeler ile İstanbul’da Altımermer kurbünde Davudpaşa mahallesinde kâin Panaiye Kilisesi demekle şehîr kiliseye varıp mahalle-i mezkûre imâmı Hafız Abdurrahman Efendi ve Muhtâr-ı evveli İbrahim Efendi ve Muhtâr-ı sânîsi es-Seyyid Ahmed Efendi ve ahâlisinden Fenâyî İmâm Mehmed Sadık Efendi ve Şekerci Halil Ağa ve Türbedâr Mehmed Efendi ve Duhânî Halil ve Manav Mehmed Ağa ve Na‘lband Receb Ağa ve Bekçi Mustafa Ağa nâm kimesneler ve kilise-yi mezkûr mütevellîsi Bahçevân Yorgi ve Yazıcı-i Eksarh Gavril ve Nâzır ve Dellâl Sofyanos ve diğer Nâzır Çifitçi Varsam ve Kürkçü Kiryako ve Attâr Tanaş ve Kürkçü Yanko nâm zimmîler hâzır oldukları hâlde kilise-yi mezkûr ve müştemilâtı mu‘âyene olunduklarında işbu merbût olup Ebniye-i Hâssa müdîri efendi bendelerinin tersîm eylediği üzere nefs-i kilise-yi mezkûr bin iki yüz kırk dokuz senesi hilâlinde ta‘mîr olunup ol-vechile kilise-yi mezkûrun derûn ve bîrûnunda ta‘mîr [o]lunmaya muhtâc nesne olmayıp ancak sakfı üzerinde mefrûş kiremid pûşîdeleri fersûde ve kilise-yi mezkûrun duvarlarının bîrûnu vecihleriyle havlu duvarlarının derûn ve bîrûnu vecihlerinde hâlis harçla olan derzleri rahnedâr ve havlusu derûnunda sağ tarafda kâin terbî‘an iki yüz otuz beş buçuk zirâ‘ fevkānî ruhbânân ve mütevellî odaları ile kurbünde kâin kezâlik terbî‘an yüz otuz iki zirâ‘ on sekiz parmak tahtânî râhib ve hademe-i sâire odaları külliyen harâb olduğundan zikr olunan kiremidlerin taklîl ve noksânlarının tekmîli ve mârrü’z-zikr duvarların kadîmi üzere derzlerinin tanzîmi ve zikri mürûr eden fevkānî ve tahtânî odaların kadîmleri üzere ta‘mîrleri muktezî idiğini ba‘de’l-keşf ve’l-mu‘âyene mevlana-yı mûmâ-ileyh ma‘an meb‘ûs ümenâ-i şer‘den Çukadâr Ali Ağa b. Abdurrahman ve Muhzır Halil Çelebi b. Süleyman ile meclis-i şerîfe varıp alâ-vukū‘ihî inhâ ve takrîr etmeğin bu sûretde kilise-yi mezkûrun erbâbı her biri bâlâda zikr ü beyân kılındığı üzere tesviye ve [27] tanzîm ve ta‘mîre ve şer‘an kādirler olup ancak husûs-ı mezkûr re’y-i sâmîlerine menût mevâddan idiği İstanbul Mahkemesi’nden huzûr-ı âlîlerine i‘lâm olundu.<br><br>Fî 23 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34717"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34719"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>