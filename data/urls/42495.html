﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 324<br>Hüküm no: 389<br>Orijinal metin no: [78a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bedros v. Agob’un Fatma Sultan Camii tamiri için kullanılan boya bedelinin vakıf eski mütevellisi Süleyman Bey’den talebinin kanunsuz olduğu</b><br><br>Ma‘rûz,<br><br>Arzuhâl eden Bedros v. Agob zimmî mahfil-i şer‘iyyâtda derûn-ı arzuhâlde mezkûrü’l-ism Süleyman Bey muvâcehesinde müteveffâ Cerrâhbaşı sâbık Hayatizâde el-Hâc Ahmed Efendi hayatında bin yüz altmış sekiz senesinde mütevellîsi olup ba‘de’l-harîk binâ eylediği Fâtıma Sultan hazretlerinin Câmi‘-i şerîfleri için yedimden iştirâ ve kabz eylediği mikdârı beynimizde ma‘lûm elvân boya bahâsından ba‘de külli’l-hesâb altı yüz yetmiş guruş alacağım olmağla meblağ-ı mezbûrun iki yüz yetmiş altı guruşunu hayatında bana edâ ve teslîm ve bâkīsi olan üç yüz doksan iki guruşunu dahi edâ etmek üzere iken fevt olup onun yerine mezbûr Süleyman Bey mütevellî oldukda meblağ-ı mezbûrun iki yüz kırk guruşunu vakf-ı mezbûrun mukāta‘ât mültezimi Ali Ağa sana versin deyü yetmiş bir senesi Muharremi’nin yirmi ikinci günü işbu tahvîli yedime verip lâkin mezbûr Ali Ağa bana vermeyip ve tevliyet-i mezbûr dahi âhara tevcîh olunmuş idi. Hâlâ ber-vech-i muharrer yedime verdiği tahvîline binâen meblağ-ı mezbûru merkūm Süleyman Bey’den taleb ederim deyü da‘vâya tasaddî etdikde takrîr-i meşrûhu üzere mezbûr Süleyman Bey el-yevm mütevellî olmayıp mücerred minvâl-i muharrer üzere tahvîl vermiş idi deyü mütevellî-i sâbıkın iştirâ eylediği boyanın semenini mezbûr Süleyman Bey’den mutâlebesi meşrû‘a olmamağla müdde‘î-i mesfûr Bedros zimmî husûs-ı mezkûr için merkūm Süleyman Bey’e bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 5 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>