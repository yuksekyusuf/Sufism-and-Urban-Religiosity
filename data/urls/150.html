﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 130<br>Hüküm no: 149<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın Kartal’daki yeniçerilerin başına serdar tayin olunduğu ve Kartal kadısının ve yeniçeri serdarının görevlerini yerine getirmeleri hususunda gayretli olmaları</b><br><br>Şerî‘at-şi‘âr Kartal kādısı efendi -zîde fazluhum- ba‘de’s-selâm inhâ olunur ki zîr-i hükûmetinizde vâki‘ Dergâh-ı âlî yeniçerileri serdârı ref‘ olunup yerine üslûb-ı sâbık üzere kıdvetü’l-emâsil ve’l-akrân altıncı bölüğün Hasan Ağa -zîde kadruhû- serdâr ve zâbit nasb ü ta‘yîn olunmağın işbu mektûb tahrîr ve irsâl olundu inşâallâhü te‘âlâ vusûlünde gerekdir ki mûmâ-ileyhi serdârlığı umûrunda kıyâm eyleyüp âharı müdâhale etdirmeyesin ol havâlîde vâki‘ Dergâh-ı âlî yeniçerileri ve cebeci ve topçu ve top arabacısı ve kul oğulları ve gılmân-ı acemî cümlesi seni üzerlerine serdâr ve zâbit bilüp sözünden taşra ve re’yinden hâric vaz‘ u hareketde bulunmayup itâ‘at ve inkıyâd üzere olalar ve tavâif-i merkūmûndan bilâ-vâris-i ma‘rûf fevt olanlarının muhallefâtı [ve] metrûkâtları serdâr-ı merkūma kabz etdirdüp ma‘rifet-i şer‘le Sûk-ı Sultânî’de fürûht ve hâsıl olan nukūdunu mümzâ ve mahtûm müfredât defterleriyle cânib-i beytülmala irsâl ve îsâl etdirdesiz ve sen ki serdâr-ı mûmâ-ileyhsin mukīm ve misâfirden zuhûr eden erâzil ve eşkıyânın zabt u rabtlarına ve sükkân-ı vilâyetin emn ü rahatlarına bâ‘is hıdemât-ı müstahsene-i mebrûre vücûda getirmeye mücidd ü sâ‘î olup mûcib-i mektûb ile âmil olasın.<br><br>Tahrîren fî-gurreti şehri Muharremü’l-haram li-sene selâse ve semânîn ve mi’ete ve elf.<br><br>...?</p>          <br><a title="Önceki sayfa" style="text-decoration:none" href="./ayrmetin.php?idno=149"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=151"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o153"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>