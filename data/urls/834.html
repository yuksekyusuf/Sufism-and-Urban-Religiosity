﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 128<br>Hüküm no: 117<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sabanca halkından Karagözoğlu Mustafa’nın terekesine yapılan müdahalenin önlenmesi</b><br><br>Sâdır olan fermân-ı âlîşâna imtisâlen işbu i‘lâma nazar olundukda Sabanca ma‘a Adapazarı kazâsında Sabanca kasabası sâkinlerinden iken bundan akdem fevt olan Karagözoğlu Mustafa cümle emlâk ve eşyâsı bi’l-irsi’ş-şer‘î kasaba-i mezbûre sâkinelerinden Zeyneb Hatun ile müteveffâ-yı mezbûrun zevcesi Hadîce Hatun’a intikāl etmiş iken verâsetinde alâkası olmayan ecânîbden Sarıbeyoğlu İbrahim demekle arîf zuhûr birle müteveffâ-yı merkūm benim ammim olmağla ben dahi hisse-i irsiye alırım deyü fuzûlî vâki‘ olan müdâhalesi men‘ olunması bâbında emr-i şerîf sudûrunda bundan akdem Zeyneb Hatun bâ-arzuhâl istid‘â etmekten nâşî mahâllinde şer‘le görülmek bâbında işbu sene-i mübâreke Cemâziyelâhiresi evâili târihi ile müverrah medîne-i mezbûre efendi dâ‘îlerine hitâben sâdır olan fermân-ı celîlü’ş-şân lede’l-vürûd terâfu‘-i [şer‘-i] şerîf etmek üzere iken müdde‘â-aleyh merkūm İbrahim hufyeten? kazâ-i mezbûrdan firâr etmekle İzmid mütesellimi tarafından ifâde birle İzmid’e ihzâr için mübâşir ma‘rifetiyle mezbûr Zeyneb Hatun İzmid nâibi efendi dâ‘îleri huzûrunda mahmûdü’l-ahvâl kimesneler ile dâr? verâseti beyân ederek gadr olduğundan İznikmid’den ihzâr ve hasımları ile tekrar terâfu‘-i şer‘ olunması için bir kıt‘a emr-i celîlü’ş-şân istid‘âsında olduğu i‘lâm-ı mezkûr meâlinden müstefâd olup fi’l-hakīka müdde‘â aleyh İznikmid’de olmağla mezbûre Zeyneb Hatun müteveffâ-yı merkūmun zevcesi Hadîce Hatun ile kazâ-i mezkûrda sâkine olup bu sûretde nisâ tâifesini ihzârdan recül ihzâr evlâ ve müdde‘â aleyh merkūm İbrahim’i ihzâr ile mahâllinde meclis-i şer‘-i şerîfde müfti ve ulemâ-i vücûh-ı belde ile âbâ, ced ve nesebi zikrolunarak huzûr ve şart olunan hazır oldukları hâlde gadr [ve] himâyeden hâlî hakkı adl üzere tarafeynin ber-vech-i nehc-i şer‘î terâfu‘ olunmak bâbında kazâ-i mezbûr nâibi es-Seyyid Hüseyin Edib Efendi dâ‘îlerine hitâben tekrar emr-i celîlü’ş-şân ısdârı muvâfık-ı irâde-i seniyyeleri ise ol bâbda emr [u] fermân hazret-i veliyyü’l-emrindir.</p>          <br><a title="Önceki sayfa" style="text-decoration:none" href="./ayrmetin.php?idno=833"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=835"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o186"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>