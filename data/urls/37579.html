﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 789<br>Hüküm no: 635<br>Orijinal metin no: [147a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Fatıma’dan çocuklarına kalan eski vakıf evin satılmasının çocuklar için daha faydalı olduğu</b><br><br>Mahmiye-i İstanbul’da Kocamustafapaşa kurbünde sâkine iken bundan akdem vefât eden Fâtıma bt. Mustafa Ağa’nın oğulları Ahmed ve Mustafa nâm sagīrlerin babaları ve tesviye-i emrlerine vasiyy-i muhtârları bâ‘isü’l-kitâb Hasan Ağa b. Mustafa mahfil-i kazâda bi’l-vesâye ikrâr edip müteveffât-ı mezbûrenin ile’l-vefât icâreteyn-i ma‘lûmeteyn ile taht-ı icâresinde olup ba‘de vefâtihâ intikāl-i âdî ile oğulları mezbûrâna intikāl eden Kocamustafapaşa kurbünde vâki‘ bir tarafadan câmi‘-i şerîf mihrâbı önünde olan sarnıç bahçesine ve bir tarafdan dahi Alizâde hânesine ve bir tarafdan el-Hâc Ali ve Aşçı Bayram menzillerine ve bir tarafdan vakf-ı mezbûr duvarı ve imâret ve tabhhâneye müntehî büyût-ı adîdeyi muhtevî Kocamustafapaşa Vakfı’ndan olan menzil ânen fe-ânen harâba müşrif ve hâsılı harcına vefâ etmeyip ve ta‘mîr-i termîmine dahi sagīrlerin malları olmamağla zikr olunan vakıf menzil bi’l-izni’ş-şer‘î ve ma‘rifet-i mütevellî bedel-i misli ile ba‘de’l-müzâyede ve inkıtâ‘i’r-rağbet âhara ferâğ ve tefvîz ve bedel-i ferâğ vech-i şer‘î üzere i‘mâl olunup hâsıl olan semeni sagīrlerin levâzımına harc ü sarf olunmak sagīrlere nef‘-i mahz olmağla vech-i meşrûh üzere ferâğa kıbel-i şer‘den me’zûn olmak matlûbumuzdur dedikde vasiyy-i mezbûrun takrîr-i meşrûhu takrîre [vâkı‘a] mutâbık olmağın zikr olunan Kocamustafapaşa mahallesinden İmâm Nurullah Efendi b. Abdurrahman ve Abdurrahman Efendi b. Receb v. Mehmed Efendi b. İbrahim ve Mehmed Çelebi b. Abdurrahman nâm kimesneler haberleriyle lede’ş-şer‘i’ş-şerîf mütebeyyen olmağın hâkim-i muvakkı‘-ı sadr-ı kitâb efendi hazretleri menzil-i mevkūf-ı mezbûru vech-i muharrer üzere bâ-ma‘rifet-i mütevellî âhara bedel-i misli ile ferâğ ve tefvîze vasiyy-i mezbûr Hasan Ağa’ya izin verilmeğin mâ-vaka‘a bi’t-taleb ketb şüd.<br><br>Fî 20 min-Cumâdelûlâ sene 1110.<br><br>Şuhûdü’l-hâl: el-Hâc Mustafa Efendi b. Mehmed, Mustafa Çelebi b. Abdülfettah, İbrahim Ağa b. İsmail, Halil Çelebi b. Ahmed, İvaz b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37578"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37580"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0789"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1098"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>