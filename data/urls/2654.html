﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 290<br>Hüküm no: 336<br>Orijinal metin no: [63a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasımzade Abdullah Efendi’nin Kazasker Abdulkadir Efendi Vakfı’ndan borç alması</b><br><br>Husûs-ı âti’l-beyânı mahallinde tahrîr için taraf-ı şer‘den bi’l-iltimâs irsâl olunan Mevlânâ Keşfî Mustafa Efendi sâbıkā Kudüs-i şerîf kādısı olan umdetü’l-mevâli’l-izâm zü’l-fudalâi’l-fihâm Kasımzâde demekle şehîr Abdullah Efendi b. el-müvellâ el-merhûm Mehmed Efendi’nin mahmiye-i İstanbul’da Haraçcı Muhyiddin mahallesinde vâki‘ menziline varıp zeyl-i rakīmde muharrerü’l-esâmî olan Müslimîn huzûrunda akd-i meclis-i şer‘-i şerîf eyledikde mûmâ-ileyh Abdullah Efendi meclis-i ma‘kūd-ı mezbûrda hâlâ Rumili kādı‘askeri olan a‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘ü’l-fezâil ve’l-me‘âlî metbû‘ü’l-efâzıl ve’l-e‘âlî hallâlü’l-müşkilâti’d-dîniyye keşşâfü’l-mu‘dilâti’l-yakīniye miftâhu künûzi’l-hakāyık misbâhu rumûzi’d-dakāyık Abdulkadir Efendi hazretleri’nin evkāfına mütevellî olan râfi‘u hâze’l-kitâb Hüseyin Efendi b. Ahmed mahzarında ikrâr ve takrîr-i kelâm edip vakf-ı mezbûr malından mukaddemâ mütevellîsi yedinden [63b] iktirâz ve kabz ve mesârifime sarf ü istihlâk ile zimmetimde mütekarrir olan bin beşyüz kıt‘a esedî guruşdan mâ‘adâ hâlâ vakf-ı mezbûrdan mütevellî-i mûmâ-ileyh Hüseyin Efendi yedinden beş yüz kıt‘a esedî guruş dahi iktirâz ve kabz ve istihlâk ki cem‘an zimmetimde vâcibü’l-edâ ve lâzımü’l-kazâ iki bin kıt‘a esedî guruş olup ve târîh-i kitâb senesi Şa‘bânı gurresinden sene tamâmına dek müeccel ve mev‘ûd olmak üzere mütevellî-yi mûmâ-ileyh Hüseyin Efendi yedinden iştirâ ve kabz etdiğim bir mâvi Londrine çuka ferâceye kaplı sırt samur kürk semeninden üç yüz kıt‘a esedî guruş deynim olmağın meblağ-ı mezbûr iki bin üç yüz kıt‘a esedî guruş mukābelesinde mahalle-i mezbûrede vâki‘ bir tarafdan İbrahim Efendi mülkü ve bir tarafdan tarîk-i âm ve bir tarafdan tarîk-i hâs ve bir tarafdan Ahmed Efendi mülkü ile mahdûd ve hâricen ve dâhilen fevkānî ve tahtânî büyût-ı adîdemi ve hadîka ve hamamı müştemil mülk menzilim rehn-i makbûzdur dedikde gıbbe’t-tasdîkı’ş-şer‘î husûs-ı mezbûru mevlânâ-yı mezbûr mahallinde tahrîr ba‘dehû ma‘an irsâl olunan Abdullah Efendi b. Veli ve Mehmed b. Ramazan ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî-gurreti Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Fahrü’l-müderrisîn Ömer Efendi, Mehmed Efendi b. Süleyman el-imâm, Mustafa Çelebi el-müezzin, Ömer Çelebi b. Bayram, Yahya Çelebi b. ( ), fahrü’l-müderrisîn Ali Efendi b. Davud Efendi, Hüseyin Efendi b. Mehmed, Abdülbaki b. Mustafa, Mehmed b. Abdullah, İbrahim b. Arslan.</p>          <br><a title="Önceki sayfa" style="text-decoration:none" href="./ayrmetin.php?idno=2653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>