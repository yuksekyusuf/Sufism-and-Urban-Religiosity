﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 418<br>Hüküm no: 301<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa Efendi’nin Esirci Mehmed Beşe Para Vakfı’na olan borcunun rehin bıraktığı eşyaların satılarak bedelinden tahsil edilmesi</b><br><br>Mahmiye-i İstanbul’da Cafer Subaşı mahallesinde sâkin merhûm Esirci Mehmed Beşe nâm sâhibü’l-hayrın nukūd-ı mevkūfesine bi’l-fi‘il mütevellî olan bâ‘isü’l-kitâb Ali Çelebi b. Ahmed meclis-i şer‘de mahalle-i mezbûr ahâlîsinden olup düyûnu terekesinden ezyed olduğu hâlde vefât eden Mustafa Efendi b. Ali b. Mustafa’nın kebîr oğlu İbrahim Çelebi mahzarında üzerine da‘vâ ve takrîr-i kelâm edip bin yüz dokuz senesi târîhiyle müverrah ve müteveffâ-yı mezbûrun imzâ ve hatmi ile mümzâ ve mahtûm işbu yedimde olan deyn temessüğü nâtık olduğu üzere müteveffâ-yı mezbûr Mustafa Efendi b. Ali b. Mustafa’ya asıl mal-ı vakf-ı mezbûrdan yüz elli guruş idâne ve teslîm ve semen bir sene tamâmına değin müeccel ve mev‘ûd yedimden müşterâ ve makbûz çuka semeninden dahi yirmi iki buçuk guruş min-haysü’l-mecmû‘ yüz yetmiş iki buçuk guruş deyni mukābelesinde deyn temessüğü unvânıyla tahrîr olunan üç sîm reşme ve bir samur kürk ve iki sîm kemer-i raht ve bir sîm gülâbdân ve buhûrdân ve bir sîm topuzunu müteveffâ-yı mezbûr hayâtında bana rehin vaz‘ ve teslîm ben dahi irtihân ve kabz ve tesellüm edip ba‘de’l-made’l-ecel meblağ-ı merkūmu kable’l-edâ ve’l-fek fevt olmağla rihân-ı mezbûresini bey‘ ve esmânından deyn-i merkūmu edâya mezbûr İbrahim Çelebi’ye tenbîh olunmak matlûbumdur suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı Müslimînden mahalle-i mezbûre ahâlîsinden es-Seyyid Mustafa Çelebi b. es-Seyyid Mehmed ve İbrahim Beşe b. Ali li-ecli’ş-şehâde meclis-i şer‘ a hâzırân olup istişhâd olunduklarında fi’l-hakīka müteveffâ-yı mezbûr Mustafa Efendi b. Ali b. Mustafa hayâtında işbu müdde‘î-i mezbûr yedinden asıl mal-ı vakfdan yüz elli guruş istidâne ve kabz mebî‘-i mezbûr semeninden dahi yirmi iki buçuk guruş ki min-haysü’l-mecmû‘ yüz yetmiş iki buçuk guruş deyni mukābele müdde‘î-i mezbûr yedine verdiği deyn-i mezbûru nâtık temessük unvânıyla <<dâhil>> tahrîr olunan eşyâ-i mezkûreyi müteveffâ-yı mezbûr huzûrumuzda mütevellî-i mezbûr yedine rehin vaz‘ u teslîm ol dahi irtihân ve kabz u kabûl ve tesellüm eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikden sonra ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm mâ-vaka‘a kayd-şüd.<br><br>Hurrire fî 24 min-Rebî‘ülevvel sene 1110<br><br>Şuhûdü’l-hâl: Umdetü’l-mevâlî Yahya Efendi b. ( ), Ahmed Çelebi b. Süleyman, Mustafa Bey b. Abdullah, Hüseyin Çelebi b. Mehmed, Abdurrahman Efendi b. Ahmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=37244"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37246"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0418"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1168"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>