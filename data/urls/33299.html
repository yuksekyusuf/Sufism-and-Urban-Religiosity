﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 47<br>Hüküm no: 15<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Hüseyin Ağa b. Hasan’ın, es-Seyyid Hüseyin Çavuş b. Mehmed Emin’de alacağı olduğu</b><br><br>1425 guruş ilzâmı<br><br>Ma‘rûz<br><br>Âsitâne-i aliyyede vâkı‘ Zeytin Bahçesi esnâfı kethüdâsı el-Hâc Hüseyin Ağa b. Hasan meclis-i şer‘-i münîrde Dîvânhâne-i Âmire çavuşlarından sâhib-i arzuhâl es-Seyyid Hüseyin Çavuş b. Mehmed Emin muvâcehesinde işbu yedimde olup iki-yüz otuz dokuz senesi Recebi’nin on yedinci günü târihiyle müverrah bir kıt‘a temessük nâtık olduğu üzere mezbûr es-Seyyid Hüseyin Çavuş zimmetinde yedimden ve malımdan iktirâz ve kabz eylediği bin-yüz yetmiş beş guruş ve yedimden ve malımdan iştirâ ve kabz eylediği ma‘lûmü’l-vezn ve’l-fiy’ât zeytin yağı semeninden elli altı guruş ve oğlum gāib ani’l-meclis Hasan Efendi’nin mezbûr es-Seyyid Hüseyin Çavuş zimmetinde alacağı ve benim-dahi oğlum mezbûr zimmetinde alacağım olup cümlemiz bir meclisde hâzır olduğumuz hâlde havâle-i mukayyede ile mezbûr es-Seyyid Hüseyin Çavuş üzerine kabûlü hâvî havâle olunan iki-yüz guruş ki min-haysü’l-mecmû‘ [5b] hakkım olan bin dört-yüz otuz bir guruşu merkūm es-Seyyid Hüseyin Çavuş’dan hâlâ taleb ederim deyu da‘vâ ettikde ol-dahi cevâbında kaziyye minvâl-i muharrer üzere olup cihât-ı mezkûreden meblağ-ı mecmû‘-ı merkūm bin dört-yüz otuz bir guruş zimmetinde müdde‘î-i mezbûr el-Hâc Hüseyin Ağa’ya sahîhan deyni olduğunu tâyi‘an ve kat‘iyyen ikrâr ve i‘tirâf edip lâkin ben otuz yedi senesi donanma-i hümâyûn ile Akdeniz cânibinde iken mezbûr el-Hâc Hüseyin Ağa’nın bana irsâl eylediği bir kıt‘a mektûbunda bir re’s Rum câriye gönderesin deyu tahrîr etmekle ben-dahi tahrîr ve tavsîfi üzere tahmînen sekiz yaşında elâ gözlü çiçek bozuğu sarışın bir câriyem ile min gayrı tahrîr üç-bin guruş kıymetli tahmînen on yaşında bir re’s gulâmımı mezbûr el-Hâc Hüseyin Ağa’ya gönderip câriye-i mezbûre el-yevm yedinde olduğu mesmû‘um olmağla câriye-i mezbûre bey‘e arz olunup kıymeti neye bâliğ olur ise ol-mikdâr ile zikr olunan gulâmın kıymet-i mezkûresi deyn-i merkūma mahsûb olunsun dedikde istikşâf-ı hâl için mezbûr el-Hâc Hüseyin Ağa istintâk olundukda merkūm es-Seyyid Hüseyin Çavuş’un oğlum gāib-i mezbûr ile ba‘zı gulâm ve câriyeye dâir beynlerinde mu‘âmele cereyân eylediği mesmû‘um olmuş ise de henüz keyfiyyeti dahi ma‘lûmum olmayıp benim ile kat‘an o makūle mu‘âmele vukū‘ bulmamış-idi deyu husûs-ı mezkûru külliyen inkâr etmeğin bu sûretde merkūm es-Seyyid Hüseyin Çavuş’un kelâmı bu mertebe ile müvecceh olmayıp vech-i şer‘î üzere tashîh-i da‘vâya havâle olunmağla sâlifü’z-zikr ikrâr ve i‘tirâfıyla lâzım gelen meblağ-ı merkūm bin dört-yüz otuz bir guruşun müdde‘î-i mezbûr el-Hâc Hüseyin Ağa’ya tamâmen edâ ve teslîmiyle merkūm es-Seyyid Hüseyin Çavuş şer‘an ilzâm olunduğu İstanbul Mahkemesi’nden huzûr.<br><br>Fî 17 L sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33298"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33300"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b047"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o205"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>