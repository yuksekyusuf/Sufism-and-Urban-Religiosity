﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 146<br>Hüküm no: 115<br>Orijinal metin no: [25b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nuh Bey’in vakfettiği para vakfının eski mütevellisi Sarraç Hasan Halife’nin vakfa ait olan paranın muhallefatından tahsil edilmesini vasiyet ettiği</b><br><br>İstanbul’da Mimâr Kemal mahallesinde Nuh Bey vakfettiği otuz bin akçeye berât-ı âlî-şân ile bi’l-fi‘il mütevellî olan İbrahim b. Ali meclis-i şer‘-i şerîfde vakf-ı merkūma mütevellî iken mahalle-i mezbûrede vefât eden Sarrâc Hasan Halîfe b. Abdullah’ın bint-i sulbiyesi merkūme Fatıma’nın sulbî sagīr oğlu ve müteveffâ-yı mezbûrun vârisi ( ) kıbel-i şer‘den mansûb vasîsi olan geri babası Mevlana İbrahim b. Hüseyin ve müteveffât-yı merkūmun zevcesi ve vârisesi olan Şemsi bt. Abdullah’ın husûs-ı âtîye vekîl-i şer‘îsi olan Sefer Bey b. Abdullah mahzarında takrîr-i merâm edip mütevellîsi olduğum meblağ-ı mezbûr otuz bin akçenin on üç bin akçesi mütevellî-i sâbık merkūm yedi ile Meşkçi Hüseyin zimmetinde olan ve bin akçesi Nasuh Halîfe zimmetinde olup ve iki bin akçesi benim bildiğim yerlerde olup mezbûr Hasan Halîfe hâl-i marazında bâkī kalan on dört bin akçe[yi] Sarıyer’de bana intimâ ile ma‘rûf olan mülk bahçemden yetmez ise muhallefâtımdan edâ olunup otuz bin akçe tekmîl oluna deyü îsâ’ etdi meblağ-ı bâkī-i merkūmu muhallefât-ı mûmâ[-ileyh]den taleb ederiz suâl olunsun dedikde gıbbe’s-suâl ve’l-inkâr ve’l-istişhâd ahrâr-ı Müslimînden Yusuf Ağa b. Abdülmennan ve Nasuh Halîfe b. Abdi meclis-i şer‘-i şerîfde merkūmân vasî ve vekîl mahzarında fi’l-hakīka vakf-ı merkūma sâbıkā mütevellî [olan] mezbûr Sarrâc Hasan Halîfe hâl-i marazında meblağ-ı merkūm otuz bin akçenin on üç bin akçesi Meşkçi Hüseyin’de ve bin akçesi Nasuh Halîfe’de ve iki bin akçesi müdde‘î-i merkūm[un] gösterdiği yerlerde olup bâkī kalan on dört bin akçe Sarıyer’de mülk bahçemden yetmezse sâir muhallefâtımdan edâ olunup otuz bin akçe tekmîl oluna deyü îsâ’ etdi bu husûsa biz şâhidleriz şehâdet-i şer‘iye dahi ederiz dediklerinde mâ-vaka‘a gıbbe’t-taleb ketb olundu.<br><br>[Tarih yazılmamıştır.]<br><br>Şühûdü’l-hâl: Ahmed Çavuş b. Mehmed, Taceddin b. Eymirhan, Ahmed Çelebi b. Mehmed, Ahmed Çavuş b. Kılıç, Mehmed Terzi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35252"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35254"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>