﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 322<br>Hüküm no: 273<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmü bt. Mehmed tarafından kiracısı olduğu evin tamirine ne kadar masraf yaptığının tespiti</b><br><br>Mahmiye-i İstanbul’da Haremeyn-i Şerîfeyn Evkāfı’ndan Tülbentçi Hüsam mahallesinde vâki‘ lede’l-ahâlî ma‘lûmü’l-hudûd tûlen ve arzen hesâb-ı şatrancî üzere iki yüz on zirâ‘ arsa üzeri mebnî fevkānî ve tahtânî büyût-ı müte‘addideyi müştemil menzilin icâre-i mu‘accele ve yevmî ikişer akçe icâre-i müeccele ile bi’l-fi‘il müste’ciresi olan bâ‘isetü hâzihi’l-kitâb Ümmü bt. Mehmed nâm hatun meclis-i şer‘de takrîr-i kelâm edip menzil-i mezbûr bundan akdem bi’l-külliye harâba müşrif olup imâret ve meremmet <<etmişidim>> muhtâc oldukda izn-i şer‘ ve ma‘rifet-i mütevellî ile icâre-i mu‘acceleme mahsûb olmak üzere müceddeden imâret ve meremmet etmişidim. Hâlâ kıbel-i şer‘den üzerine varılıp vâki‘ hâl keşf ve müşâhede olunup ba‘de’l-keşf müceddeden imâret ettiğim ebniyesinin ne mikdâr akçeye tahammülü vardır tahrîr olunması matlûbumdur dedikde savb-ı şer‘den Mevlânâ Hüseyin Efendi ve Hâssa mi‘mârlardan [85a] Üstâd Ali b. Halil irsâl olunup zeyl-i kitâbda mastûretü’l-esâmî olan Müslimîn ile mahall-i mezbûre varılıp vâki‘ hâl mütevellî-i merkūm mahzarında keşf [ve] müşâhede olundukda fi’l-hakīka menzil-i mezbûr ber-vech-i muharrer müceddeden binâ olunmuş bulunup bu cümleye sarf olunan kereste-i mütenevvi‘asının üstâdiyye ve ırgadiyye ve hammâliyeleriyle cem‘an ba‘de külli’l-hesâb on bin akçe nıkzından mâ‘adâ elli iki bin iki yüz on altı akçeye tahammülü vardır noksân ile olmaz deyu mi‘mâr-ı mezbûr ve sâir ehl-i vukūf Müslimîn ittifâk eylediklerini mevlânâ-yı mezbûr mahallinde tahrîr edip ba‘dehû meclis-i şer‘a gelip haber vermeğin mâ-vaka‘a isre’t-taleb ketb olundu.<br><br>Fî-evâsıtı şehri Rebî‘i’l-âhir li-sene ihdâ ve selâsîn ve elf.<br><br>Şühûdü’l-hâl: Hasan Bey b. Ali el-bevvâb, Mehmed Bey b. Gazanfer el-bevvâb, Mustafa Çelebi b. ( ) bevvâb, Halil [b] Receb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11603"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11605"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o742"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>