﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 139<br>Hüküm no: 141<br>Orijinal metin no: [15a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Paşa’nın kızı Belkıs Hâtun’un satın aldığı câriyenin hastalıklı çıktığı</b><br><br>Mahmiye-i İstanbul’da Muhtesib Karagöz mahallesi sâkinelerinden fahrü’l-muhadderât tâcü’l-mestûrât Belkıs Hanım bt. el-merhûm Ahmed Paşa tarafından husûs-ı âti’l-beyâna vekîl olup mezbûre Belkıs Hanım’ı ma‘rifet-i şer‘iyye ile ârifeyn olan es-Seyyid Abdülkādir b. es-Seyyid Mehmed ve Behrâm b. Abdullah şehâdetleri ile şer‘an vekâleti sâbite olan fahrü’l-müderrisîn Hamdi Efendi b. Mehmed mahfil-i kazâda fahrü’l-emâcid ve’l-a‘yân Mustafa Ağa b. Abdi tarafından husûs-ı âti’l-beyâna vekîl olup, Mehmed Bey b. Mehmed el-cündî ve Hızır Beşe b. Abdullah şehâdetleri ile şer‘an vekâleti sâbite olan Nuh Bey b. Musa mahzarında takrîr-i kelâm edip, bundan akdem müvekkilem mezbûre Belkıs Hanım merkūm Mustafa Ağa’dan on altı bin akçeye iştirâ ettiği açık kaşlı elâ gözlü ak benizli dellâke Çerkeziyye hâzıra bi’l-meclis olan Cihân-efrûz bt. Abdullah sıraca demekle ma‘rûf maraza mübtelâ olup, şer‘an redd i‘câb eder ayb-ı kadîm olmağın red olunup semeni alıverilmek taleb ederim dedikde, gıbbe’s-suâl vekîl-i mezbûr Nuh Bey cevâbında, fi’l-hakīka câriye-i mezbûre hâlâ maraz-ı mezbûra mübtelâtdır, lâkin bâyi‘-i mezbûr yedinde mevcûd idiği ma‘lûmum değildir deyicek, vekîl-i mezbûr Hamdi Efendi’den da‘vâsına mutâbık beyyine taleb olundukda udûl-i Müslimînden Mehmed b. Ali ve Behrâm b. Abdullah mahfil-i kazâya li ecli’ş-şehâde hâzırân olup, fi’l-hakīka câriye-i mezbûrede maraz-ı mezbûr kable’l-bey‘ yed-i bâyi‘de mevcûd olup ayb-ı merkūm ile mu‘ayyebe idi. Bu husûsa şâhitleriz şehâdet dahi ederiz deyû şehâdet-i şer‘iyye ettiklerinde, ba‘de’t-ta‘dîl ve’t-tezkiye şehâdetleri makbûle olmağın mûcebiyle hükm olundu. Mâ hüve’l-vâki‘ ketb olunup yed-i tâlibine def‘ olundu. Tahrîren fî evâsıtı şehri Rebî‘ilevvel [li sene seb‘a ve ışrîn ve elf.]<br><br><br>Şuhûdü’l-hâl: Halil Bey b. Emirhan, eş-Şeyh Mehmed Çelebi, Mustafa Beşe b. Abdullah, Murad b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=24245"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24247"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>