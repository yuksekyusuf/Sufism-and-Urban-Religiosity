﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 625<br>Hüküm no: 570<br>Orijinal metin no: [183a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı reayasının vergi teklifiyle rahatsız edilmemelerini emreden ferman sureti</b><br><br>Emîrü’l-ümerâi’l-kirâm kebîrü’l-küberâi’l-fihâm zü’l-kadri ve’l-ihtirâm sâhibü’l-izzi ve’l-ihtişâm el-muhtassu bi-mezîdi inâyeti’l-meliki’l-allâm Rumeli beylerbeyisi -dâme ikbâlühû- ve mefâhirü’l-kuzât ve’l-hükkâm me‘âdinü’l-fezâil ve’l-kelâm Kilmigad ve Zile ve Haremeyn-i Şerîfeyn Evkāfı olan kādılar -zîde fazluhum- tevkī‘-i refî‘-i hümâyûn vâsıl olıcak ma‘lûm ola ki, Dârüssaâde ağası olan iftihârü’l-havâs ve’l-mukarrebîn Hacı Mustafa Ağa tarafından mukaddemâ Dersaâdet’ime arz olundu ki bi’l-fi‘il nâzırı olduğum Haremeyn-i Şerîfeyn Evkāfı re‘âyâsı min-külli’l-vücûh mefrûzü’l-kalem ve maktû‘ü’l-kadem serbest olduğundan mâ‘adâ avârız-ı dîvâniyyeden ve tekâlîf-i örfiyyeden mu‘âf ve müsellem olup hâricden dahl olunagelmiş [değil] iken hâlâ beylerbeyi? ve sancakbeyi ve kethüdâları ve sâir ehl-i örf nâmında olan mücerred celb ve ahz için hilâf-ı şer‘ ve kanun ve muğāyir-i emr-i hümâyûn fukarâsının üzerlerine ziyâde âdemler ile gelip ehl-i ıyâlleri ile sâkin oldukları evlerinin üzerlerine konup müft [ü] meccânen yem ve yiyeceklerin ve arpa ve saman ve koyun ve kuzu ve tavuk ve küçük ve selâmlık ve na‘l bahâ nâmıyla salgun ve teklîf edip fukarâyı rencîde eylemekle evkāf-ı mezbûrenin ekser re‘âyâsı dağılıp mahsûl-i vakfa zarar terettüb etmişdir, evkāf-ı mezbûre re‘âyâsı üslûb-ı sâbık üzere avârız-ı dîvâniyye tekâlîf-i örfiyyeden mu‘âf ve müsellem olup min-[ba‘d] beylerbeyi? ve sancakbeyi ve âdemleri ve subaşıları ve sâir ehl-i örf tâifesi hilâf-ı mu‘âfnâme-i hümâyûn te‘addî ve tecâvüz ettirilmemek bâbında emr-i şerîf verilip ve Mâliye tarafından dahi müte‘addid evâmir-i şerîfe vârid olmağla Dîvân-ı Hümâyûn tarafından mukaddemâ verilen emr-i şerîfim mûcebince bunları rencîde ve remîde ettirmeyesiz, hilâf-ı şer‘ ve kanun ve mugāyir-i emr-i hümâyûn kimesneye iş ettirmeyesiz deyu mukaddemâ emr-i şerîf verilip bu ana değin getirip tecdîd eylemediğin bildirip hâlâ tecdîd olunmasın ricâ etmeğin buyurumdum ki bu bâbda mukaddemâ verilen emr-i şerîf mûcebince amel olunup hilâfına ruhsat ve cevâz göstermeyesiz, şöyle bilesiz, alâmet-i şerîfe i‘timâd kılasız.<br><br>Tahrîren el-yevmü’s-sânî min-Zilka‘deti’ş-şerîfe li-sene erba‘a ve selâsîn ve elf.<br><br>Be-makām-ı Kostantıniyye el-mahrûsa.<br><br>Tıbku aslihi’l-mutâ‘ harrerehü’l-fakīr Kemaleddin b. eş-Şeyh Mehmed el-müvellâ-hilâfeten bi-mahkemeti Beşiktaş -ufiye anhümâ-</p>          <br><a title="Önceki sayfa" style="text-decoration:none" href="./ayrmetin.php?idno=11900"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11902"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b625"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>