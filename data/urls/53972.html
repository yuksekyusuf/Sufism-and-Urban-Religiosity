﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 602<br>Hüküm no: 947<br>Orijinal metin no: [77a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haseki Ahmed Ağa’nın borcunu ödemesi</b><br><br>Ma‘rûz;<br><br>Medîne-i Üsküdar’da Hacce Hatun mahallesinde sâkin Haseki Ahmed Ağa b. İbrahim mahfil-i bâbda meclis-i şer‘-i hatîrde mukaddemâ hizmetkârları Hasan b. Ali ve Ali b. Musa mahzarında mezbûrân Hasan ve Ali târih-i i‘lâmdan iki ay mukaddem memûriyetimiz olan vilâyet-i Anadolu’da Bağlan kazâsına tâbi‘ Aslıçal nâm mahâlde mezbûr Hasan hurc-ı heybemden nakden yüz guruşumla silk-i mülkümde münselik emlâkimden mezbûr Hasan’ın eyer bisatıyla elli sekiz guruş kıymetli bir re’s demir kırı atımı esnâ-i râhda yedimden bi-gayrı hakkın fuzûlî ahz ü kabz etmeleriyle hâlâ mezbûrândan taleb ederim deyü ba‘de’d-da‘vâ ve’l-istintâk mezbûr Hasan meblağ-ı merkūm yüz guruş ahzını inkâr ve müdde‘î-i merkūmun ityân-ı beyyineden izhâr-ı aczle bi’t-taleb mezbûr Hasan gıbbe’t-tahlîfi’ş-şer‘î müdde‘î-i mezbûr meblağ-ı merkūm yüz guruş mutâlebesiyle bilâ-beyyine mu‘ârazadan ba‘de’l-men‘ müdde‘î-i merkūmun mezkûrân atlar içün benim değildir memleket ağasınındır mezbûrândan her birine alâ-tarîki’l-âriye vermiş idim deyü tasaddî eylediği da‘vâsı meşrû‘a olmayıp mezbûr Hasan müdde‘î-i mezbûrun emriyle esnâ-i râhda nüzûl hanlarda dokuz buçuk guruş masrûfum olmağla taleb ederim deyü eylediği da‘vâsını beyâna kādir olmayıp bi’t-taleb mezbûr Haseki Ahmed Ağa’ya yemîn teklif oldukda yemînden nükûl etmeğin mûcebince meblağ-ı merkūm dokuz buçuk guruşu müdde‘î-i mezbûr Hasan’a edâsıyla mezbûr Haseki Ahmed Ağa ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 9 min-Ra sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53971"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53973"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b602"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1022"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>