﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 420<br>Hüküm no: 490<br>Orijinal metin no: [71a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebûbekir Reis b. Ömer’in, Avacı Vasil v. Nikola ile bedel-i sulh karşılığında anlaştığı</b><br><br>351 guruş 4 paradan 150 guruşa sulh<br><br>Ma‘rûz<br><br>Ashâb-ı sefâyînden derûn-ı arzuhâlde mezkûrü’l-ism Tophaneli Ebûbekir Reis b. Ömer bi’t-terâzi meclis-i şer‘-i hatîrde arzuhâl eden Avacı Vasil v. Nikola nâm zimmî muvâcehesinde târih-i i‘lâmdan iki ay mukaddem zimmî-i mesfûrun İstanbul kilesi olmak üzere bin yüz seksen altı keyl tuzunu medîne-i İzmir’de Âsitâne-i aliyyeye râkibe olduğum sefînem ile nakl için beker keyli yirmi dörder para ücret-i navl mukābelesinde sefînem vaz‘ ve tahmîl ve Âsitâne-i aliyyeye nakl ve teslîm etmemle mesfûrun zimmetinde ücret-i müsemmât-ı mezkûreden cem‘an bin yetmiş bir guruş yirmi dört paranın yedi yüz yirmi buçuk guruşunu bana def‘ ve teslîm etmekle bâkīsi olup el-yevm zimmetinde olan üç yüz elli bir guruş dört parayı mersûm Vasil zimmîden taleb ve da‘vâ eylediğimde ol dahi cevâbında İzmir kilesi olmak üzere ol mikdâr ücret-i navl mukābelesiyle ancak bin iki yüz keyl dokuz sefîne ki tahmîl ve Âsitâne’ye nakl etmişdik deyip ziyâdeyi inkâr-birle [71b] beynimizde ba‘de’l-münâza‘a bâ-vesâtet-ı muslihîn ben ber-vech-i muharrer tasaddî eylediğim da‘vâmdan bi’t-tav‘ ve’r-rızâ mesfûr Vasil zimmî ile yüz elli guruşa ba‘de akdi’l-musâlahati ve’l-kabûl bedel-i sulh-i mezkûrdan mâ‘adâ üç yüz elli bir guruş dört paraya varınca ziyâdesi olan iki yüz bir guruş dört paraya müte‘allika âmme-i da‘vâdan mesfûrun zimmetini kabûlü hâvi ibrâ ve iskāt eyledim deyü mukırr-ı mezbûrun bi’l-cümle takrîr-i meşrûhunu mersûm Vasil zimmî tasdîk ve ibrâdan müstesnâ bedel-i sulh-i merkūm yüz elli guruş zimmetinde müdde‘î-i mezbûra sahîhan deyni olduğunu kat‘iyyen ve tâyi‘an ikrâr u i‘tirâf etmeğin alâ-mûceb-i i‘tirâfihî meblağ-ı mezbûr yüz elli guruşun müdde‘î-i mezbûr Ebûbekir Reis’e bi’t-taleb edâsıyla mesfûr Vasil zimmî ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-14 min-Receb sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31243"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31245"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>