﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 40<br>Hüküm no: 12<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’ya olan borcunu ödemesi hususunda Safranbolu Naibi Mustafa Hulusi Efendi’ye tenbih olunması</b><br><br>Ma‘rûz,<br><br>Sâhib-i arzuhâl İstanbul Bezzâzistânlı el-Hâc Mustafa Ağa b. el-Hâc Ahmed mahfil-i şer‘iyyâtda sâbıkā Zağferanborlu kazâsı nâibi eşrâf-ı kuzât-ı kirâmdan ve derûn-ı arzuhâlde mezkûrü’l-ism Mustafa Hulusi Efendi b. Hasan muvâcehesinde mezbûr Mustafa Hulusi Efendi bin iki yüz altmış dört senesi Recebi’l-ferdi gurresinde Âsitâne-i aliyye’den kazâ-i mezkûra bi’n-niyâbe azîmeti esnâsında beni kendüye kapıkethüdâsı nasb ve ta‘yîn edip, ben dahi ba‘de’l-kabûl efendi-i mezbûrun bi-şarti’r-rücû‘ emriyle umûr-ı lâzıme-i ma‘lûmesine müddet-i ma‘lûmede malımdan bâ-defter-i müfredât vukū‘ bulan bi’l-cümle medfû‘ât ve masrûfâtım ile nakden ve havâleten makbûzâtımın hesâbını ben efendi-i mezbûr ile Dersa‘âdet’e geldikden sonra sehv ü galatdan ârî yegân yegân rü’yet eylediğimde benim efendi-i mezbûr zimmetinde lede’l-muhâsebe gayr-ı ez teslîmât sahhü’l-bâkī on iki bin doksan üç guruş alacak hakkım zuhûr etdikde ol dahi hesâb-ı mezkûr sahîhan rü’yet olunarak meblağ-ı bâkī-i mezkûr on iki bin doksan üç guruş ba‘de’l-muhâsebe bana zimmetinde sahîhan deyni olduğunu ikrâr u i‘tirâf etmiş idi. El-hâletü hâzihi meblağ-ı bâkī-i mezkûr on iki bin doksan üç guruşu mezbûr Mustafa Hulusi Efendi’den hâlâ taleb ederim deyü tasaddî eylediğim da‘vâmdan mezbûr Mustafa Hulusi Efendi ile an-inkâr kat‘â li’n-nizâ‘ iki bin beş yüz guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı mezkûr iki bin beş yüz guruşdan mâ‘adâ ziyâde müdde‘âma ve bi’l-cümle husûs-ı mezkûra müte‘allıka da‘vâdan ben mezbûr Mustafa Hulusi Efendi’nin zimmetini ibrâ ve iskāt eylediğimde ol dahi kezâlik husûs-ı mezkûra müte‘allıka da‘vâdan benim zimmetimi ibrâ ve iskāt edip ve tarafeynden her birimiz ber-vech-i muharrer âharın ibrâsını kabûl eyledik deyü ba‘de’l-ikrâr ve’t-tasdîk ibrâdan müstağnî bedel-i sulh-ı mezkûr iki bin beş yüz guruşu müdde‘î-i mezbûr el-Hâc Mustafa Ağa’ya edâ ve teslîme mezbûr Mustafa Hulusi Efendi’ye tenbîh olunduğu tescîl ve huzûr-ı [âlîlerine i‘lâm olundu].<br><br>Fî 10 B sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38247"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38249"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b040"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o194"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>