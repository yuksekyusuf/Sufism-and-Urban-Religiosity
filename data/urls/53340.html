﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 287<br>Hüküm no: 315<br>Orijinal metin no: [28a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Halil’in, boşandığı kocası Mustafa’ya nafaka ve mehir bedelinden kalan alacağının ödenmesi talebiyle açtığı davayı ispat edemediği</b><br><br>Ma‘rûz<br><br>Medîne-i Üsküdar’da Vâlide-i Atik mahallesinde sâkine mu‘arrefetü’z-zât Emine bt. Halil nâm hatun medîne-i mezbûrede mahfil-i bâbda meclis-i şer‘-i hatîrde zevc-i mutallıkı Mustafa b. Mehmed nâm kimesne mahzarında ben mezbûr Mustafa’nın yüz guruş mehr-i müeccel tesmiyesiyle zevce-i medhûlün-bihâsı iken târih-i i‘lâmdan dokuz ay mukaddem beni tatlîk etmekle mehr-i mezkûr yüz guruş ile hîn-i tatlîkde nafaka-i iddet-i ma‘lûme ve meûnet-i süknâm için bi’t-terâzî ta‘yîn olunan on guruş ki cem‘an yüz on guruşun seksen guruşunu yedinden ahz ü kabz ve otuz guruş zimmetinde hakkım bâkī kalmağla taleb ederim deyü da‘vâ ve mezbûr Mustafa cevâbında fi’l-hakīka müdde‘iye-i mezbûre zevce-i medhûlün-bihâsı olup tatlîkini ikrâr lâkin târih-i merkūmda mehr-i mezkûr ile nafaka-i iddet-i ma‘lûmesini benden taleb ve da‘vâ sadedinde iken beynimize muslihûn tavassut edip müdde‘iye-i mezbûre da‘vâ-yı mezkûresinden benim ile doksan guruş bedel-i makbûza sulh olup ziyâde müdde‘âsı olan yirmi guruşa ve hukūk-ı zevciyete müte‘allika âmme-i de‘âvîden benim zimmetimi ibrâ ve ıskāt ben dahi ibrâsını kabûl etmiş idim deyü ba‘de’d-def‘ ve’l-inkâr mezbûr Mustafa def‘-i mezkûrunu lede’t-tezkiye adâletleri zâhir olan İmâm es-Seyyid İbrahim Efendi b. es-Seyyid Ahmed ve Molla Ahmed b. Mehmed nâm kimesneler şehâdetleriyle vech-i şer‘î üzere muvâcehesinde isbât etmeğin mûcebiyle müdde‘iye-i mezbûre da‘vâ-yı mezkûresiyle mezbûr Mustafa’ya bî-vech mu‘ârazadan men‘ olduğu bi’l-iltimâs huzûr-ı âlîlerine i‘lâm olundu.<br><br>Fî 8 min-Zilhicce sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53339"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53341"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1071"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>