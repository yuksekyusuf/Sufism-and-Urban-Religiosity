﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 450<br>Hüküm no: 597<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kalaycı Ahmed b. Mehmed’in kalaycı dükkânında bulunan aletlerdeki yarım hissesini oğlu İsmail’in diğer hisse sahibi Mehmed Beşe b. Mustafa’ya sattığı</b><br><br>[Ma‘rûz]<br><br>Mahrûse-i Galata müzâfâtından kasaba-i Kasımpaşa’da Kulaksız Ahmed Çelebi mahallesi sükkânından ve kalaycı tâifesinden iken bundan akdem vefât eden Ahmed b. Mehmed b. Abdullah’ın sulbî kebîr oğlu ve hasran vârisi olan sahib-i arzuhâl İsmail nâm kimesne meclis-i şer‘-i hatîrde yine tâife-i mezbûreden ve Dergâh-ı âlî topçularından derûn-ı arzuhâlde mezkûrü’l-ism Mehmed Beşe b. Mustafa muvâcehesinde babam ve mûrisim müteveffâ-yı merkūm Ahmed’in hayatında kalaycılık san‘atında mezbûr Mehmed Beşe şerîki olduğundan mâ‘adâ kasaba-i Tophâne’de Karabaş Mustafa Ağa mahallesinde vâki‘ kalaycı dükkânı ve önünde mevcûd olup gedik ta‘bîr olunur kalaycı âlât-ı ma‘lûmesinin nısf hissesi mezbûr Mehmed Beşe’nin ve nısf hisse-i âhiri babam merkūm Ahmed’in ile’l-vefât yedinde mülkü olup ba‘de vefâtihî bana mevrûs olmağla ben âlât-ı ma‘lûmede olan nısf hissemi bey‘-ı kat‘î ile hissedârım mezbûr Mehmed Beşe’ye elli beş guruşa bey‘ ve temlîk ve teslîm ve semen-i mebî‘ olan elli beş guruşu mezbûr Mehmed Beşe yedinden tamamen ahz u kabz edip nısf hisse-i mezkûrede kat‘a benim alâkam kalmayıp mecmû‘u mezbûr Mehmed Beşe’nin mülkü olmağla ben âlât-ı ma‘lûmeye ve mezbûr Mehmed Beşe’den nakden taleb ve da‘vâ eylediğim otuz üç guruşa ve târih-i i‘lâma gelince sâire müte‘allika âmme-i da‘vâdan mezbûr Mehmed Beşe’nin zimmetini ibrâ ve ıskāt eylediğimde ol dahi ibrâyı kabûl eyledi deyü olan ikrârını mezbûr Mehmed Beşe dahi tasdîk eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 20 S sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7636"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7638"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b450"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>