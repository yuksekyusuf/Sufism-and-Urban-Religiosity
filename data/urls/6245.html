﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 92<br>Hüküm no: 29<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali Odabaşı’nın kızı Fatıma’ya kalan vakıf evin satılmasına izin verildiği</b><br><br>Bey‘a izin<br><br>Mahmiye-i İstanbul’da Beyceğiz mahallesinde sâkin iken bundan akdem vefât eden Ali Odabaşı b. Mehmed b. Ahmed’in sulbiye sagīre kızı Fâtıma’nın anası ve tesviye-i emrine kıbel-i şer‘den mansûbe vasîsi olan bâ‘isetü’l-vesîka Âişe bt. Abdullah nâm hatun meclis-i şer‘-i şerîf-i enverde takrîr-i kelâm ve bast-ı merâm edip defterdâr-ı sâbık İbrahim Efendi nâm sâhibü’l-hayrın vakfından bi’l-icâreteyn müteveffâ-yı mezbûrun hayâtında tasarrufunda olup mahalle-i mezbûrede vâki‘ bir tarafdan vakf-ı mezbûrdan müteehhilîn odaları ve bir tarafdan Bâzergân Hüseyin Çelebi Mescidi ve medresesi ve bir tarafdan yine vakf-ı mezbûrdan Rukiye Hatun mutasarrıfa olduğu menzil ve bir tarafdan ba‘zan yine vakf-ı mezbûrdan Soğancı el-Hâc Oruc evlâdları tasarrufunda olan menzil ve ba‘zan Solakbaşı el-Hâc Mustafa veresesi tasarrufunda olan menzil ile mahdûd ma‘lûmü’l-müştemilât vakıf menzil harâba müşrif olup ve sagīre-i mezbûrenin menzil-i mezkûrdan mâ‘adâ ism-i mâl ıtlâk olunur nesnesi olmayıp ve menzil-i mezbûru ta‘mîre dahi iktidârı olmamağla menzil-i mahdûd-ı mezbûr bedel-i misli ve ma‘rifet-i mütevellî ile âhara ferâğ ve bedeli istirbâh olunup ribhinden sagīre-i mezbûra infâk ve iksâ olunmak her vechile sagīre-i mezbûre hakkında evlâ ve enfa‘ olmağla hakīkat-i hâl işbu hâzırûn bi’l-meclis Müslimînden istîcâr olunup ber-vech-i muharrer ferâğa kıbel-i şer‘den izin verilmek bi’l-vesâye matlûbumdur dedikde hakīkat-i hâl mahalle-i mezbûre ahâlîlerinden olmalarıyla husûs-ı mezbûra vukūf-ı tâmları olup zeyl-i kitâbda muharrerü’l-esâmî Müslimînden istihbâr olundukda fi’l-hakīka hâl vasiye-i mezbûrenin bâlâda takrîr ve beyân eylediği vech üzere olduğu her biri ihbâr etmeleriyle mûcebince menzil-i mezbûru bedel-i misli ve ma‘rifet-i mütevellî ile âhara ferâğa vasiye-i mezbûre Âişe Hatun’a izin birle mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Zilhicceti’ş-şerîfe sene 1152.<br><br>Şuhûdü’l-hâl: Ali Efendi b. İbrahim el-imâm, es-Seyyid Selim Çelebi b. Hacı Mustafa, Halil Efendi b. İbrahim, Ali Çelebi b. Abdullah, Mehmed Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6244"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6246"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>