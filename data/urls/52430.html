﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 129<br>Hüküm no: 120<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tophanelizade Mustafa Efendi’nin bağ hissesini Hüseyin’e sattığı</b><br><br>Medîne-i Üsküdar’da Hacce Hatun mahallesinde sâkin Tophanelizâde demekle şehîr el-Hâc Mustafa Efendi b. Mehmed Efendi nâm kimesne tarafından bey‘-i âti’l-beyânı ikrâra vekîli olduğu Osman Ağa b. Hızır ve İsmail Ağa b. el-Hâc İbrahim nâm kimesneler şehâdetleriyle şer‘an vekâleti sâbit olan Halil Efendi b. Hüseyin nâm kimesne meclis-i şer‘-i hatîrde işbu <<râfi‘iyyü>> râfi‘ü’l-kitâb el-Hâc Hüseyin b. Osman nâm kimesne mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilim mûmâ-ileyhin silk-i mülkünde münselik emlâkinden olup medîne-i mezbûreye tâbi‘ Bulgurlu nâm karye toprağında vâki‘ etrâf-ı erba‘ası Testereci bağı ve Kürd Ali bağı ve tarîk-i âm ile mahdûd tahmînen otuz dönüm bir kıt‘a kürûmu mülk bağın nısfı müvekkilim mûmâ-ileyhin [mûmâ-ileyh] el-Hâc Mustafa Efendi’nin mülkü olup ve nısf-ı âharı dahi mezbûr el-Hâc Hüseyin’in mülkü olmağla bağ-ı mahdûd-ı mezkûrun nısf-ı şâyi‘i[ni] tarafeynden îcâb [ve] kabûlü hâvî bey‘-i bâtt-ı sahîh-i şer‘î ile mezbûr el-Hâc Hüseyin’e dört yüz guruşa bey‘ ü teslîm eylediğimde ol dahi ber-vech-i muharrer iştirâ [ve] kabûl ve temellük ve tesellüm eyledikden sonra semeni olan meblağ-ı merkūm dört yüz guruşu yedinden tamâmen ahz u kabz eyledi fîmâ-ba‘d bağ-ı mahdûd-ı mezkûrun nısf-ı şâyi‘i mezbûr el-Hâc Hüseyin’in mülk-i müşterâsı olup müvekkilim mûmâ-ileyh el-Hâc Mustafa Efendi’nin kat‘â alâka ve medhali kalmadı keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 17 Zilhicce sene 1150<br><br>Şuhûdü’l-hâl: Mehmed Çelebi b. Osman, Mustafa Beşe b. Mehmed, Abdullah Çelebi b. İbrahim, Molla Ahmed b. İsmail diğer Mustafa b. Hüseyin, Süleyman Çelebi b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=52429"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52431"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>