﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 503<br>Hüküm no: 435<br>Orijinal metin no: [171-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tunuslu Ali’nin alacak talebiyle Halepli Mehmed ile kardeşi Abdurrahman’a açtığı davada sulh olup zimmet ibrası yaptığı</b><br><br>[Ma‘rûz]<br><br>Sâhib-i arzuhâl Tunuslu es-Seyyid el-Hâc Ali b. es-Seyyid Ahmed şifâhen sâdır olan fermân-ı âlîlerine imtisâlen Salı günü huzûr-ı hazret-i Fetvâ-penâhî’de akd meclis-i şer‘-i münîrde derûn-ı arzuhâlde mezkûrü’l-ism olup nefsinden asıl ve li-ebeveyn er karındaşı Abdurrahman b. el-Hâc Mustafa tarafından husûs-ı âti’l-beyânda [172] vekîl-i müsecceli Halebli el-Hâc Mehmed muvâcehesinde yedimde olup sene-i sâbıkā yani bin iki yüz elli yedi senesi Saferi’l-hayrı gurresi târihiyle müverrah asıl ve vekîl ve müvekkil-i mezbûrân el-Hâc Mehmed ve Abdurrahman’ın yedime verdikleri işbu bir kıt‘a memhûr sened nâtık olduğu üzere mâlımdan bi-tarîki’l-mudârebe kendilere def‘ ü teslîm edip onlar dahi bi’l-ma‘iyye ahz u kabz eyledikleri beş yüz elli guruşu bir müddet i‘mâl edip ba‘dehû hesâbını sahîhan rü’yet eylediğimizde lede’l-muhâsebe benim gerek re’s-i mâl-ı mezkûrum ve gerek şartlarımız üzere fâideden hisseme isâbet eden üç yüz guruş ki cem‘an sekiz yüz elli guruş mezbûrân zimmetlerinde alacak hakkım zuhûr ettikde ikrâr-ı kat‘î ile ikrâr dahi etmeleriyle meblağ-ı mecmû‘-ı mezkûr sekiz yüz elli guruşu asıl ve vekîl ve müvekkil-i mezbûrândan hâlâ taleb ederim deyü tasaddî eylediğim da‘vâmdan bâ-tavassut-ı muslihîn asıl ve vekîl-i mezbûr el-Hâc Mehmed ile kat‘an-li’n-nizâ‘ üç yüz guruş üzerine bi’t-terâzî ba‘de akdi’l-musâlaha ve’l-kabûl bedel-i sulh-ı mezkûr üç yüz guruşu dahi mezbûr el-Hâc Mehmed bi’l-asâle ve bi’l-vekâle bana edâ ve teslîme ta‘ahhüd etmekle bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra müte‘allika âmme-i da‘vâdan ben asıl ve vekîl ve müvekkil-i mezbûrân el-Hâc Mehmed ve Abdurrahman’ın zimmetlerini ibrâ-i âmm-ı sahîh-i şer‘î ile ibrâ ve iskāt eylediğimde mezbûr el-Hâc Mehmed dahi ibrâ-i mezkûrumu asâleten ve vekâleten kabûl edip bu vechile kat‘-ı nizâ‘ eyledik deyü ikrâr ve tasdîkleri tescil ve İstanbul Mahkemesi’nden huzûr[-ı âlîlerine i‘lâm olundu]<br><br>Fî 29 Ş sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35087"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35089"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>