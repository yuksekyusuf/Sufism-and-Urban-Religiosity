﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 878<br>Hüküm no: 715<br>Orijinal metin no: [162b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehit Ahmed Beşe’nin terekesini zapteden Beytülmâl Emini Hüseyin Ağa’nın vefat eden Macuncu Mustafa’da Ahmed Beşe’nin alacağı olduğu iddiasıyla açtığı davayı ispat edemediği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den Mevlânâ Altıparmakzâde İsmail Efendi irsâl olunup ol dahi mahmiye-i İstanbul’da Süleymaniye Câmi‘-i şerîfi kurbünde Dergâh-ı âlî yeniçerileri beytülmâl emîni olanlara mahsûs odaya varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i kavîm ettikde tâife-i mezbûrenin yirmi beş bölük oda yoldaşlarından olup bu sene-i mübârekede sefer-i hümâyûnda şehîden vefât eden Ahmed Beşe b. Mehmed’in zâhirde vâris-i ma‘rûfu olmamağla mecmû‘-ı terekesi cânib-i beytülmâle âid oldukdan sonra mahmiye-i mezbûrede bi’l-fi‘il yeniçeri beytülmâli emîni ve kıbel-i şer‘den husûmet ve redd-i cevâba me’zûn olan Hüseyin Ağa b. Receb meclis-i ma‘kūd-ı mezbûrda mahmiye-i mezbûrede Küçükpazar kurbünde Molla Ahaveyn mahallesinde sâkin iken bundan akdem vefât eden Ma‘cunî el-Hâc Mustafa b. Abdullah b. Abdurrahman’ın kebîre kızı ve hasren vârisesi olup zâtı ta‘rîf-i şer‘î ile mu‘arrefe olan bâ‘isetü’l-kitâb Âişe Hatun mahzarında bi’l-emâne üzerine da‘vâ ve takrîr-i kelâm edip [163a] mezbûr Ahmed Beşe sefer-i hümâyûna gitmezden mukaddem mezbûre Âişe Hatun’un babası mezbûr Ma‘cunî el-Hâc Mustafa b. Abdullah b. Abdurrahman’a kendi malından iki yüz guruş emâne[t] vaz‘ ve teslîm edip kable’l-ahz mezbûr Ahmed Beşe fevt olmağla mezbûre Âişe Hatun’dan taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda ityân-ı beyyineden izhâr-ı acz ile istihlâf etmeğin müteveffâ-yı mezbûr Ahmed Beşe b. Abdullah b. Abdullah mezbûre Âişe babası müteveffâ-yı mezbûr Ma‘cunî el-Hâc Mustafa b. Abdullah’a kendi malından iki yüz guruş emânet vaz‘ ve teslîm etdiğini bilmeyip ve üzerine redd ü damân lâzım gelmediğine mezbûre Âişe Hatun’a yemîn teklîf olundukda ol dahi ber-vefki’l-mesûl yemîn billâhi’l-aliyyi’l-a‘lâ etmeğin emîn-i mezbûr husûs-ı mezbûra müte‘allıka mezbûre Âişe ile husûs-ı mezbûra müte‘allık bilâ-beyyine mu‘ârazadan men‘ eylediğini mevlânâ-yı mezbûr mahallinde tahrîr ba‘dehû ma‘an mürsel Ahmed Çelebi b. Ali ve Mehmed b. Mustafa ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd-şüd.<br><br>Fî gurreti Recebi’l-mürecceb sene 1110<br><br>Şuhûdü’l-hâl: Ahmed Ağa b. Nasuh, Mehmed Efendi b. Mustafa el-İmâm, Ramazan Beşe b. Ebubekir, Kadri Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=37658"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37660"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0878"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1081"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>