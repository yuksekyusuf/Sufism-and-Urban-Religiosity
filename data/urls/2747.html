﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 357<br>Hüküm no: 429<br>Orijinal metin no: [80b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mahmud’un menzilini eşi Mehmed’e hibe etmesi</b><br><br>Mahmiye-i İstanbul’da Arpa Emîni mahallesinde sâkine Emine bt. Mahmud nâm hatun tarafından vech-i âtî üzere ikrâra vekîl olup vekâleti zâtını ma‘rifet-i şer‘iyye ile ârifân mahalle-i mezbûrede sâkin Seydi Beşe b. Mehmed ve Bakkālzâde mahallesinde sâkin Yusuf Efendi b. Abdullah şehâdetleri ile şer‘an sâbite olan İmâm Mustafa Çelebi b. Musa nâm kimesne meclis-i şer‘-i şerîfde müvekkile-i mezbûrenin zevci işbu bâ‘isü’l-kitâb Mehmed b. Osman nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûre Emine hîbe-i âti’l-beyânın sudûruna değin yedinde mülkü ve hakkı olup sâlifü’z-zikr Arpa Emîni mahallesinde vâki‘ bir tarafdan tarîk-i âm ve iki tarafdan Gevher Hatun mülkü olan bahçeye ve bir tarafdan müvekkile-i mezbûrenin âhar mülkü ile mahdûd bir bâb tahtânî oda ve bir sagīr sofa ve bir kenîf ve bahçeyi müştemil olup mecmû‘ arsasını altı yüz elli beş buçuk zirâ‘ olan menzilini fârigan ani’ş-şevâgil şurût-ı müfsideden âriye hîbe-i sahîha-i şer‘iyye ile zevc-i mezbûr Mehmed’e hîbe ve teslîm ve mezbûr Mehmed dahi ittihâb ve kabûl ve tesellüm eyledi min-ba‘d menzil-i mahdûd-ı mezbûr merkūm Mehmed’in [81a] mülk-i mevhûbudur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: el-Hâc Murad el-münâdî, el-Hâc Mehmed b. Abdullah, Mustafa kethüdâ-yı Ahmed, Hasan Çelebi b. Hasan, Ebubekir Efendi b. İbrahim, Ramazan Beşe b. Mehmed, Eyüb Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>