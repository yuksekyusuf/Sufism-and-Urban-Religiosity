﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 100<br>Hüküm no: 65<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aşçı Peço’nun mutfak eşyalarına el koyan Yusuf aleyhine açtığı davanın sulhla sonuçlandığı</b><br><br>Mahmiye-i İstanbul’da Tahtalkal‘a kurbünde vâki‘ Kādıhanı demekle ma‘rûf hânda sâkin aşçı ve kebabcı ve hoşâbcı tâifesinden Peço v. Sano nâm zimmî meclis-i şer‘-i şerîf-i enverde hân-ı mezkûr müste’ciri bâ‘isü hâze’l-kitâb el-Hâc Yusuf b. el-Hâc İbrahim mahzarında ikrâr ve takrîr-i kelâm edip târih-i kitâbdan bir sene mukaddem bi-gayr-ı hakkın beni habs ve müste’cir olduğum dükkânımda mevcûd ber-mûceb-i müfredât altmış vakıyye evânî-i nühâsiye ve sâir beynimizde ma‘lûm şerbet ve hoşâbcı âlâtımı gasb etmeğin zikrolunan eşyâ ve âlât-ı mevcûde ise a‘yânın müstehleke ise ba‘de’s-sübût kıymet-i şer‘iyelerini mezbûr el-Hâc Yusuf’dan taleb ve da‘vâya üzerine şürû‘ eylediğimde beynimizde nizâ‘-ı küllî cereyân etmişidi. El-hâletü-hâzihi beynimizde muslihûn tavassut edip mezbûr el-Hâc Yusuf’u da‘vâ-yı mezkûremden benim ile yirmi dokuz vakıyye evânî-i nühâsiye ve otuz guruş üzerine musâlaha ettiklerinde ben dahi sulh-ı mezkûru kabûl ve bedel-i sulh-ı mezkûr yirmi dokuz vakıyye evânî-i nühâsiye ve otuz guruşu mezbûr el-Hâc Yusuf yedinden ahz u kabz eylediğimden sonra husûs-ı mezkûra müte‘allika âmme-i de‘âvî [ve] mutâlebât ve eymân ve muhâsamâtdan ben mezbûr el-Hâc Yusuf ile sulbî kebîr oğlu İbrahim Çelebi’yi ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi bedel-i sulh olmak üzere bana medfû‘u olan evânî-i nühâsiye ve meblağ-ı mezkûra müte‘allika de‘âvî ve mutâlebât ve muhâsamâtdan benim zimmetimi ibrâ-i âmm-ı râfi‘u’l-hısâm ile ibrâ ve ıskāt eyledi <<dedikde>> min-ba‘d husûs-ı mezkûra müte‘allika bir birimiz ile vechen mine’l-vücûh ve sebeben mine’l-esbâb da‘vâ ve nizâ‘ ve husûmetimiz yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 19 min-Şevval sene 1143.<br><br>Şuhûdü’l-hâl: Kethudâ Molla Osman b. Mehmed, Yiğitbaşı İbrahim Çelebi b. Hüseyin, Hasan Beşe b. Hüseyin, İbrahim Çelebi b. Hasan, Çörekci Ömer Beşe, Kasım b. el-Hâc Hüseyin, es-Seyyid el-Hâc Mehmed b. es-Seyyid el-Hâc Ahmed, es-Seyyid Mahmud b. ( ) muhzır, İbrahim Çelebi b. Ahmed ve Hüseyin Beşe b. Ali, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5818"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5820"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>