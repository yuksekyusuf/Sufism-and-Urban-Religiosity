﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 121<br>Hüküm no: 80<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nurullah Çavuş’un muhallefatından eşi Mâhrâna Hatun’un hissesine aldığı</b><br><br>Mahmiye-i İstanbul’da Mesih Paşa-i Atik mahallesinde sâkin olup seferde vefât eden merhûm Nurullah Çavuş b. (…) vârisi zevcesi fahrü’l-muhadderât Mâhrâna Hatun bt. Abdurrahman’a ve zevce-i merkūmeden olup kendiden sonra vefât eden sagīre kızı Âişe’ye ve sagīre [sagīr] oğlu Sefer’e münhasıra olup mezbûre Mâhrâna Hatun bt. Abdurrahman tarafından husûs-ı âti’z-zikre bimâ hüve nehcü’s-sübût şer‘an vekâleti sâbite olan Yusuf Bey b. Abdülmennan nâm bevvâb-ı sultânî meclis-i şer‘-i şerîfde müteveffâ-yı mezbûrun karındaşı olup sagīr-i mezbûr Sefer’e kıbel-i şer‘den vasî olan fahrü’l-cüyûş Emrullah Çavuş b. Armağan mahzarında takrîr-i merâm edip müteveffâ-yı mezbûr Nurullah Çavuş’un defter-i kassâm-ı askerîde muharrer olduğu üzere muhallefâtından müvekkile-i mezbûreye irs-i şer‘î ile intikāl eden seksen üç bin yedi yüz yirmi üç akçe sümün hisse-i şer‘iyesin ve kızı mezbûre Âişe’den intikāl eden altmış iki bin iki yüz sülüs hisse-i şer‘iyesinden ve yüz bin akçe mehr-i müecceli cem‘an iki yüz kırk altı bin akçeyi müvekkilem mûmâ-ileyhâ Mâhrâna Hatun’a îsâl için vekâletim hasebiyle alıp kabz eyledim deyü tâyi‘an ikrâr etdikde mâ-hüve’l-vâki‘ gıbbe’t-tasdîk kayd olundu.<br><br>Fî-evâili Saferi’l-muzaffer li-sene sitte ve elf mine’l-Hicre.<br><br>Şühûdü’l-hâl: Hasan b. Abdullah el-bevvâb ve Mustafa Bey b. Abdullah el-bevvâb ve Müstedam b. Abdullah ve diğer Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=35217"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35219"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>