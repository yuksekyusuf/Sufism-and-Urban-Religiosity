﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 212<br>Hüküm no: 157<br>Orijinal metin no: [104-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Râşid Ağa’nın vefatıyla oğluna kalan evin satılmasına izin verilmesi</b><br><br>İbrahim, izin: 1 kıt‘a<br><br>Numara: 312, 3 guruş<br><br>Mahmiye-i İstanbul’da Kıztaşı kurbünde Hasan Halîfe mahallesinde sâkin iken bundan akdem vefât eden bezzâzistân münâdîlerinden Mehmed Râşid Ağa b. Mehmed’in sulbî sagīr oğlu İsmail Hakkı’nın vâlidesi ve tesviye-i umûruna bâ-hüccet-i şer‘iye vasîyy-i mansûbesi zâtı mahalle-i mezkûrede sâkin haffâf esnâfından Abdulkadir Ağa b. Abdurrahman b. Abdulkadir Saraçhâne kurbünde Kızıl Minâre mahallesinde sâkin mahalle-i mezkûre imâmı vekîli Hafız Müslim Efendi b. el-Hâc Yakub ta‘rîfleriyle mu‘arrefe Hadice Hanım bt. Mehmed Ali b. Abdullah bi’l-vesâye takrîr-i kelâm edüp hudâvendigâr-ı esbak cennet-mekân Sultan Ahmed Hân-ı evvel -tâbe serâhû- hazretlerinin evkāf-ı şerîfeleri müsakkafâtından mahalle-i mezkûrede kâin on numara ile murakkam ma‘lûmü’l-hudûd ve’l-müştemilât şehriye doksan akçe icâre-i müeccelelü bir bâb menzilin rub‘ hisse-i şâyi‘ası müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīre-i mezbûra hasbe’l-âde intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun nafaka ve kisveye dahi eşedd-i ihtiyâcı olmağla sagīr-i mezbûrun menzil-i mezkûrda olan rub‘ hissesi bedel-i misliyle bâ-re’y-i mütevellî âhara ferâğa ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun rub‘ hisse-i şâyi‘ası menzil-i mezkûru bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla dört bin guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 2 Ca sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Hadice Hanım sagīr-i mezbûrun menzil-i mezkûrda olan rub‘ hisse-i şâyi‘ası bedel-i misli idiği mütehakkık olan lira-yı Osmânî yüz guruş hesâbıyla dört bin guruş mukābelesinde Muhzır Refîkı Mustafa Ağa’ya ol dahi ol-mikdâr bedel ile meblağ-ı merkūm mukābelesinde vasîyy-i mezbûre Hadice Hanım’a bâ-re’y-i mütevellî kat‘iyyen ferâğ ve tefvîzleri ba‘de’l-icrâ vasîyy-i mezbûre Hadice Hanım vasîsi olduğu oğlu sagīr-i mezbûrun mâlından ve li-ecli’l-istidâne vasî nasb olunan mezbûr Hasan Ağa yedinden istidâne ve kabz ve umûruna sarfla istihlâk eylediği lira-yı Osmânî yüz guruş hesâbıyla dört bin guruş deyni mukābelesinde rub‘ hisse-i şâyi‘a-yı mezkûru sagīr-i mezbûra vefâen ferâğ ve tefvîz eylediğinden ol-vechile Senedât-ı Umûmiye İdâresi’nden ferâğları icrâ olunmak üzere işbu mahalle şerh verildi.<br><br>Fî 20 Şa‘bân sene [1]301</p>          <br><a title="Önceki sayfa" style="text-decoration:none" href="./ayrmetin.php?idno=12074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>