﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 112<br>Hüküm no: 63<br>Orijinal metin no: [25-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Efendi ve Lütfullah Efendi ile valideleri Hatice Hanım’a ait bazı yerleri tasarruf eden Lambo, Vasil ve Yani’nin bu yerleri sahiplerine iade etmeleri</b><br><br>Mukābele şüd<br><br>Modaburnu nâm mahâlde vâki‘ Bekir Ağa bostanı nizâ‘ı<br><br>Ma‘rûz<br><br>Bâ-işâret-i aliyye sâdır olan fermân-ı âlîlerine imtisâlen husûs-ı âti’l-beyânın mahâllinde bi’l-mu‘âyene ketb ü tahrîri’çün cânib-i şerî‘at-i garrâdan me’zûnen irsâl olunan Kâtib Ahmed Hamid Efendi ve bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi kıbelinden meb‘ûs Kâtib Şerif Yahya Efendi Ebniye-i Hâssa müdîri efendi hulefâsından Derviş Mehmed ve Mehmed Râşid halîfeler ile medîne-i Üsküdar’a muzâfe Kādı karyesi hudûdu dâhilinde Modaburnu nâm mahal nezdinde vâki‘ Bekir Ağa bostanı demekle ma‘rûf bir bâb bostana varıp mârrü’z-zikr Kādı karyesinde vâki‘ Osmanağa mahallesi imâmı Mehmed Said Efendi ve Kayyım İsmail Ağa ve Bağcılar Kethudâsı Veliyüddin Ağa ve Yoğurtçu es-Seyyid Emin Ağa ve Attâr Ahmed Efendi ve sâbıkā Hastalar Ağası Süleyman Ağa ve Ahmed Ağa ve Tütüncü Mustafa Ağa ve Enderûn-ı Hümâyûn’dan muhrec Mehmed Ağa ve Kahveci Abdulfettah Ağa ve sâir cerîdede mazbûtü’l-esâmî kimesneler huzûrlarında bi’l-ma‘iye akd-i meclis-i şer‘-i nebevî ettiklerinde medîne-i mezkûre mahallâtından İhsâniye mahallesinde sâkine iken bundan akdem vefât eden Fâtımatü’z-zehra Hanım bt. Ahmed Şemseddin Ağa’nın verâseti li-ebin er karındaşları Hasan Efendi ve Lütfullah Efendi’ye inhisârı tahakkukundan sonra vârisân-ı mezbûrândan kendi nefsinden asıl ve li-ebeveyn er karındaşı merkūm Hasan Efendi ile vâlideleri sâhibe-i arzuhâl Hatice Hanım bt. İsmail b. Abdullah taraflarından husûs-ı âti’l-beyânda vekîl-i sâbitü’l-vekâleleri olan merkūm Lütfullah Efendi meclis-i ma‘kūd-ı mezkûrda nezâreti Haremeynü’ş-şerîfeyn’e mülhak evkāfdan Defter Emîni merhûm el-Hâc Yusuf Rıza Efendi Vakfı müstegallâtından mârrü’z-zikr Bekir Ağa bostanına muttasıl <<<Pilo>> Pilavoğlu bostanı demekle ma‘rûf bir kıt‘a bostanın zikri âtî münâza‘un-fîh olan mahâlline vâzı‘ü’l-yed oldukları Kahveci Yahya Ağa ve Balmumcu Mustafa Ağa nâm kimesneler haberleriyle mütehakkık olan bahçevân tâifesinden Lambo v. Nikola ve Vasil v. Panayot ve Yani v. Kosta nâm zimmîler muvâcehelerinde vakf-ı mezkûrun hâlâ bi’l-meşrûta mütevellîsi derûn-ı arzuhâlde mezkûrü’l-ism müderrisîn-i kirâmdan Mîr Mehmed Hakkı Efendi ibnü’l-vâkıf-ı mûmâ-ileyh el-Hâc Yusuf Rıza Efendi hâzır olduğu hâlde işbu derûnunda akd-i meclis-i şer‘-i âlî olunup bir tarafdan İsmail Ağa veresesi bağı ve iki tarafdan mesfûrûnun mülk ve gediğine mutasarrıflar oldukları mârrü’z-zikr Pilavoğlu bostanı ve bir tarafdan tarîk-i âm ile mahdûd ve derûnunda üzerleri sakız dolablı iki aded bi’r-i mâ ve bir bâb başhızar? odası ve müştemilât-ı sâire-i ma‘lûme ile eşcâr-ı müsmire ve gayr-ı müsmireyi hâvî yedi parça bir bâb bostana bin yüz doksan üç senesi şehr-i Rebî‘ülevvelinin yirmi sekizinci gü <<nünde>> nünden beri bâ-hücec-i şer‘iye tedâvül-i eyâdî ile mûrisemiz müteveffât-ı mezbûre Fâtımatü’z-zehra Hanım’ın hayatında ile’l-vefât yedinde mülkü olup ba‘de vefâtihâ ancak benimle müvekkillerim mezbûrândan karındaşım merkūm Hasan Efendi’ye mevrûs olmağın ol-vechile bostan-ı mezkûr yedimizde ber-vech-i iştirâk mülk-i mevrûsumuz ve derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeden Haremeynü’ş-şerîfeyn vakfı müstegallâtından olmak üzere vâlidem ve müvekkilem merkūme Hatice Hanım’ın bi’l-icâreteyn tasarrufunda iken bostan-ı mezkûrun halîfetân-ı merkūmetânın resm eyledikleri harîtada gösterdikleri vechile bir masura bi’r-i mâyı müştemil terbî‘an on bir bin yirmi zirâ‘ iki parça mahâlli mersûmûn Lambo ve Vasil ve Yani zimmîler mütevellî-i hâzır-ı mûmâ-ileyhin inzimâm ve re’y [ve] ma‘rifetiyle fuzûlî ve bi-gayrı hakkın zabt u tasarruf eder olmalarıyla suâl olunup mahâll-i mezkûrdan keff-i yed etmek üzere mersûmûn ile mütevellî-i hâzır-ı mûmâ-ileyhe tenbîh olunmak bi’l-asâle ve bi’l-vekâle murâdımızdır deyü da‘vâ ettikde onlar dahi cevâblarında mahâll-i mezkûrlara ber-minvâl-i muharrer vaz‘-ı yedlerini ikrâr <<edip>> lâkin mahâll-i mezkûrlar mütevellî-i hâzır-ı mûmâ-ileyh Mîr Mehmed Hakkı Efendi’nin yedinde olup bin iki yüz kırk iki senesi şehr-i Rebî‘ülâhirinin yirmi birinci günü târihiyle müverrah ve târih-i mezkûrda Rumeli Kazaskeri bulunan Halil Hamid Paşazâde merhûm Mîr Mehmed Ârif Efendi’nin imzâ ve hâtemini hâvî bir kıt‘a vakfiye zeyli nâtık olduğu üzere mütevellî-i hâzır-ı mûmâ-ileyhin pederi vâkıf-ı mûmâ-ileyh el-Hâc Yusuf Rıza Efendi’nin hayatında yedinde mülkü olduğu hâlde vakfına zam ve ilhâk eylediği sâlifü’l-beyân Pilavoğlu bostanı müştemilâtından olmağla ol-vechile mahâll-i mezkûrlar mülk ve gediğine mutasarrıflar olduklarımız bostan-ı mezkûrun hudûdu dâhilindedir deyip asıl ve müvekkil-i merkūmânın mâlikleri oldukları zikri mürûr eden Bekir Ağa bostanı [26] müştemilâtından olduğunu mütevellî-i hâzır-ı mûmâ-ileyh Mîr Mehmed Hakkı Efendi ile ma‘an inkâr ettiklerinde müdde‘î-i asıl ve vekîl-i mûmâ-ileyh Lütfullah Efendi ber-vech-i muharrer müdde‘âsını her biri mahallerinde lede’t-tezkiye adl ve makbûlü’ş-şehâde idikleri ihbâr olunan karye-i mezkûre ahâlisinden Kayıkçı Ahmed Ağa b. Hüseyin ve Berber Mehmed Ağa b. Muhsin nâm kimesneler şehâdetleriyle bi’l-muvâcehe ber-nehc-i şer‘î isbât eylediğini kâtibân-ı merkūmân mahâllinde bi’l-ma‘iye ketb ü tahrîr ve ma‘an mürsel ümenâ-i şer‘ ve halîfetân-ı merkūmân ile Pazartesi günü huzûr-ı hazret-i Fetvâ-penâhî’de müfettiş-i mûmâ-ileyh hâzır olduğu hâlde akd olunan meclis-i şer‘-i şerîfe gelip mütevellî-i mûmâ-ileyh Mîr Mehmed Hakkı Efendi hâzır olduğu hâlde tarafeyn muvâcehelerinde tasdîklerine mukārin alâ-vukū‘ihî inhâ ve takrîr etmeleriyle mûcebince müştemilâtıyla mahâll-i mezkûrlardan Lambo ve Vasil ve Yani zimmîlerin keff-i yedi ve asıl ve müvekkilân-ı merkūmân Hasan Efendi ve Hatice Hanım ve Lütfullah Efendi’nin zabt tasarrufları iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34715"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34717"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>