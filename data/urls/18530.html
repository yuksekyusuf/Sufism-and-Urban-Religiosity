﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 65<br>Hüküm no: 50<br>Orijinal metin no: [8b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Ali Bey b. Abdullah’ın, eşi Fâtıma bt. Abdullah’a zimmetinde kalan mehr-i müeccelin tamamının ödenmesi</b><br><br><<Oldur ki Havâss-ı Kostantıniyye tevâbi‘inden karye-i Baba Nakkāş’da fevt olan Ali Bey b. Abdullah’ın ümm-i veledi olup ölünce taht-ı nikâhında olan Fâtıma bt. Abdullah, müteveffâ-yı mezbûrun sagīr oğlu Hüseyin’e ve sagīre kızı Rahime[’ye] kıbel-i şer‘den vasî olup muhallefâtın kabz eden Davud Hoca b. Abdullah’ı meclis-i şer‘a ihzâr ve mahzarında takrîr ve da‘vâ kılıp bundan akdem mezbûr Ali Bey bir def‘a beş yüz akçe mehr-i müeccel ile beni aldıkdan sonra talâk verip def‘a-i sâniyede dahi beş yüz akçe mehr ile geri nikâh ettirmiş idi. Hâlâ bin akçe mehrimi taleb ederim dedikde gıbbe’s-suâl vasiyy-i mezbûr zikr olunan kelâmın cümlesini inkâr ile cevâb verip müddeiyye-i merkūmeden da‘vâsına mutâbık beyyine taleb olundukda udûl-i müslimînden İsa Halîfe b. Ramazan el-Üsküdârî ve Mehmed b. Hasan el-Üsküdârî li ecli’ş-şehâde hâzırân olup münkir-i mezbûr mahzarında şöyle şehâdet eylediler ki mezbûr Ali Bey bizim huzûrumuzda ikrâr edip mezbûre beş yüz akçe benim menkûham iken bir tarîk ile bâyin-i talâk [ile] boşamış idim hâlâ geri tezvîc etmek isterim dedikde zikr olunan mehirden gayrı beş yüz akçe mehr ile mezbûreyi geri almış idi evvelki beş yüz akçe mehri ikrâr ve sonraki beş yüz akçe mehrin aslına şehâdet-i şer‘iyye eylediklerinden sonra şehâdetleri ba‘de’t-tezkiyye ve’t-ta‘dîl hayyiz-i kabûlde vâki‘ olup zikr olunan mehri hibe etmediğine ve bir tarîk ile müteveffâ-yı mezbûrun zimmetini ibrâ etmediğine half billâh edip mûcebi ile hükm olunup kayd olundu. Tahrîren fî gurreti Saferi’l-muzaffer sene 987.<br><br><br>Şuhûdü’l-hâl: Mevlânâ Halim Çelebi b. Hüsam, Mehmed b. Abdülhay Mehmed Paşa karyedârı, Cafer b. Mustafa el-Müezzin-i Çavuş Kasım, Sefer Bey b. Abdullah el-Cündî bi tâbi‘-i Ebussuûd, Hüsam b. Bâli el-Hayyât, Seyyid Mahmud b. Seyyid Ahmed, Derviş Mehmed b. Hoca Sinan ve gayruhüm.>></p>          <br><a title="Önceki sayfa" style="text-decoration:none" href="./ayrmetin.php?idno=18529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o437"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>