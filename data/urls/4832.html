﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 490<br>Hüküm no: 553<br>Orijinal metin no: [79b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Hacı Hasan’ın talebiyle boşandığı kocası Süleyman Beşe b. Abdullah’ın ödemesi şartıyla çocukları Fâtıma ve Ali’ye nafaka takdir edildiği</b><br><br>Mahmiye-i İstanbul’da Keçeci Pîrî Mahallesiʼnde sâkine olup zâtı Derviş b. Selim ve Mehmed Beşe b. Ali nâm kimesneler ta‘rîfleriyle mu‘arrefe olan Âişe bt. el-Hâc Hasan nâm hatun meclis-i şer‘-i şerîf-i lâzımü’t-tevkīrde zevc-i sâbıkı Süleyman b. Abdullah nâm kimesne mahzarında takrîr-i kelâm ve tâʻbir ani’l-merâm edip mezbûrun firâşından hâsıl ve benden mütevellid işbu Ali ve Fâtıma nâm sagīrler hâlâ bi-hakkı’l-hıdâne hacr u terbiyemde olup nafaka ve kisveye eşedd-i ihtiyâc ile muhtâc olmağın hâlâ kıbel-i şer‘den babaları mezbûr Süleyman üzerine sagīrân-ı mezbûrân Ali ve Fâtıma için kadr-i kifâye nafaka ve kisve-bahâ farz ve takdîr olunmak matlûbumdur dedikde hâkim-i muvakki‘-ı sadr-ı kitâb tûbâ-lehû ve hüsnü-meâb hazretleri dahi târih-i kitâbdan babaları üzerine bi’t-terâzî beher yevm her birine dörder akçe nafaka ve kisve-bahâ farz ve takdîr <<olunmak>> edip meblağ-ı mefrûz-ı mezkûru sagīrân-ı mezbûrân Ali ve Fâtıma’nın nafaka ve kisve ve sâir levâzım-ı zarûriyyelerine harc u sarfa ve lede’l-iktizâ istidâneye ve inde’z-zafer mezbûr Süleyman üzerine rücû‘a mezbûre Âişe’ye izin vermeğin mâ-vaka‘a bi’t-taleb ketb olundu.<br><br>Fî 6 min-Şa‘bâni’l-mu‘azzam sene 1121<br><br>Şuhûdü’l-hâl: Es-sâbikūn, es-sâbikūn, es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=4831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>