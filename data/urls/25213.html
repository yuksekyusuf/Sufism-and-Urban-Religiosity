﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 335<br>Hüküm no: 326<br>Orijinal metin no: [40b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Beşe b. Dilaver’in ortağı Hasan Beşe b. Mehmed’le alacak davasında sulh oldukları</b><br><br>Sulh.<br><br>Mahmiye-i İstanbul’da Şeyh Resmî mahallesinde sâkin İbrahim Beşe b. Dilaver nâm kimesne mahfil-i kazâda işbu bâ‘isü’l-kitâb Hasan Beşe b. Mehmed mahzarında ikrâr ve takrîr-i kelâm edip mezbûr Hasan Beşe ile nısfı benim ve nısf-ı âharı onun olmak üzere nakkāşlık hıdmetinde şerîkler olup i‘mâlimizden yirmi iki bin akçe tahsîl edip meblağ-ı mezbûrun on bir bin akçesi benim ve on bir bin akçesi mezbûr Hasan Beşe’nin iken hâlâ meblağ-ı mezbûrun cümlesini ahz u kabz etmekle ben dahi bundan akdem nısf hissemi mezbûr Hasan Beşe’den da‘vâ ve taleb eylediğimde ol dahi vech-i muharrer üzere benimle şerîk olduğunu ikrâr lâkin meblağ-ı mezbûru kabzını inkâr etmekle beynimizde münâza‘ât-ı kesîre vâki‘ olmuş idi el-hâletü hâzihî vesâtet-i muslihîn ile meblağ-ı mezbûr da‘vâsından mezbûr Hasan Beşe benimle bin akçe üzerine inşâ-yı akd-i sulh eyledikde ben dahi meblağ-ı mezbûru kabûl ve bedel-i sulh olan meblağ-ı mezbûru mezbûr Hasan Beşe yedinden tamamen ahz u kabz edip ziyâde on bin akçe da‘vâsından mezbûr Hasan Beşe’nin zimmetini ibrâ ve ıskāt eyledim dedikde mâ-vaka‘a bi’t-taleb ketb olundu.<br><br>Fi’r-râbi‘ min-Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25212"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25214"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1026"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>