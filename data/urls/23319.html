﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 114<br>Hüküm no: 91<br>Orijinal metin no: [58-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Borçlu olarak vefat eden İbrahim Çelebi b. Ömer’in borcu için evinin müzâyede ile Fâtıma bt. Mustafa’ya satıldığı</b><br><br>Havâss-ı aliyye kazâsı muzâfâtından Hasköy’e tâbi‘ Kağıthâne nâm karyede sâkin iken fevt olan İbrahim Çelebi b. Ömer nâm kimesnenin verâseti zevce-i metrûkesi Fâtıma bt. Mustafa’ya ve sadrî sagīr oğlu Mehmed’e ve sadriye sagīre kızı Âişe’ye ve Sâime’ye münhasıra olduğu şer‘an mütehakkik oldukdan sonra sagīr-i mezbûrların tesviye-i umûrlarına savb-ı şer‘îden mansûb vasî olan Mehmed Çelebi b. Ömer nâm kimesne mahfil-i kazâda işbu râfi‘atü’l-kitâb Fâtıma nâm hâtun mahzarında ikrâr ve takrîr-i kelâm edip merhûm-ı merkūm medyûnen vefât edip nukūd ve menkūlünden karye-i mezbûrede vâki‘ iki tarafı Mahmud Ağa mülkü ve bir tarafı Mehmed Çelebi mülkü ve bir tarafı tarîk-i âm ile mahdûd ve mümtâz olan bir bâb fevkānî menzili ve bir bâb ahırı ve hadîka-i zât-ı eşcâr-ı müsmire ve gayr-ı müsmireyi müştemil olan mülk menzilden gayrı deynine vefâ eder mâlı olmayıp yirmi iki bin üç yüz seksen akçe deyn-i müsbeti için menzil-i mezbûrun bey‘i lâzım gelmeğin cânib-i şer‘-i kavîmden bey‘ine izin ve icâzet verildikden sonra menzil-i mezbûr sûk-ı sultânîde kirâren ve mirâren müzâyede olunup rağabât-ı nâs bi’l-külliye munkatı‘a oldukdan sonra mezbûre Fâtıma üzerinde on iki bin dört yüz nakd-i râyic fi’l-vakt akçede karâr edip ve ziyâde ile tâlib-i âhar zuhûr etmemeğin menzil-i mezbûru vesâyeten mezbûre Fâtıma’ya zarûret-i deyn-i merkūm için merkūmü’l-mikdâr on iki bin dört yüz akçeye bey‘-i bâtt-ı sahîh-i şer‘î ile bey‘ edip ol dahi vech-i meşrûh üzre iştirâ eyledi[kde]n sonra kabz-ı semen-i ma‘dûd ve teslîm-i [59] mebî‘-i mahdûd eyledim keyfe mâ teşâ ve tahtâr mutasarrıfa olsun dedikde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fî evâsıtı Cumâdelâhire li sene hamsîn ve erba‘în ve elf.<br><br><br>Şuhûdü’l-hâl: Yusuf Efendi b. Behram el-İmâm, Süleyman Halîfe b. Ali el-Müezzin, Hasan Çelebi b. Mahmud el-Müezzin, Osman b. Ömer, Receb b. Ali, İbrahim Beşe b. Mustafa er-Râcil, Ahmed b. Abdullah, Mehmed b. Sefer </p>          <br><a title="Önceki sayfa" style="text-decoration:none" href="./ayrmetin.php?idno=23318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>