﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 86<br>Hüküm no: 33<br>Orijinal metin no: [14-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Servili Mustafa Ağa’nın, Hasan Bey ve Ahmed Ağa’daki alacağı olan parayı taksitler halinde ödemeleri için kendilerine mühlet verdiği</b><br><br>Mukābele şüd<br><br>Servili Mustafa’nın 9000 guruş hükmü ve tecîli<br><br>Ma‘rûz<br><br>Tüccârdan sâhib-i arzuhâl Servili Mustafa Ağa b. Ahmed nâm kimesne meclis-i şer‘-i münîrde derûn-ı arzuhâlde isimleri mezkûr Hüseyin [Hasan] Bey b. Ahmed ve üvey pederi Ahmed Ağa b. Mehmed Ârif nâm kimesneler muvâcehelerinde yedimde olup işbu sene-i mübâreke şehr-i Rebî‘ülâhirinin onuncu günü târihiyle müverrah ve merkūmân Hasan Bey ve Ahmed Ağa’nın imzâ ve mühürlerini hâvî karz unvânıyla mu‘anven bir kıt‘a temessük nâtık olduğu üzere mâlımdan ve yedimden iştirâ ve kabz eyledikleri ma‘lûmü’r-ruûs ve’l-fiyât öküz semenlerinden zimmetlerinde dokuz bin sekiz yüz yetmiş dört guruş alacağım olup meblağ-ı mezkûr dokuz bin sekiz yüz yetmiş dört guruşun sekiz yüz yetmiş dört guruşunu rızâmla hatt u tenzîl eylediğimden sonra bâkīsi olan dokuz bin guruşunu dahi merkūmânın hâlâ ve def‘aten bana edâya bir vechile iktidârları olmadıklarından ber-vech-i âtî tecîl ve taksîte tâlib olduklarında ben dahi meblağ-ı bâkī-i mezkûr dokuz bin guruşu işbu târih-i i‘lâmdan beher şehrîsi bir gün mürûrunda bana bin beş yüz guruş vermeleriyle târih-i mezkûrdan yüz yirmi altı gün mürûrunda bana tamamen edâ ve teslîm etmek üzere bi’t-terâzî tecîl ve taksît eylediğimde onlar dahi kabûl ve meblağ-ı mezkûr dokuz bin guruşu ber-minvâl-i meşrûh tecîlen bana edâya ta‘ahhüd eylediler deyü mukırr-ı müdde‘î-i merkūm Mustafa Ağa’nın bi’l-cümle takrîr-i meşrûhunu merkūmân Hasan Bey ve Ahmed Ağa’dan her birinin tasdîk eyledikleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34685"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34687"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>