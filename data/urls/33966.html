﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 178<br>Hüküm no: 59<br>Orijinal metin no: [26b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yetim terekelerinde çıkan altınların kassamlar tarafından Darbhâne’ye teslim edilmesi</b><br><br>Bâ-sahh-ı âlî.<br><br>İstanbul kādısı fazîletlü efendi.<br><br>Sikke-i hasene-i cenâb-ı pâdişâhî ve düvel-i sâire sikkelerinin meskûk ecnâs-ı altın ve nukūdun fiyat-ı râdde-i müstakarresinden tecâvüz etmemesi kâffe-i mu‘âmelât-ı nâsın ifsâdıyla mehâzîr-i adîleyi müeddî ve erbâb-ı ihtikâr bu madde-i mekrûheyi bir nev‘ kâr ittihâz ederek meskûk zer ü simi ketm ve ihfâ ile fiyatından ziyâdeye alıp vermeyi i‘tiyâd etmiş olduklarından bu keyfiyet mu‘âmelât-ı nâsın ifsâdını ve şîrâze-i nizâma halel tatarrukunu mûcib olduğundan bu kâr-ı mekrûhun külliyen men‘ ve def‘iyle râyic-i nukūd maddesinin istikrârı esbâbının istikmâli lâzıme-i mülkdârîden idiğine binâen bu def‘a dahi iktizâ edenlere bu husûs-ı vâcibü’l-ihtimâm iktizâsına göre fermân-ı âlî ısdârıyla ekîden tenbîh ve hilâfına mücâseretden men‘ ve tahzîr olunmuş ise de fîmâ ba‘d bu husûs etrâflı tutularak revâc-ı nukūdda erbâb-ı ihtikârlar i‘tiyâd eyledikleri fesâdın gereği gibi önü kesdirilmesi lâzımeden ve ma‘rifet-i şer‘-i şerîf ile zabt ve tahrîr oluna gelen emvâl-i eytâm derûnlarında zuhûr eden ecnâs-ı altın ve beyaz akçe ber-mûceb-i nizâm fiyat-ı müstakarresi üzere cânib-i Darbhâne-i âmireye verilmeyerek ketebe-i kısmet ba‘zı usûl-i nâ-makbûleyi irtikâb-birle ecnâs-ı mezkûreyi istedikleri gibi idâneye ibtidâr ve alanlar dahi bir kat dahi zammederek [27a] dağılıp elden ele geçerek nihâyet katî fâhiş fî-ile te‘âmül olunmakda olduğu bi’t-tahkīk ma‘lûm olan keyfiyetden olmakdan nâşî fîmâ ba‘d cânib-i kısmetden tahrîr olunan emvâl-i eytâm içinde zuhûr eden altın ve beyaz akçe bilâ-tevakkuf Darbhâne-i âmireye teslîm ve fiyat-ı mukarreresi üzere ber-vech-i peşin bedelini ahz etmek ve alıp verecekleri nukūdu dahi fiyat-ı mukarreresinden ziyâdeye ahz u i‘tâ eylememek üzere lâzım gelen iktizâsı vechile tekîd ve tenbîh eylemeleri bu def‘a fazîletlü Sadreyn Mahkemesi efendiler hazerâtına ve Bilâd-ı selâse kādılar efendilere ve kassâm efendiye bâ evâmir-i aliyye tenbîh olunmuş olmağla imdi siz dahi keyfiyeti iktizâ edenlere müekkeden tefhîm ve tenbîh ile bu husûsun istikrârı râbıtasının ikmâline mübâderet eyleyesin deyü.<br><br>Fî 24 M sene [1]240.</p>          <br><a title="Önceki sayfa" style="text-decoration:none" href="./ayrmetin.php?idno=33965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>