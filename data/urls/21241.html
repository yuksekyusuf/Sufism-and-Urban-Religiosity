﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 284<br>Hüküm no: 177<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Fatma bt. Ahmed Odabaşı’nın amca oğlu olduğunu ispat eden Ahmed b. Ramazan’ın, terekenin beytülmal emininden alınıp kendisine verilmesini talep ettiği</b><br><br>Mahrûse-i Galata muzâfâtından İstinye nâhiyesinde nefs-i İstinyeˈde sâkin işbu bâʽisüˈl-kitâb Ahmed b. Ramazan nâm kimesne meclis-i şerʽ-i hatîr-i lâzımüˈt-tevkīrde mahrûse-i mezbûrede kasaba-i Tophâne mahallâtından Cihangir mahallesinde sâkine iken bundan akdem müteveffât olan Fatma bt. Ahmed Odabaşı nâm sagīrenin zevc-i metrûkundan gayrı zâhirde vâris-i maʽrûfu olmamak zuʽmıyla muhallefâtına vâziʽüˈl-yed olan hâlâ mahrûse-i mezkûrede ve tevâbiʽinde emîn-i beytü›l-mâl olan Mehmed Ağa b. Ahmed mahzarında üzerine daʽvâ ve takrîr-i kelâm edip müteveffât-ı mezkûrenin babası mezbûr Ahmed Odabaşıˈnın ibn-i ammı ve usûbet-i nesebiye cihetinden vârisi olup hatta kendisi sıhhatinde iken benim babam mezbûr Ramazan içün li-ebeveyn ammimdir ve benim içün işbu Ahmed mezbûr Ramazanˈın sulbî oğlu ve benim dahi ber-vech-i muharrer ammim oğludur vefâtımda verâsetim sagīre kızım müteveffât-ı mezkûre Fatma ile bunlara münhasıradır deyip alâ-ruûsiˈl-işhâd ikrâr edip işhâd eyledikden sonra kendisi müteveffâ olup benim baʽdehû babam vefât eyleyip kableˈl-kısme hâlâ mezkûre Fatma dahi müteveffât olup muhallefâtının nısfı bana ve nısf-ı âharı zevci Ali Beşe b. Mustafa Beşeˈye müntakil ve musâb iken mûmâ-ileyh Mehmed Ağa bi-gayr-ı vech-i şerʽî vazʽ-ı yed edip suâl olunup kasr-ı yedine tenbîh olunmak murâdımdır dedikde gıbbeˈs-suâl veˈl-inkâr müddeʽî-i mezbûrdan daʽvâsına mutâbık beyyine taleb olundukda udûlden es-Seyyid Mustafa Kapudan b. Murad ve el-Hâc Veli Reis b. ( ) ve el-Hâc Ali b. İsmail ve Mustafa b. Ramazan ve İsmail b. Yusuf ve diğer Mustafa b. Ali ve Ahmed b. Ali nâm kimesneler li-ecliˈş-şehâde hâzırûn olup isreˈl-istişhâd fiˈl-hakīka müteveffâ-yı mezbûr Ahmed Odabaşı sıhhatinde iken müddeʽî-i mezbûr içün benim li-ebeveyn ammim oğludur babası mezbûr Ramazan ber-vech-i muharrer ammimdir vefâtımda verâsetim sulbiye sagīre merkūme işbu müteveffât-ı mezkûre Fatma ile bunlara münhasıradır bunlardan gayri vârisim yokdur deyü bizim huzûrumuzda ikrâr ve bizi işhâd eylediğinden sonra mezbûr Ahmed Odabaşı vefât eyleyip baʽdehû merkūm Ramazan dahi vefât edip kableˈl-kısme mezkûre Fatma dahi müteveffât olup ber-vech-i muharrer hâlâ mezkûre (...?)nlardan gayrı vâris-i âharı olmadığı maʽlûmumuz değildir bizi bu husûsa şâhidleriz şehâdet dahi ederiz deyü her biri edâ-i şehâdet-i şerʽiyye eylediklerinde gıbbe riʽâyet-i şerâyitiˈl-kabûl şehâdetleri makbûle olmağın mûcebiyle emîn-i mûmâ-ileyh Mehmed Ağaˈya tenbîh olunup mâ vakaʽa biˈt-taleb ketb olundu.<br><br>Fiˈl-yevmiˈl-âşir min-Cumâdelûlâ li-sene erbaʽa ve semânîn ve elf.<br><br>Şuhûdüˈl-hâl: Şa‘bân Çavuş el-mübâşir, İbrahim Çelebi b. Abdülbaki, Ömer Efendi b. Ali, Hasan b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21240"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21242"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o987"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>