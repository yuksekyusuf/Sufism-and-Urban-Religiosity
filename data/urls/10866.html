﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 309<br>Hüküm no: 323<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nesibe bt. Abdullah’ın vefat eden kocasından kendisi ile kardeşi Ahmed Efendi’ye miras kalan evin yanmasıyla arsasına ait hüccetin kendilerine verilmesini istemesi</b><br><br>İstihbâr-ı menzil<br><br>Mahmiye-i İslâmbol’da Kasab İlyas mahallesinde sâkin iken bundan akdem vefât eden Mustafa Ağa b. Mustafa’nın verâseti zevce-i metrûkesi Nesibe bt. Abdullah nâm hatun ile li-ebeveyn er karındaşı Hâcegân-ı Dîvân-ı Hümâyûn’dan Ahmed Efendi’ye münhasıra ve terekesinin rub‘u zevcesi mezbûre Nesibe Hatun’a ve selâse-i erbâ‘ı mûmâ-ileyh Ahmed Efendi’ye isâbeti tahakkukundan sonra zâtı vech-i şer‘î üzere mu‘arrefe olan işbu bâ‘isetü’l-kitâb mezbûre Nesibe Hatun meclis-i şer‘-i şerîf-i enverde takrîr-i kelâm ve bast-ı merâm edip mahalle-i mezbûrede vâki‘ bir tarafdan Şamlı Mustafa Ağa arsası ve bir tarafdan Osman Ağa arsası ve bir tarafdan mûmâ-ileyh Ahmed Efendi arsası ve bir tarafdan tarîk-i âm ile mahdûd fevkānî üç bâb oda ve sofa ve kenîf ve dehliz ve âbdesthâne ve tahtânî bir matbah ve kömürlük ve bi’r-i mâ ve bağçe ve mahzen ve bir mikdâr havlu ve tahtında biri terzi ve biri berber iki bâb dükkânı müştemil bir bâb mülk menzil mûrisimiz mezbûr Mustafa Ağa’nın hayatında ile’l-vefât yedinde mülk ve hakkı olup ba‘de vefâtihî menzil-i mahdûd-ı mezkûr benimle mûmâ-ileyh Ahmed Efendi’ye mevrûs oldukdan sonra muhterik olup arsası sırfa kalmağla arsa-i mahdûde-i mezkûre ber-vech-i muharrer mülk-i mevrûsumuz olduğunu müş‘ir yedimizde mülknâme hüccetimiz olmamağla takrîrim vukūf-ı tammı olan bî-garaz Müslimînden suâl ve istihbâr ve haberleri zabt u tahrîr ve hüccet olunup yedimize i‘tâ olunmak matlûbumdur dedikde hakīkat-i hâl mukırre-i mezbûre Nesibe Hatun’un bâlâda bast u beyân ve şerh u ayân eylediği minvâl üzere olduğunu Mehmed Ağa b. Hasan ve el-Hâc Mehmed b. Ebîbekir ve es-Seyyid Memiş Beşe b. Mehmed ve Ali Beşe b. Yusuf nâm kimesnelerden herbiri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb ketb olundu.<br><br>Fî-gurreti şehri Rebî‘ülâhir sene 1197<br><br>Şühûdü’l-hâl: Es-Seyyid Memiş Beşe b. Mehmed, Ali Beşe b. Yusuf, Mehmed Ağa b. Hasan, el-Hâc Mehmed b. Ebîbekir.</p>          <br><a title="Önceki sayfa" style="text-decoration:none" href="./ayrmetin.php?idno=10865"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10867"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>