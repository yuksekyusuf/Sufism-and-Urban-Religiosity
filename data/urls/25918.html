﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 843<br>Hüküm no: 1031<br>Orijinal metin no: [143b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli b. Süleyman’ın tasarrufunda iken yanan vakıf menzilin arsasına Hacı Şaban b. Hüseyin’in müdahale ettirilmemesi</b><br><br>Mahmiye-i İstanbul’da Hoca Hayreddin mahallesi ahâlîsinden el-Hâc Şaban b. Hüseyin nâm kimesne meclis-i şerde zikri âtî vakıf odaya vaz‘u’l-yed olduğu şer‘an sâbit olan Veli b. Süleyman mahzarında medîne-i Üsküdar’da medfûn Rum Mehmed Paşa Evkāfı’na ber-vech-i meşrûtiyyet hâlâ mütevellî olan umdetü’l-mevâli’l-kirâm zübdetü’l-e‘âli’l-fihâm sâbıkā Haleb kādısı olan Velizâde Ahmed Efendi tarafından husûs-ı câ’îye vekîl olup Abbas Efendi b. Abdullah ve Hamza Halîfe b. Mustafa nâm kimesneler şehâdetleriyle vekâleti sâbite olan fahrü’l-müderrisîn Süleyman Efendi b. İsmail muvâcehesinde üzerine da‘vâ edip vakf-ı mezbûr müsakkafâtından mahmiye-i mezbûrede Küçükbâzâr kurbünde Hamza Sinan Odaları [demekle] meşhûr odalardan lede’l-ahâlî ma‘lûmü’l-hudûd olup icâre-i mu‘accele ve yevmî bir akçe ücret-i mü’eccele ile mutasarrıf olduğum bir bâb tahtânî oda harîkde muhterik olup arsa-ı sırfa kalup arsa-i merkūme taht-ı icâremde iken mezbûrûn arsa-i merkūmeye bî-vech vaz‘-ı yed eder suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûr cevâbında fi’l-vâki‘ zikrolunan oda bundan akdem mezbûr el-Hâc Şaban’ın tasarrufunda iken harîkde muhterik olup arsa-i sırfa kaldıkda mütevellî-i vakf evvelâ müşârün-ileyh Ahmed Efendi icâre-i mu‘accelesine mahsûb olmak üzere vakıf için müceddeden binâ eyle ve illâ âhara îcâr ederim deyü teklîf eyledikde mezbûr el-Hâc Şaban dahi minvâl-i muharrer binâya kudretim yokdur kime dilersen îcâr eyle deyü arsa-i merkūmeden kasr-ı yed eyledikden sonra bana îcâr ve teslîm eyledi deyü def‘le mukabele edecek gıbbe’l-istintâk mezbûr el-Hâc Şaban cevâbında fi’l-vâki‘ bundan akdem mütevellî-i müşârün-ileyh Ahmed Efendi ber-minvâl-i muharrer arsa-i merkūme üzerine vakf için müceddeden üzerine oda binâ edip mâh be-mâh ücret-i mü’eccele-i merkūmesini cânib-i vakfa ver ve illâ âhara îcâr ederim dedikde ben dahi minvâl-i muharrer üzere müceddeden binâ[ya] kudretim yokdur kime dilersen îcâr eyle deyü arsa-i merkūmeden kasr-ı yed etmişdim hâlâ ol arsayı mezbûr Veli’den taleb ederim deyü tav‘an ikrâr edecek ikrâr mûcebince mezbûr el-Hâc Şaban bî-vech mu‘ârazadan men‘ olundu mâ hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Hüseyin Efendi el-Burûsî kâtibü’l-vesîka, Mahmud Çelebi b. Ali, Mahmud Çelebi b. Mehmed, Ahmed Çelebi b. Mahmud kethudâ-yı muhzırân, Şükrullah b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=25917"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25919"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b843"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o922"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>