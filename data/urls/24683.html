﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 388<br>Hüküm no: 578<br>Orijinal metin no: [67b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Seyyid Abdurrahman b. Seyyid Hamza ile Hacı Behrâm b. Abdullah’ın dükkânlarını genişleterek yola tecavüzden men edilmesi</b><br><br>Mahmiye-i İstanbul’da Bakkalzâde Mehmed Efendi vakfına mütevellî olan Hasan b. Abdullah meclis-i şer‘a gelip takrîr-i kelâm edip, vakf-ı mezbûrda mahmiye-i mezbûrede Tavukpazarı’nda vâki‘ vâkıf-ı mezbûre intimâ’ ile tahdîdden müstağnî olan dekâkînin kârgir duvarına muttasıl olan dükkânın icâre-i mu‘accele ve müeccele ile müste’cir-i olan es-Seyyid Abdurrahman b. es-Seyyid Mehmed ve el-Hâc Behrâm b. Abdullah vaz‘-ı kadîme muhâlif, dükkân-ı mezbûrun kapısı önüne yol üzerine tecâvüz etmişlerdir. Kıbel-i şer‘den üzerine varılıp ba‘de’l-müşâhede mezbûrâna def‘ine tenbîh ve tahrîr olunmasını taleb ederim dedikde, savb-ı şer‘den Mevlânâ Şaban Efendi ve Hâssa mi‘mârlarından Üstâd Ali b. Memi irsâl olunup, onlar dahi zeyl-i kitâbda mastûrü’l-esâmi olan Müslimîn ile mahall-i mezbûra varıp mezbûrân es-Seyyid Abdurrahman ve el-Hâc Behrâm muvâcehelerinde nazar ve mesâha eylediklerinde, zikr olunan kârgir yolun arzı iki buçuk zirâ‘ olup ve mezbûrân es-Seyyid Abdurrahman ve el-Hâc Behrâm dükkânları tarîk-i mezbûr önüne on parmak mütecâsirler bulunmağın, mevlânâ-yı mezbûr mahallinde tahrîr ve def‘ine mezbûrâna tenbîh olundukdan sonra gelip haber vermeğin, mâ hüve’l-vâki‘ bi’t-taleb kayd şüd. Hurrire fî evâhiri Receb sene [10] 27.<br><br><br>Şuhûdü’l-hâl: Mustafa Bekir b. Kasım el-cündî, Ali b. ( ) er-râcil, el-Hâc Mustafa b. Ramazan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24682"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24684"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>