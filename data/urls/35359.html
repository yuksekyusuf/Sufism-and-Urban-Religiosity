﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 217<br>Hüküm no: 221<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey’in, mirası için Yayabaşı Mehmed Subaşı’yı vasi tayini</b><br><br>Dergâh-ı âlî yayabaşılarından Mehmed Subaşı b. Abdülmennan nâm yayabaşından meclis-i şer‘de hasm-ı şer‘î mahzarında vech-i âti’l-beyân üzere da‘vâ ve istişhâd sudûrundan sonra fahrü’l-hutebâ hâlâ Şehzâde Câmi‘-i şerîfinde hatîb olan Ali Çelebi b. Ahmed ve Ferhad Bey b. Abdullah nâm kimesneler mahfil-i kazâda li-ecli’ş-şehâde hâzırân olup gıbbe’l-istişhâd fi’l-hakīka mahmiye-i merkūmede Mercanağa mahallesinde müteveffâ olan Mustafa Bey b. Abdullah nâm bevvâb-ı sultânî vaktâ ki bu dâr-ı fenâdan mülk-i bekāya irtihâli karîb olduğunu bildiyse kendi nefsi için tedârik eyleyip cemî‘ mâlının sülüsü vefâtından sonra ihrâh olunup vücûh-ı hayrâta bezl ve sarf olunmaği’çün vasiyet kılıp on beş bin akçe yine vefâtı gününde techîz ve tekfîn ıskāt-ı salâtına ta‘yîn eyleyip bundan fazla her ne kalır ise <<eyyâm-ı mu‘tâdede>> Rumeli’nde Vidin sancağında Bana nâhiyesinde vâki‘ Nenedoviçe nâm karyede yine kendi binâ eylediği çeşmeye su getirmeğe vefâ ederse su getirile vefâ etmediği muhakkak olursa eyyâm-ı mu‘tâdede it‘âm-ı fukarâya sarf oluna deyü ta‘yîn eyleyip ve bu vasiyet-i mu‘ayyenesini tenfîze ve sagīre-i sulbiyesi Hatice’nin ta‘dîl-i umûruna müdde‘î-i merkūm Mehmed Subaşı’yı vasîyy-i muhtâr eyledi ve vesâyâ-yı merkūmenin üzerine musırran fevt oldu biz bu husûsa şâhidleriz şehâdet dahi ederiz deyü bi’l-muvâcehe edâ-yı şehâdet-i şer‘iye eylediklerinde ba‘de ri‘âyeti şerâiti’l-kabûl şehâdet-i meşrûhaları makbûle olup hâkimü’ş-şer‘î-i muvakkı‘-ı sadr-ı kitâb vasiyet-i merkūmenin sıhhatine şehâdetleri mûcebiyle hükmedip mâ-vaka‘a bi’t-taleb kayd olundu.<br><br>Tahrîren fi’l-yevmi’l-hâmis ve’l-ışrîn min-Zilka‘de li-sene hamse ve elf.<br><br>Şühûdü’l-hâl: Yusuf Bey b. Abdullah, Hasan Bey b. Abdullah, Yusuf b. Abdullah el-bevvâb, Ahmed b. Abdullah el-bevvâb, Rüstem Bey b. Abdullah, Davud Bey b. Abdullah, Sinan b. Abdullah er-râcil, Ahmed Subaşı b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=35358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>