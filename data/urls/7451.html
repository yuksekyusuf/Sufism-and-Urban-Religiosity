﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 339<br>Hüküm no: 411<br>Orijinal metin no: [53b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm bt. Abdurrahman’nın kendisine intikal eden menzilin daha önce Müezzin Salih b. Hasan’a satıldığı halde kendisine geri verilmesi talebiyle açtığı davanın hukuksuz bulunarak reddedildiği</b><br><br>Ma‘rûz<br><br>Sahibe-i arzuhâl Ümmügülsüm bt. Abdurrahman Efendi b. Hasan nâm hatunun zevci ve tarafından vekîl olduğu Mahmud b. Ahmed ve İbrahim b. Süleyman şehâdetleriyle sâbit olan el-Hâc Mustafa meclis-i şer‘-i enverde merhûm Başçı el-Hâc Mahmud Mescid-i şerîfi müezzini olup derûn-ı arzuhâlde mezkûrü’l-ism Molla Salih b. el-Hâc Hasan mahzarında İstanbul’da Nevbahar mahallesinde vâki‘ ma‘lûmü’l-hudûd ve’l-müştemilât bir bâb menzilin süknâsı mescid-i mezkûrede müezzin olanlara meşrûta olup zevcem mezbûrenin babası müteveffâ Abdurrahman Efendi bi’l-icâreteyn mutasarrıf iken fevt oldukda müvekkilem mezbûre ile karındaşları İbrahim ve Zeynelabidin’e intikāl-i âdî ile ba‘de’l-intikāl karındaşları mezbûrân dahi müte‘âkiben vefât eylediklerinde mezbûrânın sülüsân hisselerini mahlûllerinden meşrûtiyyet üzere müezzin-i mezbûr zabteyleyip müvekkilem mezbûre dahi menzil-i mezkûrda olan sülüs hissesini kendi hüsn-i rızâsıyla otuz guruş bedel-i makbûz mukābelesinde bâ-ma‘rifet-i mütevellî mezbûr Müezzin Molla Salih’e ba‘de’l-ferâğ ve’t-tefvîz ve’t-tefevvüz ve’l-kabûl menzil-i mezkûra müvekkile-i mezbûre ve babası müteveffâ-yı mezbûr hayatında bazı ebniye ihdâs etmişidi deyü mukaddemâ da‘vâya tesâddî eylediğinde bazı kimesnelerin sözlerine tâbi‘ olup yirmi guruş bedel-i makbûza mezbûr Molla Salih ile sulh ve husûs-ı mezkûra müte‘allika âmme-i da‘vâdan mezbûrun zimmetini ibrâ ve ıskāt edip Davud Paşa Mahkemesi’ne varıp yedine hüccet dahi vermişidi lâkin menzil-i mezkûrun ancak arsasının müezzin-i mezbûra senede yüz seksen akçe mukāta‘a-i kadîmesi olup ebniyesi babası müteveffâ-yı mezbûrun yedinde mülk ve hakkı olmağla ba‘de’l-vefât üç evlâdına mevrûs olup ba‘dehû iki evlâdı vefât eyledikde hisseleri dahi müvekkilem mezbûreye mevrûs olmağla menzil-i mezkûru bi’l-vekâle mezbûrdan taleb ederim deyü tesâddî eylediği da‘vâsı takrîr-i meşrûhu üzere sahîha ve meşrû‘â olmayıp mezbûr Müezzin Molla Salih’e suâl dahi teveccüh etmemekle vekîl-i mezbûr el-Hâc Mustafa bî-vech mu‘ârazadan men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 25 min-Şevval sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>