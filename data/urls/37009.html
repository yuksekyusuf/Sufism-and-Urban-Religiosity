﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 150<br>Hüküm no: 65<br>Orijinal metin no: [21b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beyhan Sultan’ın kethüdası Abdurrahim Ağa’nın küçük çocuklarının mallarını korumak ve işlerini yürütmek üzere Ali Efendi’nin vasi tayin edildiği</b><br><br>Mahmiye-i İstanbul’da Mevlevîhâne-i Yenikapı dâhilinde Evliyâ Mehmed Efendi mahallesi ahâlîsinden olup bundan akdem izzetlü ve sa‘âdetlü Beyhan Sultan hazretlerinin kethüdâ-yı şerefîleri (şerîfleri) olan Abdurrahim Ağa b. Şa‘bân’ın sagīre kızları Âişe ve Fâtıma ve sagīr oğlu Ahmed’in babaları müteveffâ-yı mezbûrdan intikāl eden mallarını ahz u kabza ve tesviye-i emrlerine kıbel-i şer‘-i enverden bir vasî nasb ü ta‘yîn olunmak lâzım ve mühim olmağın emânet ve diyânet ile ma‘rûf ve vesâyet uhdesinden [gelmeğe] her vechile ehil olduğu zeyl-i kitâbda muharrerü’l-esâmî Müslimîn ihbârlarıyla lede’ş-şer‘i’ş-şerîf zâhir olan müşârün-ileyhâ sultan hazretlerinin hâlâ saray kâtibi mefharü’l-a‘yân işbu sâhibü’l-kitâb Ali Efendi b. Ahmed’i hâkim-i muvakkı‘-i sadr-ı kitâb tûbâ-lehû ve hüsnü-meâb efendi hazretleri tevsiye-i umûr-ı sagīr-i mezkûrîne vakt-i rüşd ü sedâdlarına varınca vasî nasb ü ta‘yîn buyurduklarında ol dahi vesâyet-i mezbûreyi ve hizmet-i lâzımesini kemâ-yenbağī edâya ta‘ahhüd ve iltizâm etmeğin mâ-vaka‘a kayd-şüd.<br><br>Fî 26 min-Muharrem sene 1110<br><br>Şuhûdü’l-hâl: Ahmed b. Süleyman, Abdullah Ağa b. Abdullah, Ahmed Ağa b. Abdullah, Mustafa Ağa b. Abdullah, [22a] Ahmed Ağa b. Abdullah Kethüdâ-yı teberdârân, Abdurrrahman Efendi b. Bayram, Süleyman Ağa b. Mahmud, Veli Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37008"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37010"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1223"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>