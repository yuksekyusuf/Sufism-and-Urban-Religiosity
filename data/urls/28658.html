﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 336<br>Hüküm no: 242<br>Orijinal metin no: [76b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Garib v. Bektaş’ın Ankara Vâlisi Mustafa Paşa b. Ahmed’deki alacağının tahsili</b><br><br>Mahmiye-i İstanbul’da Hoca Hanı’nda sâkin tüccârdan Garib v. Bektaş nâm zimmî meclis-i şer‘-i şerîf-i enverde işbu râfi‘ü’l-vesîka Hıdır v. Ağya nâm zimmî muvâcehesinde ikrâr ve takrîr-i kelâm edip hâlâ Ankara vâlîsi emirü’l-ümerâ’il-kirâm izzetlü Mustafa Paşa b. Ahmed zimmetinde kendi hatm [hatt] ve hatmini hâvî işbu deyn temessükü nâtık olduğu üzere cihet-i deyn-i şer‘îden yedi bin yedi yüz yetmiş guruş hakkım olup meblağ-ı mezbûre paşa-i mûmâ-ileyhin dîvân efendisi Hüseyin Efendi b. Ali ve hazînedârı [77a] işbu Mehmed Bey b. Abdullah ve oğulluğu Yahya b. Abdullah kefâlet-i sahîha-i şer‘iyye ile kefîller olup meblağ-ı mezbûrun üç bin beş yüz guruşu ile mukaddemâ beni Yasef nâm zimmî üzerine havâle edip ben dahi kabûl etmekle dört bin iki yüz yetmiş guruş hakkım bâkī kalmışdı hâlâ meblağ-ı bâkī-i mezbûr dört bin iki yüz yetmiş guruşu küfelâ-yı mezbûrûndan taleb ve da‘vâ eylediğimde meblağ-ı mezbûru mahmiye-i mezbûrede edâya bir vechile iktidârları olmamağla medîne-i Ankara’ya varıp paşa-i mûmâ-ileyhden tahsîl ve bana teslîmi ta‘ahhüd ve iltizâm etmeleriyle ben dahi meblağ-ı mezbûr dört bin iki yüz yetmiş guruşu medîne-i mezbûreye varıp paşa-yı mûmâ-ileyhden taleb ve ahz u kabza ve bana îsâle tarafımdan mezbûr Hıdır’ı vekîl ve nâib-i menâb nasb u ta‘yîn edip ol dahi vekâlet-i mezbûreyi kabûl ve merâsimini edâya ta‘ahhüd eyledi dedikde gıbbe’t-tasdîkı’ş-şer‘î mezbûrûn Hüseyin Efendi ve Mehmed Bey ve Yahya ile Mataracı Hüseyin b. Hasan ve etbâ‘ından Musa b. Mehmed nâm kimesneler meclis-i şer‘de takrîr-i kelâm edip vekîl-i mezbûr Hıdır medîne-i mezkûreye varıp meblağ-ı mezbûru paşa-i mûmâ-ileyhden da‘vâ eyledikde kendüye bir tarîk ile zarar isâbet etmemeğe kefîl olup meblağ-ı mezbûru ber-vech-i muharrer paşa-yı mûmâ-ileyhden tahsîl ve vekîl-i mezbûra teslîme ta‘ahhüd eyledik dediklerinde mâ hüve’l-vâki‘ hıfzan li’l-makāl bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-şehr-i Ramazani’l-mübârek li-sene seb‘a ve mie ve elf.<br><br>Şuhûdü’l-hâl: Ebûbekir el-mübâşir, Ali Ağa b. el-Hâc Yusuf, İsmail Çelebi b. Mehmed, el-Hâc Süleyman b. Abdullah, Hacı Mustafa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28657"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28659"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o839"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>