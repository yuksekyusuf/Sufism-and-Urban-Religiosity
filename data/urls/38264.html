﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 52<br>Hüküm no: 28<br>Orijinal metin no: [4b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kendi işlerini görmekten aciz ve hasta olan Terlikçi Ahmed’e eşi Cemile’nin vasi tayin olunması</b><br><br>Mübâşir Hasköylü Eyüb Çavuş’a teslîm<br><br>Ma‘rûz,<br><br>Havâss-ı refî‘a kazâsına muzâfe kasaba-i Hasköy’de Turşucu mahâllesinde sâkin Terlikçi Ahmed b. Süleyman muhtelü’d-dimâ‘ ve gayr-ı reşîd olup bi-nefsihi emvâlini hıfz ve umûr-ı husûsunu idâre ve rü’yete gayr-ı muktedir olduğundan bahisle gayr-ı reşîd-i mezbûrun emvâlini hıfz ve umûr-ı husûsunu rü’yete kıbel-i şer‘den mu‘temedün-aleyh birinin vasî nasb ü ta‘yîn buyrulmasını gayr-ı reşîd-i merkūmun li-ebeveyn er karındaşı Feyzi Ağa işbu arzuhâliyle lede’l-istid‘â husûs-ı mezkûr bâ-fermân-ı âlî hâlâ Mekteb-i Tıbbiye-i Şâhâne Nâzırı sudûr-ı izâmdan semâhatlü es-Seyyid Mehmed Cemaleddin Efendi hazretlerine havâle olunup gayr-ı reşîd-i mezbûr Ahmed Meclis-i Tıbbiye’de lede’l-mu‘âyene hâl inhâ ve istid‘â olunduğu üzere hâmiş-i arzuhâle i‘lâm olunmuş ve kazıyye vech-i muharrer üzere olup ve gayr-ı reşîd-i merkūmun zevcesi zâtı ta‘rîf-i şer‘î ile mu‘arrefe olan işbu hâzıra bi’l-meclis Cemile Hatun bt. Abdurrahim dahi mu‘temede ve umûr-ı vesâyeti rü’yete kādir ve müstakīme olduğu mahâlle-i merkūme imamı es-Seyyid Hâfız Mehmed Emin Efendi b. Hâfız Mustafa ve Hâfız Mehmed Emin Efendi b. el-Hâc Abdullah ve Derviş Ahmed İzzet Efendi b. Ahmed ve Hasan Ağa b. İbrahim ve Derviş Mustafa Ağa b. Ahmed ve gayr-ı reşîd-i mezbûrun dâmâdı Hâfız Ali Efendi b. Abdülbaki nâm kimesnelerin huzûr-ı şer‘de alâ-tarîkı’ş-şehâde haberleriyle zâhir ve mütehakkık oldukdan sonra gayr-ı reşîd-i mezbûr Ahmed’in emvâlini hıfza ve umûr-ı husûsunu idâre ve rü’yete zevcesi mezbûre Cemile Hatun kıbel-i şer‘den vasî nasb ü ta‘yîn olundukda ol dahi vesâyet-i mezkûreyi kabûl ve hizmet-i lâzımesini kemâ-yenbağī edâya ta‘ahhüd ve iltizâm eylediği mahfil-i şer‘iyyâtdan huzûr-ı [âlîlerine i‘lâm olundu].<br><br>Fî 18 B sene [12]73.<br><br>el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38263"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38265"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b052"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>