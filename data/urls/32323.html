﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 445<br>Hüküm no: 326<br>Orijinal metin no: [120b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul Gümrüğü’ne gelen don ve çerviş yağı gibi malların yabancı devlet tüccarına aitmiş gibi gösterilmesini önlemek için bunların gerçek sahibinin gümrükçüler tarafından iyice araştırılması</b><br><br>Revgan-ı don ve çerviş ve sâire müte‘allik emir.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- ve iftihârü’l-emâcid ve’l-ekârim, câmi‘ü’l-mahâmid ve’l-mekârim, el-muhtassu bi-mezîd-i inâyeti’l-Meliki’d-dâim Muhâsebe-i evvelim pâyesiyle hâlâ İstanbul Gümrüğü Emîni olan el-Hâc Hüseyin -dâme mecduhû- tevkī‘-i refî‘-i hümâyûn vâsıl olucak ma‘lûm ola ki<br><br>Sen ki hâlâ İstanbul Gümrüğü emîni mûmâ-ileyhsin, Dîvân-ı Hümâyûn’uma takdîm eylediğin iki bend takrîrin mefhûmunda sekene-i Dârü’s-saltanati’s-seniyyemin havâic-i zarûriyelerine medâr-ı sühûlet olmak için tevârüd etmekde olan revgan-ı don ve çerviş ve bunlardan mâ‘adâ demir ve halat ve sâir Bahr-i Siyah cânibinden vürûd eden zehâir ve edevât Âsitâne-i sa‘âdetim Gümrüğü’ne vusûlünde eşyâ-yı mezkûr ehl-i İslâmdan farazan Mehmed ismiyle müsemmâ birinin mâlı idiği kemâl-i taharrî birle nümâyân iken tama‘-ı hâma teba‘iyetle düvel-i Nasârâ tüccârı ismine kayd ve bey‘ u şirâda dahi minvâl-i muharrer üzere sebt olunduğundan zahîre misillü eşyâdan ibâdullâha hâsıl olan bir nevi‘ ziyân ayân ve gümrük husûsunda dahi hasâr-ı gûnâ-gûn merhûn olmağla bu husûsun sûret-i def‘i ve râdde-i nizâm-ı kadîmine ref‘i beher hâl gümrükcü-i vakt olanların kemâl-i taharrî ve tecessüs birle i‘lâmlarına [121a] menût olmağın fîmâ-ba‘d zikrolunduğu üzere eşyâ-yı mütenevvi‘a Dersa‘âdet’ime vürûdunda ashâbı kimlerdir ve fi’l-hakīka düvel-i Nasârâ tüccârı mâlı mıdır, tahkīk ve ber-vech-i tedkīk gümrükcüler taraflarından i‘lâm olunmadıkça eşyâ-yı merkūm Gümrük’den kaldırılmamak ve es‘âr misillü eşyâdan revgan ve sâire mânendi eşyâ kapan ve sâir mahalle i‘lâm-ı mezkûr ile sevk ve isrâ olunmak üzere ri‘âyet olunur ise ber-minvâl-i muharrer ibâdullâh için mahsûs olan zehâirden bir dirhem hebâ olmayacağı ve cânib-i mîrî hakkında dahi sıyânet ve vikāyet farîzaları icrâ kılınacağı mülâhazadan gayr-ı ba‘îd ve nizâm-ı kadîminin tecdîd ve te’kîd olacağını beyân birle işbu üslûb-ı muharrer kadîme tatbîkan ba‘d-ezîn düstûrü’l-amel tutulmak ve bâlâda bast olunduğu üzere eşyâ-yı mezkûreden taşra mahallere gitmek memnû‘âtdan olmağla hasbe’l-iktizâ düvel-i Nasârâ tüccârı nâmıyla bir mahalle imrâr murâd olundukda hakīkatü’l-hâl eşyâ-yı mezkûre tüccâr-ı mesfûrûnun mudur yoksa ber-minvâl-i muharrer ehl-i İslâm mâlı mıdır, kemâl-i taharrî birle bilinmek için mârrü’l-beyân taşra mahallere naklolunacak eşyânın beher hâl gümrükcü-i vakt olanlara kemâl ender kemâl tecessüsü ola birle havâlesi karâr-ı nizâm olmak üzere Ma‘den Kalemi’ne kaydolunup lâzımü’s-sudûr olan emri ve Nişân-ı Hümâyûn ve Kethudâ Kâtibi tarafına başka başka ilmühaberleri i‘tâsını istid‘â etmekle takrîri mûcebince Ma‘den Kalemi’ne kaydolunup Nişân-ı Hümâyûn ve Kethudâ Kâtibi tarafına ilmühaberleri verilmekle imdi vech-i meşrûh üzere amel olunmak bâbında fermân-ı âlî-şânım sâdır olmuşdur. Buyurdum ki: Hükm-i şerîfim vardıkda bu bâbda mûmâ-ileyhin takrîri mûcebince vech-i meşrûh üzere şeref-yâfte-i sudûr olan işbu emr-i şerîf-i celîlü’ş-şân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnu üzere âmil olup hilâfı vaz‘ ve hâlâtı tecvîzden tehâşî ve mücânebet eyleyesiz. Şöyle bilesiz alâmet-i şerîfe i‘timâd kılasız.<br><br>Tahrîren fi’l-yevmi’l-hâmis [ve’l]-işrîn [min]-Safer sene erba‘a [ve] işrîn ve mieteyn ve elf.<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32322"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32324"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b445"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>