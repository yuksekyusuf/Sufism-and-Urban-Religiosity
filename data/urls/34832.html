﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 225<br>Hüküm no: 179<br>Orijinal metin no: [72-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karabet ve Başoğlu Nikola’nın vereselerinin ekmek fırını davaları</b><br><br>Mazbûta kaydı<br><br>[Ma‘rûz]<br><br>Medîne-i Hazret-i Ebâ Eyyûbe’l-Ensârî -radiye anhü Rabbihi’l-Bârî- mahallâtından İslâmbey mahallesinde mütemekkin iken bin iki yüz yirmi bir senesi hilâlinde hâlik olan habbâz tâifesinden Karabet v. Agop nâm zimmînin verâseti zevce-i metrûkesi Hamar bt. Ohannes ve zevce-i uhrâsından mütevellideler sulbiye kebîre kızları Agis ve Vartok ve Eznecar nâm Nasrâniyeler ve zevce-i mersûme Hamar Nasrâniyeden mütevellidler olup târih-i mezkûrda sagīr ve hâlâ sulbî kebîr oğulları Nişan ve Ohannes ve Artin nâm zimmîlere münhasıra ba‘dehû zevce-i mersûme Hamar Nasrâniye dahi hâlike olup verâseti sadrî oğulları mersûmûn Nişan ve Ohannes ve Artin zimmîlere münhasıra ba‘dehâ benât-ı mersûmândan mersûme Eznecar Nasrâniye dahi hâlike olup verâseti li-ebeveyn kız karındaşları mersûmetân Agis ve Vartok Nasrâniyeler ile li-ebin er karındaşları mersûmûn Nişan ve Ohannes ve Artin zimmîlere münhasıra ba‘dehâ mersûm Artin zimmî dahi hâlik olup verâseti li-ebeveyn er karındaşları mersûmân Nişan ve Ohannes zimmîlere münhasıra ba‘dehû mersûme Vartok Nasrâniye dahi hâlike olup verâseti sadriye kebîre kızı Manuş bt. Toros ve li-ebeveyn kız karındaşı mersûme Agis Nasrâniyeye münhasıra ba‘dehâ mersûme Agis Nasrâniye dahi hâlike olup verâseti sadrî kebîr oğulları Agop ve Haçador zimmîler ve sadriye kebîre kızı Serpohi nâm Nasrâniyeye münhasıra ve mesele-i mîrâsları bi-hükmi’l-münâsahati bi-tarîki’l-inhisâr bin altı yüz yirmi sehmden olup sihâm-ı merkūmeden altışar yüz sehmden bin iki yüz sehmi mersûmân Nişan ve Ohannes zimmîlere ve yüz beş sehmi bint-i mersûme Manuş Nasrâniyeye ve yüz yirmi altışar sehmden iki yüz elli iki sehmi mersûmân Agop ve Haçador zimmîlere ve altmış üç sehmi bint-i mersûme Serpohi Nasrâniyeye isâbeti tahakkukundan sonra verese-i mersûmûndan kendi nefsinden asıl ve li-ebeveyn er karındaşı merkūm Ohannes zimmî tarafından husûs-ı âti’l-beyânda vekîl-i müseccel-i şer‘îsi olup arzuhâl eden mersûm Nişan zimmî bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde zikri âtî âlât-ı gediğe vâzı‘ü’l-yed olup bundan akdem hâlik olan Başoğlu Nikola v. Manol zimmînin verâseti sulbî kebîr oğulları Foti ve Tanaş nâm zimmîler ve sulbiye kebîre kızları Eline ve Zoli nâm Nasrâniyelere münhasıra ve ba‘dehû ibn-i mersûm Tanaş zimmî dahi hâlik olup verâseti zevce-i metrûkesi Katrine bt. Yanaki nâm Nasrâniye ile sulbî kebîr oğlu Yanako ve sulbî mürâhık oğlu Mihal ve sulbî sagīr oğlu Nikoli’ye münhasıra ba‘dehû bint-i mersûme Eline Nasrâniye dahi hâlike olup verâseti zevc-i metrûkü Anaştaş v. Panayot zimmî ve li-ebeveyn er karındaşı mersûm Foti zimmî ve li-ebeveyn kız karındaşı mersûme Zoli Nasrâniyeye münhasıra ve mesele-i mîrâsları bi-hükmi’l-münâsahati yetmiş iki sehmden olup sihâm-ı mezbûreden otuz sehmi ibn-i mersûm Foti zimmîye ve on beş sehmi bint-i mersûme Zoli Nasrâniyeye ve üç sehmi zevce-i mersûme Katrine Nasrâniyeye ve yedişer sehmden yirmi bir sehmi mersûmûn Yanako ve Mihal ve Nikoli’ye ve üç sehmi mersûm Anaştaş zimmîye isâbeti tahakkukundan sonra verese-i mersûmûndan mersûmân Foti ve Yanako zimmîler asâleten ve kendiden asıl ve mürâhık-i mersûm Mihal ve sagīr-i mesfûr Nikoli’nin anaları ve vasîleri şahsı mu‘arrefe zevce-i mersûme Katrine Nasrâniye muvâcehelerinde zevc-i mersûm Anaştaş zimmî hâzır olduğu hâlde Evkāf-ı Hümâyûn hazînesinden mazbûten idâre olunan evkāfdan cennet-mekân merhûm ve mağfiret-nişân Sultan Süleyman Hân-ı Gāzi -tâbe serâhû- hazretlerinin evkāf-ı şerîfine merbût suyolu kurâlarından Kemerbergos karyesinde kâin mersûmûndan mesfûr Foti zimmî ile hâlik-i sânî-i mersûm Tanaş zimmînin sağlığında ale’l-iştirâk bi’l-icâreteyn mutasarrıf oldukları ma‘lûmü’l-hudûd bir bâb habbâz fırını derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme yedimde olup işbu meclis-i şer‘de kırâet olunan i‘lâmât ve bir kıt‘a emr-i âlî ve bir kıt‘a sûret mantûklarınca babamız hâlik-i evvel mersûm Karabet zimmînin sağlığında ile’l-helâk yedinde mülkü olmağın ba‘de helâkihî benimle karındaşım ve müvekkilim mersûm Ohannes zimmîye ve verese-i sâire-i mersûmesine ber-tashîh-i mezkûr mevrûs oldukdan sonra ben ve karındaşım ve müvekkilim mersûm Ohannes zimmî ve verese-i sâireden her birimiz târih-i mezkûrda sagīrler bulunup ba‘dehû hîn-i bulûğumuzdan bu âna değin diyâr-ı âharda ticâretle meşgūl olup bizim için da‘vâ mümkün olmayıp gedik-i mezkûru asıl ve vasî ve hâzır-ı mersûmûndan her biri fuzûlî ve bi-gayrı hakkın zabt eder olmalarıyla suâl olunup gedik-i mezkûrdan benimle karındaşım ve müvekkilim mersûm Ohannes zimmînin ber-tashîh-i mezkûr hisse-i irsiyemizden keff-i yed ve benimle karındaşım ve müvekkilim mersûma teslîme asıl ve vasî ve hâzır-ı mersûmûna tenbîh olunmak bi’l-asâle ve bi’l-vekâle murâdımdır deyü da‘vâ ettikde onlar dahi cevâblarında yedimizde olup bin iki yüz yirmi sekiz senesi Recebi’l-ferdi gurresi târihiyle müverrah ve târih-i mezkûrda Evkāf müfettişi bulunan Süleyman Efendizâde merhûm Mehmed Esad Efendi’nin imzâ ve hâtemini hâviye bir kıt‘a mübâya‘a hücceti mantûkunca fırın-ı mezkûrun târih-i mezkûrda bi’l-icâreteyn mutasarrıfı olan Feyzullah Efendi b. Süleyman gedik-i mezkûru mûrisimiz hâlik-i evvel mersûm Başoğlu Nikola zimmî ile hâzır-ı mersûm Anaştaş zimmîye tarafeynden bi’l-îcâb ve’l-kabûl bâtten ve sahîhan semen-i ma‘lûm ve makbûza bi-safkatin vâhidetin ale’l-iştirâk ba‘de’l-bey‘ hâzır-ı mersûm Anaştaş zimmî dahi yedimizde olup otuz dört senesi Zilka‘desinin onuncu günü târihiyle müverraha ve târih-i mezkûrda İstanbul Bâb Mahkemesi nâibi merhûm es-Seyyid Mehmed Zeynelabidin Efendi’nin mührüyle bir kıt‘a mübâya‘a hücceti mantûkunca gāib ani’l-meclis Franko bt. İstoraki nâm Nasrâniyeye kezâlik tarafeynden bi’l-îcâb ve’l-kabûl bâtten ve sahîhan semen-i ma‘lûm ve makbûza bi-safkatin vâhidetin bey‘ eylediğinden sonra gāibe-i mersûme Franko Nasrâniye dahi yedimizde olup kırk senesi Şa‘bâni’l-mu‘azzamı’nın on beşinci günü târihiyle müverraha ve târih-i mezkûrda Evkāf müfettişi bulunan merhûm Pirlepevî Hafız Ahmed Efendi’nin mührüyle memhûr bir kıt‘a mübâya‘a hücceti mantûkunca hâlik-i sânî mersûm Tanaş zimmîye semen-i ma‘lûm ve makbûza bi-safkatin vâhidetin bey‘ etmekle ol-vechile gedik-i mezkûr mûrislerimiz hâlik-i evvel mersûm <<Nikola>> Başoğlu Nikola ve hâlik-i sânî mersûm Tanaş zimmîlerden bi-tarîki’l-irs mesele-i mîrâsımız üzere yedimizde mülkümüzdür deyip gedik-i mezkûr müdde‘î-i asıl ve vekîl-i mersûm Nişan zimmînin babası ve mûrisleri hâlik-i evvel mersûm Karabet zimmînin yedinde mülkü olduğunu inkâr ettiklerinden fi’l-hakīka gedik-i mezkûr müdde‘î-i asıl ve vekîl-i mersûm Nişan zimmînin babası ve mûrisleri hâlik-i evvel mersûm Karabet zimmînin sağlığında mülkü olup ba‘de’l-helâk veresesine mevrûs olmağla müdde‘î-i asıl ve vekîl-i mersûm târih-i mezkûrda sagīr ve ba‘de’l-bulûğ diyâr-ı âharda bulunduklarına binâen da‘vâ mümkün olmadığını Sandık Eminizâde Mehmed Râşid Efendi b. İsmail nâm kimesne ile ekmekçi tâifesinden Kantarcılar’da Beylik fırını ustası Zakar v. Kiragos [73] ve Tahtakale’de ekmekçi fırını ustası Sahak v. Ohannes ve kasaba-i Fındıklı’da dere içinde ekmekçi fırını ustası Artin v. Mardıros ve Eyüb’de Nişancı Değirmeni ustası Agop v. Avanis nâm zimmîlerin ihbârlarıyla zâhir ve mütehakkık oldukdan sonra müdde‘î-i asıl ve vekîl-i mersûm Nişan zimmî ber-minvâl-i muharrer müdde‘âsıyla beyâna havâle olunup tarafeyn bir dahi zuhûr etmemeleriyle henüz da‘vâlarına faysal verilmediği vekāyi‘ kâtibimiz cerîdesinde mazbût olmağın imtisâlen li’l-emri’l-âlî sûret-i zabtı huzûr-ı âlîlerine i‘lâm olundu. El-emrü li-men-lehü’l-emr.<br><br>Fî 15 min-Zilhicce sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>