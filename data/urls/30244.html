﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 83<br>Hüküm no: 42<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kokona bt. Yorgi’nin Lanka Çeşmesi yakınındaki çörekçi fırını gediğini Çörekçi Milo v. Nedelko’ya bin sekiz yüz guruşa sattığı</b><br><br>Mübâya‘a<br><br>Mahmiye-i İstanbul’da Langa-i kebîr kurbünde Kâtibkasım Mahallesi’nde mütemekkine ve şahsı zeyl-i kitâbda mektûbü’l-esâmî Müslimîn ta‘rîfleriyle mu‘arrefe olan Kokona bt. Yorgi nâm Nasrâniye meclis-i şer‘-i hatîr-i lâzımü’t-tevkīrde Çörekçi tâifesinden hâmil-i hâze’l-vesîka Milo v. Nedelko nâm zimmî muvâcehesinde ikrâr-ı tâm ve takrîr-i kelâm edip mahalle-i merkūmede Langa Çeşmesi kurbünde vâki‘ bir bâb çörekçi fırını derûnunda mevcûde [11b] beyne’l-hiref gedik ta‘bîr olunur akd-i âti’z-zikrin sudûruna değin yedimde mülküm olan yüz vakıyye bakır ile âlât-ı lâzıme-i sâire-i ma‘lûmenin nısf-ı şâyi‘ini yedimde ba‘de’l-ibkā nısf-ı şâyi‘-i âharını tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile bin sekiz yüz guruşa mersûm Milo zimmîye bey‘ ve temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabûl ve semeni olan meblağ-ı merkūm bin sekiz yüz guruşu bana def‘ ü teslîm eylediğinde, ben-dahi yedinden bi’t-tamam ve’l-kemâl tesellüm ve ahz ü kabz edip mebî‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve mutâlebât ve kâffe-i eymân ve muhâsamâtdan mersûm Milo zimmînin zimmetini ibrâ-i âm ile ibrâ ve ıskāt eylediğimde, ol dahi ibrâ-i mezkûru kabûl eyledi. Ba‘de’l-yevm âlât-ı merkūmenin nısf-ı şâyi‘-i âhar-ı mezkûrunda benim alâkam kalmayup müşteri-i mersûm Milo zimmînin mülk-i müşterâsı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb ve imlâ olundu.<br><br>Fî 11 Cumâdelâhire sene [1]193.<br><br>Şuhûdü’l-hâl: Çörekçiler Kethudâsı Osman Ağa b. Mahmud, Yiğitbaşı Mehmed b. Ahmed, Süleyman Efendi b. Abdullah, es-Seyyid İsmail Çelebi b. Hüseyin, Hacı Bedros v. Bogos, Piyo v. Yabo, Hristo v. Yuvan, Agop v. Arakel.</p>          <br><a title="Önceki sayfa" style="text-decoration:none" href="./ayrmetin.php?idno=30243"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30245"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>