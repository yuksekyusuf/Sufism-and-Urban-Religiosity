﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 306<br>Hüküm no: 363<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafize Hatun’un vefat eden Hacızade Mehmed Salih’in eşi Alişan Hatun ile vasisi Ömer Efendi aleyhindeki miras davasının reddedilmesi</b><br><br>Bâ-mühr-i efendi,<br><br>Ma‘rûz,<br><br>Sâbıkā Şam-ı şerîf kādısı mevâlî-i i‘zâmdan merhûm Hacızâde Mehmed Salih Efendi b. el-Hâc Halil’in verâseti zevce-i menkûhası Alişan Hatun bt. Abdullah ile mukarrun-leh bi’n-neseb cihetinden li-ebin ammetesi oğlu İbrahim b. Mehmed ve ammetesi kızı Hafize Hatun bt. Ali’ye inhisârı tahakkukundan sonra zâtı ta‘rîf-i şer‘î ile mu‘arrefe olan sâhibe-i arzuhâl mezbûre Hafize Hatun meclis-i şer‘-i münîrde derûn-ı arzuhâlde isimleri mastûr müteveffâ-yı mûmâ-ileyhin vesâyâ-yı mu‘ayyenesini tenfîze vasiyy-i muhtârı olup kendiden asîl ve zevce-i mezbûre Alişan Hatun bt. Abdullah tarafından husûs-ı âti’l-beyânda vekîl olduğu zâtını ârifân Ahmed Ağa b. Salih ve Halil Çelebi b. Hasan şehâdetleriyle sâbit olan merkūm Ömer Efendi muvâcehesinde mûrisim müteveffâ-yı mûmâ-ileyh Mehmed Salih Efendi’nin tereke-i mevcûdesi ma‘rifet-i şer‘le tahrîr ve defter olunup beynimizde iktisâm ve her birimiz hissemizi ahzetmiş idik. Lâkin vasiyy-i mezbûr Ömer Efendi ile zevce-i mezbûre Alişan Hatun hâric-ez defter-i kassâm müteveffâ-yı mûmâ-ileyhin terekesinden nakden beş bin beş yüz yetmiş bir guruşluk mahlût altın ve beyaz akçe ile mecmû‘u yedi bin altı yüz kırk guruş kıymetli üç mushaf-ı şerîf ve on beş aded tuhaf ve dört kıyye öd ve mâverdi ve otuz top Hind parçası ve bir külçe ve on top beyaz Hindî bogasi ve iki sîm raht ve bir altın kefeli? rikâb ve yüz elli aded serâser boyaması ve on mükemmel câmeşûy ve bir sîm sâ‘at ve iki yüz kıyye balmumu ve otuz kapaklı sahan ve sekiz kuzu tenceresi ve selamlığın eski döşemesi ve bir oda döşemesi ve kiler takımı ve iki re’s Arab câriye ve iki kırmızı Cezayir ihrâmı ve on beş misâfir yorganı ve döşek ma‘a çârşeb ve üç aded çâr şalını bi-gayr-ı hakkın müstakıllen ahz u kabz ve ketm ü ihfâ etmeleriyle zikr olunan nakid ve eşyâ-i mektûmeden dahi hisse-i irsiyemi mezbûrândan taleb ederim deyü ba‘de’d-da‘vâ ve’l-inkâr müdde‘iye-i mezbûre Hafize ber-minvâl-i muharrer müdde‘âsını beyân için ba‘de’l-istimhâl ve’l-imhâl bir vechile beyâna kādire olmayıp talebiyle vasiyy-i mezbûr Ömer Efendi şer‘an tahlîf olunup tahakkuk-ı özr-i şer‘îye binâen müvekkile-i mezbûre Alişan Hatun tahlîf için mürsel Ahmed Efendi müvekkile-i mezbûre Alişan Hatun’un İstanbul’da Altı Çeşmesi kurbünde Debbâğzâde mahallesinde vâki‘ sâkine olduğu menzilinde huzûr-ı Müslimînde akdeylediği meclis-i şer‘de vech-i şer‘î üzere yemîn verip mahâllinde tahrîr ve ba‘dehu ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mûcebiyle müdde‘iye-i mezbûre Hafize Hatun’a husûs-ı mezkûr için vasiyy-i mezbûr Ömer Efendi ile zevce-i mezbûre Alişan Hatun’a bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 20 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42468"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42470"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>