﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 67<br>Hüküm no: 24<br>Orijinal metin no: [3b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin para ve altınlarını aldığı iddiasıyla İbrahim Kadri Bey aleyhine açtığı davasını ispatlayamadığı</b><br><br>Bilâ-beyyine mu‘ârazadan men‘<br><br>Ma‘rûz<br><br>Medîne-i Şam ahâlîsinden eş-Şeyh Mehmed Efendi b. Yahya İstanbul Bâb Mahkemesi’nde meclis-i şer‘-i münîrde Enderûn-ı hümâyûndan muhrec İbrahim Ferid Bey b. İsmail b. İbrahim nâm kimesne tarafından husûs-ı âtîde vekîl olduğu Ahmed Şevki Efendi b. Mustafa ve el-Hâc Mehmed Ağa b. Abdullah nâm kimesneler şehâdetleriyle ber-nehc-i şer‘î sâbit olan es-Seyyid Mehmed Said Bey b. es-Seyyid Mehmed Ali muvâcehesinde ben bundan akdem mâlımdan bâ-defter-i müfredât eşyâ-i ma‘lûmem ile yüz elli aded yirmilik altınımı bir servi sandık derûnuna vaz‘ edip mukaffelen müvekkil-i mûmâ-ileyh İbrahim Ferid Bey yedine li-ecli’l-hıfz îdâ‘ ve teslîm eylediğimde ol dahi yedimden ahz u kabz eyledikden sonra zikr olunan sandığı gāib ani’l-meclis Yahya nâm kimesne yediyle bana irsâl ve teslîm ben dahi ahzedip ancak müvekkil-i mûmâ-ileyh İbrahim Ferid Bey zikri mürûr eden sandığın kuflünü küşâd ile derûnunda mevcûd üç bin guruşa mu‘âdil zikr olunan yüz elli aded yirmilik altınlarımı fuzûlî ve bi-gayri hakkın ahzetmekle mevcûde ise a‘yânını değil ise emsâlini müvekkil-i mûmâ-ileyhe izâfetle vekîl-i merkūm es-Seyyid Mehmed Said Bey’den tazmîn taleb ederim deyü ba‘de’d-da‘vâ ve’l-inkâr müdde‘î-i merkūm ber-vech-i muharrer müdde‘âsına ikāmet-i beyyine edemeyip tahlîfe dahi tâlib olmamağın [4a] mûcebince müdde‘î-i mezbûr eş-Şeyh Mehmed Efendi da‘vâ-yı mezkûresiyle müvekkil-i mûmâ-ileyhe bilâ-beyyine mu‘ârazadan men‘ olunduğu mübâşirleri Bâb-ı Seraskerî kavaslarından Sultanbayezidli Numan Kavas kulları yediyle huzûr[-ı âlîlerine i‘lâm olundu]<br><br>Fî 8 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>