﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 98<br>Hüküm no: 48<br>Orijinal metin no: [18-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’un Mahmudpaşa’daki kiraladığı vakıf çorapçı dükkânını usulsüz olarak zapteden Kostandi’nin dükkânı tahliye ederek Fatma Hatun’a teslim etmesi</b><br><br>Mahmudpaşa’da Parmakkapı sûkunda çorapçı dükkânı nizâ‘ı<br><br>Ma‘rûz<br><br>Derûn-ı arzuhâlde ismi mezkûre Fatıma Hatun bt. Süleyman b. Abdullah’ın zevci ve tarafından husûs-ı âtîde vekîl olduğunu zâtını ârifân Hafız Ali Ağa b. Abdullah ve Ahmed Ağa b. Osman şehâdetleriyle sâbit olan Çorapçılar Kethudâsı Mehmed Ağa b. İbrahim bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde evvelen Pazartesi günü [huzûr-ı] hazret-i Fetvâ-penâhî’de ve ba‘dehû şifâhen sâdır olan fermân-ı âlîlerine imtisâlen dâr-ı hazret-i müşârün-ileyhde İstanbul kādıları efendiler dâ‘îlerine tahsîs buyurulan dâirede ma‘kūd meclis-i şer‘-i münîrde arzuhâl eden Kostandi v. Panayot nâm zimmî muvâcehesinde Nezâret-i Evkāf-ı Hümâyûn’a mülhak evkāfdan merhûm Gāzi Piyale Paşa vakfı müsakkafâtından olup İstanbul’da Mahmudpaşa sûkunda Parmakkapı kurbünde Çorapçılar Hanı demekle arîf han kapısı hârici sağ tarafında kâin ma‘lûmü’l-hudûd şehriye on akçe icâreli bir bâb çorapçı dükkânı mersûm Kostandi zimmînin bâ-temessük-i mütevellî bi’l-icâreteyn tasarrufunda ve dükkân-ı mezkûr derûnunda mevcûde çorapçı esnâfı beynlerinde gedik ta‘bîr olunur âlât-ı lâzıme-i ma‘lûme gāib ani’l-meclis es-Seyyid Ali Efendi b. Mehmed nâm kimesnenin bâ-hücec-i şer‘iye mülkü iken gāib-i mezbûr es-Seyyid Ali Efendi işbu yedimde olup bin iki yüz kırk sekiz senesi Cumâdelûlâsı’nın yedinci günü târihiyle müverrah cânib-i Hazîne-i Evkāf-ı Hümâyûn’dan i‘tâ olunan bir kıt‘a temessük nâtık olduğu üzere âlât-ı gedik-i mezkûru ber-mûceb-i şurût-ı müstahsene kıbel-i Evkāf-ı şerîf-i hümâyûn-ı feyyâz-meşhûn-ı şâhâneye terk ve teberru‘ birle âlât-ı gedik-i mezbûr bi’l-icâreteyn kendine îcâr olunmağın ol-vechile âlât-ı gedik-i mezkûr es-Seyyid Ali Efendi’nin dâhil-i havzası olmağla gāib-i merkūm es-Seyyid Ali Efendi âlât-ı gedik-i mezbûru işbu sene-i mübâreke Cumâdelâhiresinin sekizinci günü hâmiş-i temessük-i mezkûr mantûkunca zevcem müvekkilem merkūmeye bâ-re’y-i mütevellî kat‘iyyen ferâğ etmekle âlât-ı gedik-i mezkûr zevcem ve müvekkilem mezbûre Fatıma Hatun’un uhde-i tasarrufuna dâhil olmuş iken mersûm Kostandi zimmî zikri mürûr eden âlât-ı gedik-i merkūm zevcem ve müvekkilem merkūmenin tasarrufuna bî-vech mümâna‘at eder olmağla suâl olunup zimmî-i mesfûrun ber-minvâl-i meşrûh vâki‘ olan mümâna‘atı men‘ ve dükkân-ı mezkûru tahliye ve kirâ-yı kadîmiyle zevcem ve müvekkilem mezbûreye teslîme mesfûr Kostandi zimmîye tenbîh olunmak bi’l-vekâle murâdımdır deyü da‘vâ ettikde mersûm Kostandi zimmî cevâbında kaziyye minvâl-i muharrer üzere olup âlât-ı gedik-i mezbûr el-yevm müvekkile-i mezbûre Fatıma Hatun’un uhde-i tasarrufunda olduğunu bi-tamamihâ ikrâr ve tasdîk etmeğin mûcebiyle mersûm Kostandi zimmînin âlât-ı gedik-i mezkûru müvekkile-i mezbûrenin tasarrufuna vâki‘ olan mümâna‘atı men‘ olunup dükkân-ı mezkûru tahliye ve kirâ-yı kadîmi ile müvekkile-i merkūme Fatıma Hatun’a teslîm ettirilmek iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34700"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34702"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>