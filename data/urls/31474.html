﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 118<br>Hüküm no: 66<br>Orijinal metin no: [8b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yovan v. Anaştaş’ın oğlu Marangoz Yorgi’nin Bakkal Yani aleyhindeki bakkal gediği davasının zamanaşımı nedeniyle reddedilmesi</b><br><br>Tatavla’da bakkāl gediği mâddesi<br><br>Ma‘rûz<br><br>İşbu tarihden yirmi iki sene mukaddem hâlik olan bakkāl Yovan v. Anaştaş zimmînin sulbî kebîr oğlu ve hasran vârisi Marangoz Yorgi zimmî meclis-i şer‘-i enverde zikri âtî bakkāl dükkânı gediğinin otuz sehm hisse-i şâyi‘asına vaz‘-ı yedi mütehakkık olup arzuhâl eden Bakkāl Yani v. Frankoli zimmî muvâcehesinde mahrûse-i Galata’da Tatavla nâm mahâlde kâin bir bâb bakkāl dükkânı gediği babam hâlik-i mersûmun sağlığında mülkü ve ba‘de helâkihî hasran bana mevrûs olmuş iken târih-i merkūmdan beri ben marangoz olmamla sefâin-i sultaniye ile taşra gidip gelip dükkân-ı merkūm derûnunda bakkāllık edenlere mülâkī olup lâkin gedik-i mezkûru huzûr-ı hâkimde da‘vâ mümkün iken bu müddetde bilâ-özr sükût ve terk-i da‘vâ etmiş idim. El-hâletü hâzihî tedâvül-i eyâdî ile otuz sehm şâyi‘ine işbu mersûm Yani zimmî mâlik olmağla suâl olunup keff-i yed ve bana teslîm etdirilmesi murâdımdır deyü eylediği da‘vâsından mersûm Yani zimmî istintâk olundukda otuz sehm-i şâyi‘-i mezkûra bâ-hüccet-i şirâen mâlik olmağla vaz‘-ı yedini ikrâr, lâkin müdde‘î-i mersûm ve babası mersûmun mülkü olduğunu inkâr etmekle müdde‘î-i mersûm on beş sene bilâ-özr sükût ve terk-i da‘vâ eylediğini mu‘terif iken on beş sene bilâ-özr sükût ve terk olunan mülk gedik da‘vâsının bilâ-emr-i âlî istimâ‘ı memnû‘âtdan olmağla istimâ‘ olunmadığı İstanbul Mahkemesi’nden huzûr-ı [âlîlerine i‘lâm olundu].<br><br>Fî 9 N sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o664"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>