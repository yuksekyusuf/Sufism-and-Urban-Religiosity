﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 99<br>Hüküm no: 113<br>Orijinal metin no: [18b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kezban Hatun’un aldığı vakıf menzil ve tarlayı vakfın mütevellisi satışa izin vermediği için iade etmesi</b><br><br>Ma‘rûz;<br><br>Sahib-i arzuhâl Veli b. Ali meclis-i şer‘de derûn-ı arzuhâlde mezkûrü’l-ism olup zâtı vech-i şer‘î üzere mu‘arrefe olan Kezban bt. Süleyman nâm hatun muvâcehesinde Üsküdar hâricinde Sultançiftliği demekle ma‘rûf vakıf karyenin mütevellîsi tarafından vekîl olan karye-i mezbûre mültezimi Ali Ağa hazır olduğu [hâlde] mürâfa‘a-i şer‘-i şerîf olduklarında karye-i mezbûre Üsküdar’da vâki‘ merhûme ve mağfûrun-lehâ Atîk Vâlide Sultan Câmi‘-i şerîfi ve İmâret-i âmiresi Evkāfı akārâtından Kûh-ı Âlem? kurbünde vâki‘ olup vakıf karyede icâre-i mu‘accele ve mü’eccele ile mütevellî-i vakf temessükü ile babam müteveffâ Ali’den müntakil ma‘lûmü’l-hudûd ve’l-müştemilât bir bâb vakıf menzil ve menzil-i merkūm kurbünde vâki‘ zirâ‘at olunan vakıf tarlamı dört yüz elli guruş [19a] bedel mukābelesinde mezbûre Kezban Hatun’a ma‘rifet-i mütevellî ile ferâğ ve tefvîz etmek üzere mezbûre Kezban ile kavl ve bedel-i merkūmdan iki yüz guruşunu kabz etmiş idim. Hâlâ izn-i mütevellî olmamağla medfû‘u olan iki yüz guruşunu yedimden geri kabz ve menzil-i merkūm ile tarla-yı merkūmdan kasr-ı yedine tenbîh olunmak matlûbumdur deyü da‘vâ ettikde mezbûre Kezban cevâbında fi’l-hakīka hâl müdde‘î-i mezbûrun bâlâda bast ü beyân ve tafsîl ü ayân eylediği vech üzere olup hâlâ izn-i mütevellî ile ferâğ ve tefvîz olunmadığını bi tav‘ıhâ ikrâr ve i‘tirâf etmeğin husûs-ı mezbûrda mütevellî-i vakf temesükü ile amel olunagelmeğin bu sûrette izn-i mütevellî olmamağla tarafeynin kavilleri mu‘teber olmayıp ikrâr mûcebince meblağ-ı merkūm iki yüz guruşu mezbûre Kezban Hatun teslîm ve kabz ve zikrolunan menzil ve tarladan kasr-ı yed ve sahib-i arzuhâl Veli’ye red ve teslîm olunmak iktizâ eylediği ber-mûceb-i fermân-ı âlî huzûr-ı âlîlerine i‘lâm olundu.<br><br>Fî 7 Recebi’l-ferd sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o290"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>