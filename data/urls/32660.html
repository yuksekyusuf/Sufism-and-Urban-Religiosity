﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 259<br>Hüküm no: 234<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin Ağa’nın, Salih Ağa b. Mustafa aleyhine açtığı davada iddiasını ispat edemediğinden muarazadan men edildiği</b><br><br>Mu‘ârazadan men‘ berberân<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Derûn-ı arzuhâlde mezkûrü’l-ism Kahveci Mehmed Emin Ağa b. Hüseyin meclis-i şer‘-i münîrde sâhib-i arzuhâl Salih Ağa b. Mustafa muvâcehesinde İstanbul kādıları efendiler hazerâtı nezâretlerinde âsûde evkāfdan merhûm Evliyâ Mehmed Efendi Vakfı’nın mütevellîsi es-Seyyid İsmail Efendi ve berber esnâfının Yiğitbaşısı es-Seyyid Mehmed Nuri Ağa hâzır oldukları hâlde vakf-ı mezkûr müstegallâtından İstanbul’da Zeyrek kurbünde Hızır Bey Mahallesi’nde Hâce Kadın Hamamı civârında vâki‘ turşucu ve attâr dükkânları karşısında kasab dükkânı sırasında kâin bir bâb dükkân derûnunda mevcûde başmuhâsebede ve aklâm-ı sâirede mukayyed olmayarak beyne’l-esnâf mu‘teber Mehmed Emin Usta gediği demekle arîf berber ve kahve gedikleri benim yedimde mâlım ve mülküm ve dükkân-ı mezkûr mezbûr Salih Ağa’nın bi’l-icâreteyn tasarrufunda olup mezbûr Salih Ağa beni dükkân-ı merkūmda san‘at-ı mezkûremi i‘mâlden men‘ murâd etmekle suâl olunup dükkân-ı merkūmu bana îcâr edüp san‘at-ı mezkûreyi i‘mâlime mümâna‘at etmemek üzere mezbûr Salih Ağa’ya tenbîh olunmak matlûbumdur deyü takrîr-i meşrûhu üzere eylediği gedik da‘vâsı meşrû‘a olmadığından mâ‘adâ aklâm-ı padişâhîde mukayyed olmadıkları takrîr-i meşrûhundan ve hâmiş-i arzuhâlde muharrer derkenârlardan müstebân olmağla ol vechile kanûnen dahi mu‘teber olmayup da‘vâ-yı mezkûresiyle mezbûr Salih Ağa’ya suâl dahi tevcîh etmediği müdde‘î-i mezbûr Mehmed Emin Ağa’ya tefhîm ve mezbûr Salih Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 14 Ca sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>