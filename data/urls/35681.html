﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 50<br>Hüküm no: 6<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Münevvere Hanım bt. İsmail’in vasiyeti ve Seyyid Mehmed Said Efendi b. Seyyid Ahmed’i vasi ataması</b><br><br>Husûs ile vasiyyet<br><br>Husûs-ı âti’l-beyânın mahallinde ketb ü tahrîri için cânib-i şerî‘at-ı garrâdan bi’l-iltimâs me’zûnen irsâl olunan Kâtib es-Seyyid Hafız Osman Nuri Efendi mahmiye-i İstanbul’da Ebû’l-feth Sultan Mehmed Hân-ı Gâzî aleyhi-rahmetü ve’l-gufrân hazretleri Câmi‘-i şerîfi kurbünde Kameriyeli Mescid nâm-ı diğer Mimar Sinan mahallesinde vâki‘ Teftîş-i Evkāf mahkemesi mümeyyiz-i evveli eşrâf-ı kuzâtdan meveddetlü es-Seyyid Mehmed Said Efendi b. es-Seyyid Ahmed’in sâkin olduğu menziline varıp zeyl-i kitâbda muharrerü’l-esâmî müslimîn huzûrlarında akd-i meclis-i şer‘-i nebevî etdikde mahmiye-i merkūmede Keçeciler kurbünde Keçeci Pîrî mahallesinde sâkine ve zâtı müslimûn-ı merkūmûn ta‘rîfleriyle mu‘arrefe olan Münevvere Senûre Hanım bt. İsmail meclis-i ma‘kūd-ı mezkûrde zikri âtî vesâyâ-yı mu‘ayyene ve gayr-i mu‘ayyenesine vasiyy-i muhtâr nasb ve ihtiyâr eylediği işbu bâ’is-i hâze’l-kitâb mûmâ-ileyh es-Seyyid Mehmed Said Efendi mahzarında ikrâr-ı tâm ve takrîr-i kelâm edip ben bi-emri’llâhi te’âlâ vefât eylediğimde cemî‘ terekem ve zimem-i nâsda olan hukūku mahz u kabz olunup ben zât-ı zevc olmamamla evvelâ sünnet-i seniyye-i nebevîyye üzere techîz ve tekfîn ve levâzım-ı defnim görülüp duyûn-ı müsbetem zuhûr eder ise ba‘de’l-edâ bâkī kalan terekemin sülüsü ifrâz ve sülüs-i mezkûrdan sekiz yüz guruş iskāt-ı salât-ı fâ’item ve kefâret-i yemin ve savm ve nuzûrat-ı sâirem için ber-nehc -i şer‘î ba‘de’d-devr fukarâ-i müslimîne tasadduk oluna ve yine sülüs-i mezkûrdan üç yüz guruş harc u sarfla tabh-ı helvâ ve it’âm-ı fukarâ oluna ve huffâz-ı kirâmdan bir zâta hatm-i şerîf tilâvet etdirilip hâsıl olan sevâbını benim ve ebeveynim ve sâir mü’minîn mü’minât ervâhımıza ba‘de-l ihdâ mukābelesinde sülüs-i mezkûrdan yüz elli guruş verile ve yine sülüs-i mezkûrdan dört yüz elli guruş harc u sarfla tabh-ı lokma ve it’âm-ı fukarâ oluna ve yine sülüs-i mezkûrdan bin guruş harc u sarfla ta‘mîr-i kabrim görüle ve sülüs-i mezkûrdan her ne fazla kalır ise fazla-i merkūme vasiyy-i muhtârım mûmâ-ileyh re’yi ile vücûh-ı birr u hayra harc u sarf oluna ve sülüsân-ı terekem dahi veresem beynlerinde alâ mâ- farazallâhu’l-alîmü’l-hakîm tevzî‘ ve taksîm oluna deyu vasiyyet ve tenfîzine mûmâ-ileyh es-Seyyid Mehmed Said Efendi’yi vasiyy-i muhtâr nasb ve ihtiyâr eylediğimde ol dahi vesâyet-i mezkûreyi kabûl ve hizmet-i lâzimesini vaktinde kemâ yenbagi edâya ta‘ahhüd ve iltizâm eyledi dedikde gıbbe’t-tasdîki’ş-şer‘î vâki‘ hâli kâtib-i mûmâ-ileyh ilh.<br><br>Fî 16 Şevval sene 1278<br><br>Şuhûdü’l-hâl: Mahalle-i merkūme muhtâr-ı evveli es-Seyyid Hüseyin Efendi b. el-Hâc Mehmed Ali, Mârru’z-zikr Keçeci Pîrî mahallesi imâmı el-Hâc Hasan Efendi b. el-Hâc Hüseyin, Kısmet-i Askerîye mahkemesi ketebesinden Numan Efendi b. Mehmed, Mahkeme-i merkūme ketebesinden Mehmed Tahir Efendi b. Ahmed, Mevâlî-i izâmdan Murad Efendizâde fazîletlü Mehmed Emin Efendi, Çukadâr, Muhzır el-Hâc Yusuf Ağa b. ( ),, ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>