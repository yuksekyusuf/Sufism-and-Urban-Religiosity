﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 839<br>Hüküm no: 683<br>Orijinal metin no: [155b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Sâre Hatun’un varislerinin zimmet ibraları</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın kıbel-i şer‘den me’zûnen irsâl olunan Mevlânâ Ahmed Şemsi Efendi b. Mehmed Emin Efendi mahmiye-i İstanbul’da Kuyumcu Bahşayiş mahallesinde sâkine iken bundan akdem vefât eden Sâre Hatun bt. Ahmed’in menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffât-ı mezbûrenin verâseti zevc-i metrûku Hüseyin Ağa b. Osman ile vâlidesi Safiye Hatun bt. Abdullah’a ve li-ümmin kebîr er karındaşları Mehmed ve Mustafa ve li-ümmin sagīr karındaşları Ahmed ve Ömer ve sagīre kız karındaşı Âmine’ye münhasıra oldukdan sonra zevc-i mezbûr Hüseyin Ağa b. Osman meclis-i ma‘kūd-ı mezbûrda müteveffât-ı mezbûrenin kebîr er karındaşları Mehmed ve Mustafa ile zikr olunan sagīrlerin vasiyy-i mansûbları el-Hâc İsmail b. Osman mahzarlarında ikrâr ve takrîr-i kelâm edip müteveffât-ı mezbûrenin terekesi tahrîr ve ba‘de ihrâci’l-mesârif defter-i kassâm-ı askerî nâtık olduğu üzere nısf hisseme isâbet eden otuz altı bin beş yü[z] altmış dört akçeyi tereke-i müteveffât-ı mezbûreden olmak üzere vasiyy-i mezbûr el-Hâc İsmail b. Osman yedinden bi’t-tamâm ve’l-kemâl ahz u kabz eyleyip ba‘de’l-yevm tereke-i müteveffât-ı mezbûreye müte‘allıka âmme-i de‘âvîden verese-i mezkûrînin zimmetlerini ibrâ-i âmm-ı katı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an mürsel Çukadâr el-Hâc Süleyman ve Muhzır Hüseyin ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 2 min-Cumâdelûlâ sene 1110<br><br>Şuhûdü’l-hâl: Mustafa Ağa b. Ahmed, Ali Ağa b. Şa‘bân, Abdullah Ağa b. Osman, İsmail Ağa b. Ahmed, İbrahim Ağa b. Ahmed, Ebubekir Ağa b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37626"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37628"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0839"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1088"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>