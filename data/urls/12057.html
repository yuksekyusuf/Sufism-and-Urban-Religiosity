﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 190<br>Hüküm no: 139<br>Orijinal metin no: [92-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nazmiye Hanım bülûğa ermiş olduğundan vefat eden babası Ahmed Latif Efendi’den kendisine kalan malların vasisi tarafından verilmesi</b><br><br>Hocazâde<br><br>Husûs-ı âti’l-beyânın mahâllinde keşf ü tahrîri içün savb-ı şer‘i’l-enverden me’zûnen bi’l-hükm ta‘yîn ve irsâl olunan Kâtib Hocazâde Ali Rıza Efendi’nin İstanbul’da Davud Paşa İskelesi civârında Etyemez nâm mahâlde Bâyezid-i cedîd mahallesinde vâki‘ Bâbı Seraskerî Piyâde Dâiresi Birinci Şu‘besi Ketebesi’nden Ahmed Bahaddin Efendi’nin sâkin olduğu dokuz numara ile murakkam menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i âlî etdikde, Sultan Ahmed Câmi‘-i şerîfi nezdinde Türbe sokağı nâm mahâlde misâfiren sâkin iken bundan akdem vefât eden Saruhan muhâsebecisi sâbık müteveffâ es-Seyyid Ahmed Latif Efendi b. Feyzullah’ın sulbiye kızı olup mahalle-i mezbûre imâmı ve muhtârları tarafından i‘tâ olunan bir kıt‘a ilmühaber mûcebince yirmi yaşını mütecâvize bulûğunu mukırra ve mu‘terife olarak ber-vech-i âtî rüşdünü iddi‘â eden Vânî Ali ve Hakkı Efendi b. Süleyman ve Salih Kemaleddin Efendi b. Süleyman ta‘rîfleriyle mu‘arrefe olan işbu bâ‘isetü’l-kitâb Nazmiye Hanım üvey vâlidesi ve hâl-i sıgārında tesviye-i umûruna bâ-hüccet-i şer‘iye vasîyy-i mansûbesi olup zikri âtî mâlına bi’l-vesâye vâzı‘atü’l-yed olan zâtı ta‘rîf-i şer‘î ile mu‘arrefe Emine Hanım bt. Abdullah tarafından husûs-ı âtîde Birinci İdâne Cerîdesi’nin yüz on birinci sahîfesinde muharrer zabtı mûcebince vekîl-i müseccel-i şer‘îsi evkāf-ı hümâyûn mu‘temedlerinden Hüseyin Efendi b. Hasan mahzarında, el-yevm ben yirmi yaşımı mütecâvize âkıle ve bâliğa ve rüşdüm bulûğuma munzama olarak umûrumu bizzât görmeye kādire ve i‘âne-i vasîden müstağniye olmamla ber-mûceb-i defter-i kassâm pederim müteveffâ-yı mûmâ-ileyhden müntakil ve mevrûs mâlımı bana teslîme müvekkilesi vasîyy-i mezbûreye izâfetle vekîl-i mezbûr Hüseyin Efendi’ye tenbîh olunmak murâdımdır deyü da‘vâ etdikde vekîl-i mezbûr Hüseyin Efendi dahi cevâbında müvekkilesi vasîyy-i mezbûrenin müdde‘iye-i mezbûre Nazmiye Hanım’ın pederi müteveffâ-yı mûmâ-ileyhden mevrûs ve müntakil mâlına bi’l-vesâye vâzı‘atü’l-yed olduğunu bi’l-vekâle tâyi‘an ikrâr mâ‘adâ müdde‘iye-i mezbûrenin ber-vech-i muharrer rüşd müdde‘âsını inkâr etmekle müdde‘iye-i mezbûre ber-vech-i muharrer müdde‘âsını mahalle-i mezkûre imâmı Hafız Salih Efendi b. Süleyman ve muhtâr-ı sânî İsmail Fehim Efendi b. Süleyman’dan evvelâ bâ-varaka-i mestûre sırran ve ba‘dehû mahalle-i mezbûre ahâlisinden es-Seyyid Ali Efendi b. Süleyman ve Salih Efendi b. Mehmed ve Ahmed Efendi b. Ali ve Bekçi Hasan Ağa b. Mustafa’dan alenen lede’t-tezkiye adl ve makbûlü’ş-şehâde idikleri kâtib-i mûmâ-ileyhin me’zûnen tahrîr ve irsâl eylediği varaka-i mestûre zîrine tahrîr ve ihbâr olunan zâtını bi’l-ma‘rifeti’ş-şer‘iye ârifân Süleyman Feyzi Efendi b. Salih b. Süleyman ve Ahmed Fehmi Efendi b. Ömer b. Ahmed nâm kimesneler şehâdetleriyle bi’l-muvâcehe ber-nehc-i şer‘î ba‘de’l-ısbât ve’l-hükm mûcebince müdde‘iye-i mezbûre Nazmiye Hanım’ın mâlını kendüye teslîme müvekkilesi vasîyy-i mezbûreye izâfetle vekîl-i mezbûr Hüseyin Efendi’ye tenbîh eylediğini kâtib-i mûmâ-ileyh mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin <<mâ-vaka‘a>> hüküm-i mezkûr kıbel-i şer‘den tenfîz olunduğunu evkāf-ı hümâyûn kassâmı fazîletlü Ahmed Bahâî Efendi inhâ etmeğin mâ-vaka‘a bi’t-taleb ketb olundu.<br><br>Fî 25 Safer sene [1]301<br><br>Şühûdü’l-hâl: Halil Ağa b. Halil, Mehmed Ağa b. Mustafa, Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12056"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12058"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o324"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>