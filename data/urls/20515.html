﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 356<br>Hüküm no: 311<br>Orijinal metin no: [87b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rus asıllı Keyvan b. Abdullah’ın kitâbet yoluyla azat olunduğu</b><br><br>İşbu orta boylu sarı yüzlü başında eser-i cerâhat olan Rûsiyyetü’l-asl râfi‘ü’l-kitâb Keyvan b. Abdullah bundan akdem mahmiye-i Galata’ya tâbi‘ kasaba-i Tophâne mahallâtından Firuz Ağa mahallesinde sâkine iken vefât eden Fâtıma Hâtun bt. Ömer’in zevc-i metrûkü Mehmed Çelebi’yi ve li ebeveyn kız karındaşı tarafından vekîl olup vekâleti şer‘an sâbite olan Hasan Çelebi’yi ve li ebeveyn karındaşı Mustafa Çelebi’yi meclis-i şer‘a [88a] ihzâr ve mahzarlarında üzerlerine takrîr-i da‘vâ ve ta‘bîr ani’l-merâm edip abd-i memlûkesi olduğum müteveffât-ı merkūme Fâtıma Hâtun hâl-i hayâtında ve kemâl-i akl-i sıhhatinde beni altı bin akçeye kitâbete kesip bedel-i kitâbetten üç bin üç yüz akçesin edâ ve teslîm eyledim hâlâ zimmetimde bedel-i kitâbetten iki bin yedi yüz akçesi bâkī kalmışdır suâl olunup tamâmen edâsı müyesser oldukda âzâd olunması matlûbumdur dedikde gıbbe’s-suâl ve akībe’l-inkâr müdde‘î-i merkūmdan da‘vâsını mübeyyin beyyine taleb olundukda udûl-i ricâlden Mustafa Efendi b. Mehmed el-İmâm ve Mustafa Çelebi b. Ömer nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ müteveffât Fâtıma Hâtun müdde‘î-i merkūm Keyvan’ı altı bin akçeye kitâbete kesip üç bin üç yüz akçesin ahz ve kabz eyledim bâkī kalan zimmetinde kaldı deyû bizim huzûrumuzda hâl-i hayâtında ve kemâl-i akl-i sıhhatinde ikrâr ve i‘tirâf edip bizi dahi işhâd eyledi biz bu husûsa bu vech üzere şâhidleriz şehâdet dahi ederiz deyû her birleri edâ-i şehâdet-i şer‘iyye eylediklerinde şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a oldukdan sonra müdde‘î-i mezbûr Keyvan’ın bedel-i kitâbetini tamâmen edâ ve teslîm müyesser oldukda ıtkına hükm olunup işbu vesîka li ecli’t-temessük yed-i râgıba vaz‘ ve def‘ olundu, cerâ zâlike ve hurrire fi’l-yevmi’s-sânî min Zilhicceti’ş-şerîfe li sene selâse ve hamsîn ve elf.<br><br><br>Şuhûdü’l-hâl: Fahrü’l-kuzât Ramazan Efendi b. Mustafa, umdetü’l-kuzât Receb Efendi b. ( ), Mustafa Beşe b. Hüseyin, Abdülkerim b. Abdullah, Zülfikār b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=20514"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20516"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>