﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 554<br>Hüküm no: 719<br>Orijinal metin no: [134a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Osman’ın vefâtından sonra cariyesi Meryem’in azat olacağı</b><br><br>Ma‘rûz-ı dâ‘î-i devlet-i aliyyeleridir ki;<br><br>Derûn-ı arzuhâlde mezkûre kendi nefsinden tâ‘bire kādire tahmînen on iki yaşında Meryem nâm mürâhika-i Müslime’nin anası sâhibe-i arzuhâl <<Teli>> Telli nâm Nasrâniye hâzıra olduğu hâlde rık olmak üzere kendiye vaz‘-ı yed eden el-Hâc Osman mahzarında gāib ani’l-meclis Veli nâm kimesne bundan akdem yedinde câriye-i memlûkesi olduğum hâlde beni mâlından tahrîr ve i‘tâk edip ben hürre olmuş iken mezbûr el-Hâc Osman rık olmak üzere bana bi-gayr-ı hakkın vaz‘-ı yed eder deyü da‘vâ, mezbûr el-Hâc Osman cevâbında mezbûre Meryem’i gāib-i merkūm Veli’den câriye-i memlûkesi olmak üzere üç yüz guruş semen-i medfû‘ ve makbûza iştirâ etmişidim ber-vech-i muharrer hürre olduğu ma‘lûmum değildir deyücek medîne-i [müdde‘iyye-i] mezbûre müdde‘âsını isbâtdan izhâ[r]-ı acz etmeğin mezbûr el-Hâc Osman meclis-i şer‘de mezbûre Meryem’[i] tedbîr-i mutlak ile müdebbere eylediği tescîl ve bi’l-iltimâs huzûr-ı âlîlerine i‘lâm olundu.<br><br>Fî 18 Şa‘bân sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b554"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>