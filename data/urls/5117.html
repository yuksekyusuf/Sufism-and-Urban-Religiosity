﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 217<br>Hüküm no: 193<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi b. eş-Şeyh Mustafa ve eşi Fâtıma bt. Musa b. Abdullah’ın evlerini Sarraçbaşı Hasan Ağa b. İbrahim’e sattıkları</b><br><br>Mübâya‘a.<br><br>Mahmiye-i İstanbu[l’da] Çerâği Hasan Beşe Mahallesi sâkinlerinden Mustafa Çelebi b. eş-Şeyh Mustafa nâm kimesne asâleten ve zevce-i menkûhası Fâtıma bt. Musa b. Abdullah nâm hatunun sadrî kebîr oğlu ve tarafından husûs-ı âti’z-zikre vekîl olduğu zâtını ârifân el-Hâc İbrahim b. Hüseyin ve Mehmed Çelebi b. Mehmed şehâdetleriyle sâbit ve sübût-ı vekâletine hükm-i şer‘î lâhık olan Mehmed Çelebi b. el-mezbûr Mustafa Çelebi meclis-i şer‘-i şerîf-i enverde bâ‘isü hâze’l-kitâb Sarracbaşı Hasan Ağa b. İbrahim nâm kimesne mahzarında her biri bi’l-asâle ve bi’l-vekâle ikrâr ve takrîr-i kelâm edip akd-i âti’z-zikrin sudûruna değin ale’l-iştirâki’s-seviyy yedimizde mülk ve hakkımız olup mahalle-i mezbûrede vâki‘ bir tarafdan ba‘zan Hâcce Hatun Vakfı ve ba‘zan el-Hâc Evhad Vakfı’ndan Huldîzâde veresesi tasarruflarında olan menzil ve bir tarafdan ba‘zan Ali Ağa ve ba‘zan Havvâ Hatun menzilleri ve bir tarafdan Sâ‘atî el-Hâc İbrahim mülkü ve bir tarafdan tarîk-i âm ile mahdûd ulyâda bir bâb oda ve bir sofa ve vustâda bir oda ve kilâr ve matbah ve süflâda bir oda ve ahır ve kenîf ve bi’r-i mâ ve havlu ve eşcâr-ı müsmire ve gayr-ı müsmireyi müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile dört yüz on guruşa mezbûr Sarracbaşı Hasan Ağa’ya bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr dört yüz on guruşu bi’l-münâsafa yedinden tamamen ahz u kabz eyledik fîmâ-ba‘d menzil-i mahdûd-ı mezkûr merkūm Sarracbaşı Hasan Ağa’nın mülk-i müşterâsı olup kat‘â bizim alâka ve medhalimiz kalmadı Keyfemâ-yeşâ ve yahtâr mutasarrıf olsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 Cumâdelûlâ sene [1]143.<br><br>Şuhûdü’l-hâl: el-Hâc Halil Efendi el-imâm, Mustafa Çelebi b. Mehmed, Mehmed Halîfe b. İbrahim el-müezzin, Berber Mustafa Çelebi b. Abdullah, Yusuf Ağa b. Abdullah, el-Hâc Ahmed Ağa b. Mehmed, Hüseyin Odabaşı b. Mehmed, Mehmed Çelebi b. Mehmed, el-Hâc İbrahim b. Hüseyin, el-Hâc Mustafa b. Hasan, Süleyman Çelebi b. Haydar, İbrahim Çelebi b. el-Hâc Mehmed, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5116"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5118"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o723"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>