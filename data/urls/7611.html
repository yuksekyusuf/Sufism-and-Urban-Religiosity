﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 434<br>Hüküm no: 571<br>Orijinal metin no: [73b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri kâtiplerinden Hüseyin Efendi b. Hasan’ın, Osman Ağa b. Hasan ve Salih Ağa b. Mustafa’ya olan borçlarını ödemesi</b><br><br>Bâ-mühr-i hazret-i efendi<br><br>Ma‘rûz<br><br>Ashâb-ı arzuhâl Osman Ağa b. Hasan ve Salih Ağa b. Mustafa meclis-i şer‘de yeniçeri kalemi küttâbından Hüseyin Efendi b. Hasan ile terâfu‘larında mezbûrun zimmetinde cihet-i karz-ı şer‘îden mezbûr Osman Ağa b. Mehmed’in beş yüz doksan üç guruş ve mezbûr diğer Osman Ağa’nın yüz on üç guruş ve merkūm Salih Ağa’nın yüz on guruş cem‘an sekiz yüz on altı guruş hakkımız olup hatta bin yüz altmış iki senesi Şa‘bân-ı şerîf’in yirmi sekizinci günü meblağ-ı mezkûr herbirimize ber-minvâl-i muharrer zimmetinde cihet-i mezkûreden deyni olduğunu ikrâr ve imzâ ve hâtemini hâvî yedimize işbu temessüğü dahi vermişidi deyü takrîrlerine mutâbık bir kıt‘a temessük ibrâzıyla herbiri ba‘de’d-da‘vâ ve’s-suâl mezbûr Hüseyin Efendi minvâl-i meşrûh üzere herbirine deyni olduğunu ve târih-i mezkûrda ikrâr edip temessük verdiğini ikrâr ve i‘tirâf etmeğin mûcebince müdde‘î-i mezbûr Osman Ağa b. Mehmed’e beş yüz doksan üç guruş ve merkūm diğer Osman Ağa’ya tamamen edâ ve teslîm ile mezbûr Hüseyin Efendi ilzâm olunduğu ba‘de’t-tescîl huzûr-ı âlîlerine i‘lâm olundu.<br><br>Fî 2 Safer sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7610"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7612"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>