﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 146<br>Hüküm no: 99<br>Orijinal metin no: [41-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katledilen Nâib Mehmed Salih’in ölümüne sebep oldukları iddiasıyla vârislerinin Kör Hacı oğlu Ahmed Ağa ve Mehmed Ağa aleyhine açtıkları davada sulh oldukları</b><br><br>Ma‘rûz<br><br>Anadolu’da Sivas sancağında Niksar Muhassıllığı dâhilinde vâki‘ Kazâhâ-i Râbi‘a’dan <<Ervise(?)>> İrek [Erek] kasabasında sâkin iken bin iki yüz elli altı senesi Şevvâli’l-mükerreminin üçüncü günü katîlen vefât eden Rumeli kuzâtından es-Seyyid Mehmed Salih Efendi b. Feyzullah b. Abdullah’ın verâseti zevce-i menkûha-i metrûkesi Şerife Kâfiye Hatun bt. es-Seyyid Ahmed Said ile sulbî sagīr oğulları es-Seyyid Mehmed ve es-Seyyid Salih ve sulbiye sagīre kızları Şerife ve Şerife Asiye ve Şerife Kezban ve Şerife Şâkire’ye münhasıra ve mesele-i mîrâsları altmış dört sehmden olup sihâm-ı mezbûrdan sekiz sehmi zevce-i mezbûre Şerife Kâfiye Hatun’a ve on dört sehmden yirmi sekiz sehmi oğulları sagīrân-ı mezbûrân es-Seyyid Mehmed ve es-Seyyid Salih’e ve yedişer sehmden yirmi sekiz sehmi benât-ı sagīrât-ı mezbûrâta isâbeti tahakkukundan sonra verese-i mezbûrûndan ve ashâb-ı arzuhâlden sıgār-ı mezbûrûnun vâlideleri ve kıbel-i şer‘den mansûbe vasîleri zevce-i merkūme Şerife Kâfiye Hatun bi’d-defa‘ât Pazartesi günleri huzûr-ı hazret-i Fetvâ-penâhî’de ve ba‘dehû bi’t-terâzî dâr-ı cenâb-ı hazret-i müşârün-ileyhde İstanbul kādıları efendiler dâ‘îlerine tahsîs olan dâirede ma‘kūd meclis-i şer‘-i münîrde kasaba-i mezkûr ahâlisinden derûn-ı arzuhâlde isimleri mezkûr Kör Hacı oğlu Ahmed Ağa ve es-Seyyid Mehmed Ağa b. es-Seyyid Mustafa muvâcehelerinde merkūmândan mezbûr es-Seyyid Ahmed Ağa [42] mârrü’z-zikr İrek [Erek] Kazâsı’nda bir müddet voyvoda ve zevcim müteveffâ-yı mezbûr dahi elli üç senesi hilâlinde nâib-i şer‘ olmak mülâbesesiyle mezbûr es-Seyyid Ahmed Ağa Tanzîmât-ı Hayriye vukū‘ında kazâ-i mezkûr ahâlileri zimmetlerinde otuz sekiz bin guruşdan mütecâviz alacağım vardır diyerek meblağ-ı mezkûru muhassıl defterine idhâl ettirildiğine binâen ahâli-i mezbûre merkūm es-Seyyid Ahmed Ağa’yı Sivas müşîri sâbık devletlü Esad Paşa hazretlerine iştikâ etmeleriyle paşa-yı müşârün-ileyh hazretleri merkūm es-Seyyid Ahmed Ağa’nın ahâli-i mezbûrûn ile medfû‘ ve makbûzâtlarının muhâsebelerini rü’yete havâle edip ve ahâli-i kazâ-i mezbûrûndan her biri dahi merkūm es-Seyyid Ahmed Ağa ile rü’yet-i hesâba taraflarından zevcim müteveffâ-yı merkūm ile karındaşı gāibân ani’l-meclis es-Seyyid Ali Efendi ve ahâli-i kazâdan sâir iki nefer kimesneleri taraflarından tevkîl etmeleriyle merkūm es-Seyyid Ahmed Ağa zevcim müteveffâ-yı merkūma nefsâniyet peydâ etmeğin zevcim müteveffâ-yı merkūm mârrü’z-zikr Şevvâli’l-mükerreminin üçüncü gecesi gurûb-ı şemsden bir sâ‘at mürûrunda kasaba-i mezkûrede Mahalle-i Kebîr’de kâin menzilinin hâriciyesinde müsâfirleriyle oturur iken mezbûrân es-Seyyid Ahmed Ağa ve es-Seyyid Mehmed Ağa ile mezbûrân es-Seyyid Mehmed Ağa’nın teba‘asından gāibûn ani’l-beled Çandır karyeli Osman Pehlivan ve Hacıpazar karyeli Çolak Hasan ve Fidi karyeli Molla Hasan ve Değirmenli karyesinden Ali ve Dereli karyesinden Çapaoğlu Ahmed ve Gül karyesinden Halil Bey oğlu Mustafa ve Kal‘a karyeli Kasım ve Melbükü(?) karyeli Mehmed nâm kimesneler ale’l-gafle menzil-i mezkûru basıp zevcim mezbûr es-Seyyid Mehmed Salih Efendi’yi sağ memesi üzerinden ve sol ayağı baldırından ve ense kökünden ve belinin üç mahâllinden ve iki ayağının tarakları üzerinden üç dört mevzi‘inden bıçak ve tüfenk kurşunuyla ma‘an bi-gayrı hakkın amden darb ve cerh etmeleriyle ertesi gece vakt-i mezkûrda zevcim merkūm Mehmed Salih Efendi müte’essiren vefât etmekle mûcib-i şer‘îsini ben bi’l-asâle ve bi’l-vesâye hâlâ taleb ederim deyü da‘vâ eylediğimde onlar dahi cevâblarında dahi benim ber-minvâl-i muharrer müdde‘âmı külliyen inkâr etmeleriyle benim ber-minvâl-i muharrer şâhidlerim olmayıp ve merkūmân es-Seyyid Ahmed Ağa ve es-Seyyid Mehmed Ağa’nın dahi yemîn edecekleri meczûmum olup ol-vechile ber-vech-i âtî sulh sıgār-ı mezbûrûnun haklarında vücûhla enfa‘ ve evlâ olduğu bi’l-ihbâr zâhir ve mütehakkık <<olan>> olmağın ber-minvâl-i muharrer tasaddî eylediğim da‘vâmdan bâ-tavassut-ı muslihîn merkūmân es-Seyyid Ahmed Ağa ve es-Seyyid Mehmed Ağa ile kat‘a li’n-nizâ‘ ve nef‘an li’s-sıgār-ı <<bi’l-asâle>> mezbûrîn beş bin guruş üzerine bi’l-asâle ve bi’l-vesâye sulh olduğumda onlar dahi sulh-ı mezkûru ba‘de’l-kabûl bedel-i sulh-ı mezkûr beş bin guruşu merkūmân es-Seyyid Ahmed Ağa ve es-Seyyid Mehmed Ağa işbu meclis-i şer‘de bana tamamen def‘ ü teslîm ve ben dahi yedlerinden bi’l-asâle ve bi’l-vesâye ahz u kabz etmemle bi’l-cümle husûs-ı mezkûra müte‘allika âmme-i da‘vâdan merkūmân es-Seyyid Ahmed ve es-Seyyid Mehmed Ağa’nın zimmetlerini kabûllerini hâvî bi’l-asâle ibrâ ve iskāt edip fîmâ-ba‘d bi’l-vesâye dahi merkūmân ile aslâ ve kat‘a da‘vâ ve nizâ‘ ve husûmetim yokdur deyü mukırre-i asıl ve vasîyy-i mezbûre Şerife Kâfiye Hatun’un bi’l-cümle takrîr-i meşrûhunu mezbûrân es-Seyyid Ahmed Ağa ve es-Seyyid Mehmed Ağa’dan her biri tasdîk eyledikleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 15 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34751"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34753"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>