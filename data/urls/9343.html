﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 242<br>Hüküm no: 370<br>Orijinal metin no: [66b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Tüccar İsa b. İbrahim’in vârislerinin adı geçenin muhallefâtından beytülmâlde olan elli bin akçeyi almaları gerektiği</b><br><br>Bundan akdem Şahnisâ bt. Abdullah nâm hâtun ve el-Hâc Halil b. Musa nâm kimesneler dîvân-ı âlî lâ zâle mühebbetan li’l-feyzi’l-bârîye hâzırân olup emâcid-i mükerremeyn-i deftereyn katlarında ve hâlâ mahrûse-i İstanbul’da beytülmâl emîni olan Mustafa Çelebi b. Behmen ve kâtibi Derviş Çelebi b. Lütfi mahzarında mezbûre Şahnisâ, mahrûse-i Bursa’ya giderken garîkan fevt olup muhallefâtından dört haml bürüncüğü sene 970 Şevvâli’nde hâssa beytülmâle zabt olunan İsa b. İbrahim nâm kimesnenin sulbiye kızı Ayşe’nin kıbel-i şer‘den mansûb vasîsiyim ve mezbûr Hacı Halil, merkūm müteveffânın li eb ve üm karındaşı olan Musa’nın sulbî oğluyum deyû hâlâ Yarhisar kadısı olan Mevlânâ Hasan b. Yusuf’dan husûs-ı kaziyyeyi müştemil mezbûre Ayşe ve Halil’den gayrı vârisi yoktur ve mazmûnu bimâ hüve tarîki’s-subût şer‘an sâbit nakl-i şehâdet ibrâz edip da‘vâ-yı verâset ettiğimizde İbrahim b. Kurd ve Mehmed b. Hüseyin ve Ali b. Hüseyin ve el-Hâc Ahmed b. Mustafa nâm kimesneler şehâdetleriyle verâsetimiz sâbit olup zikr olunan dört haml bürüncüğü kabz edip ve elimize hüccet-i şer‘iyye almış idik hâlâ müteveffâ-yı mezbûrun mahrûse-i mezbûrede olan muhallefâtından elli bin akçesi dahi mahrûse-i mezbûre beytülmâl emîni olan Refî‘uddin yedinden sene-i mezbûre Zilka‘desi’nin beşinde Hızâne-i âmireye teslîm olunmuşdur, şimdiki hâlde zikr olunan elli bin akçeyi dahi taleb ederiz dediklerinde hüccet-i şer‘iyye-i sâbıkaları mûcibi ile meblağ-ı mezbûr mezkûrlara hükm olundu. Tahrîren fî evâsıtı Zilhicce sene 970.<br><br><br>Şuhûdü’l-hâl: ( )</p>          <br><a title="Önceki sayfa" style="text-decoration:none" href="./ayrmetin.php?idno=9342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>