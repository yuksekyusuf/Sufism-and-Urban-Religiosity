﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 274<br>Hüküm no: 398<br>Orijinal metin no: [43b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Hatice’nin Berber Mustafa’ya sattığı mülk menzilinin nısf-ı şâyiʻinin bedelini tamamen aldığının tespit olunduğu</b><br><br>Maʻrûz;<br><br>Medîne-i Eyüb’de Sofular Mahallesiʼnde sâkine iken bundan akdem vefât eden Hatice bt. İbrahim b. Resul’ün verâseti li-ebeveyn kız karındaşı oğlu ve Müezzin Mehmed Halîfe b. Osman nâm kimesneye münhasıra olduğu lede’ş-şerʻi’l-enver zâhir ve mukarrer oldukdan sonra mezbûr Mehmed Halîfe meclis-i şerʻde bâʻisü’l-iʻlâm Berber el-Hâc Mustafa b. Mehmed mahzarında müteveffiye-i mezbûre Hatice bundan akdem mahalle-i mezbûrede vâkiʻ maʻlûmü’l-hudûd ve’l-müştemilât mülk menzilinin nısf-ı şâyiʻini mezbûr Berber el-Hâc Mustafa’ya yetmiş guruşa beyʻ ve elli guruşunu kabz ve bâkī yirmi guruşunu kable’l-ahz ve’l-istîfâ fevt olup ve meblâğ-ı mezbûr [44a] vech-i muharrer üzere bana mevrûs olmağla taleb ederim deyü daʻvâ etdikde mezbûr Berber el-Hâc Mustafa cevâbında menzil-i mahdûd-ı mezkûrun nısf-ı şâyiʻini müteveffiye-i mezbûre Hatice’den yetmiş guruşa iştirâ ve meblâğ-ı mezbûru tamamen teslîm edip hatta vech-i muharrer üzere hakkında kirâren ve mirâren ikrâr dahi etmişdir deyü daʻvâ eylediğinde mezbûr Mehmed Halîfe dahi fi’l-hakīka müteveffiye-i mezkûre Hatice’nin sıhhatine meblâğ-ı mezbûru tamamen ahz u kabz eyledim deyü ikrârı kâziben eder meblâğ-ı bâkī-i mezbûr yirmi guruşu tamamen ahz eylemedi deyü defʻle cevap vericek gıbbe’l-istintak ve’l-inkâr Mehmed Halîfe istihlâf etmeğin müteveffiye-i mezbûre Hatice ikrârında kâzibe olmadığında mezbûr Berber el-Hâc Mustafa ba‘de’t-tahlîfü’ş-şer‘î mûcebiyle meblâğ-ı bâkī-i mezbûr yirmi guruş mütâlebesinden bî-vech muʻârazadan baʻde’l-menʻ ve’t-tescîl bi’l-iltimâs huzûr-ı âlîlerine iʻlâm olundu.<br><br>Fî 16 Muharremi’l-harâm sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o728"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>