﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 284<br>Hüküm no: 229<br>Orijinal metin no: [142-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esteban v. Semye’nin ölümüyle çocuklarına kalan oturakçı dükkânı âletlerinin satılmasına izin verilmesi</b><br><br>Hayri, izin<br><br>Numara: 578, 3,5 guruş<br><br>Medîne-i Üsküdar’da İcadiye nâm mahâlde sâkin iken bundan akdem fevt olan Devlet-i aliyye teba‘asının Ermeni milletinden Esteban v. Semye’nin sulbî sagīr oğlu Tersis ve sulbiye sagīre kızı Agadi’nin anaları ve tesviye-i emirlerine bâ-hüccet-i şer‘iye vasîyy-i mansûbeleri şahsı ta‘rîf-i şer‘î ile ma‘rûfe olan işbu bâ‘isü’r-rakīm teba‘a-i devlet-i merkūmeden Anber v. Haçador bi’l-vesâye takrîr-i kelâm edüp mahmiye-i İstanbul’da Bit pazarında Hakkāklar kapısı ittisâlinde kâin kırk altı numara ile murakkam ma‘lûmü’l-hudûd bir bâb oturakçı dükkânı derûnunda mevcûde Haremeyn-i muhteremeyn evkāfı müstegallâtından gedik ta‘bîr olunur şehriye altmış akçe icâre-i müeccelelü âlât-ı lâzıme-i ma‘lûmenin rub‘ hisse-i şâyi‘ası müteveffâ-yı merkūmun anası müteveffât Nazlı bt. Ohannes intikālinden taht-ı tasarrufunda olup ba‘de vefâtihî sagīrân-ı mezbûrân ile sulbiye kebîre kızı Yakut’a islâsen intikāl edüp lâkin gedik-i mezkûrun âlâtı dahi mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāsı sagīrân-ı merkūmân haklarında muzır ve gayr-ı müfîd olduğundan mâ‘adâ nafaka ve kisveye eşedd-i ihtiyâçları olmağla sagīrân-ı merkūmânın âlât-ı gedik-i mezkûrda olan rub‘dan sülüsân hisse-i şâyi‘alarını bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı merkūmâna her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı merkūmânın âlât-ı gedik-i mezkûrda olan rub‘dan sülüsân hisse-i şâyi‘alarını bundan akdem lede’l-müzâyede ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla altı yüz altmış yedi guruş mukābelesinde âhara ferâğa izin taleb şüd.<br><br>Fî 24 Şa‘bân sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12146"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12148"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o299"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>