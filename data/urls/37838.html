﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 72<br>Hüküm no: 33<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Musa Ağa’nın zeamet mahsulünden olan iki yüz guruşun kassam defterine dahil edildiği</b><br><br>Husûs-ı âti’l-beyanın mahâllinde ketb ü tahrîri için bi’l-iltimâs savb-ı şer‘-i enverden Mevlânâ el-Hâc Feyzullah Efendi irsâl olunup ol dahi mahmiye-i İstanbul’da Mahmudpaşa mahâllesinde sâkin fahrü’l-emâsil ve’l-a‘yân Hasan Ağa b. Ahmed’in menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahâlle-i mezbûre ahâlîsinden olup vilâyet-i Rumeli’nde Kalos kasabasında misâfiren sâkin iken bundan akdem vefât eden Musa Ağa b. Ahmed’in sulbî sagīr oğlu Mehmed’in tesviye-i umûruna bâ-hüccet-i şer‘iyye vasiyy-i muhtârı olmağla terekesine bi’l-vesâye vaz‘-ı yed eden Osman Beşe b. Ahmed meclis-i ma‘kūd-ı mezkûrda müteveffâ-yı mezbûrun etbâ‘ından işbu bâ‘isü’l-kitâb Ali Çelebi b. Ahmed mahzarında ikrâr ve takrîr-i kelâm edip müteveffâ-yı mezbûrun ze‘âmeti mahsûlünden olmak üzere iki yüz yirmi guruşu bi’l-emâne ahz u kabz etmekle meblağ-ı mezbûr iki yüz [guruşu] bana def‘ ve teslîm ben dahi defter-i kassâma idhâl için bi’l-vesâye yedinden tamâmen alıp kabz eyledim, min-ba‘d meblağ-ı mezbûr iki yüz yirmi guruşdan mezbûr Ali Çelebi yedinde ve zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâlî mevlânâ-yı mezbûr mahâllinde tahrîr ba‘dehû ma‘an irsâl olunan Çukadâr Ahmed Çelebi b. Mehmed ve diğer Ahmed Çelebi b. (°) ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 25 min-Cumâdelûlâ sene 1143.<br><br>Şuhûdü’l-hâl: Fahrü’l-akrân Osman Ağa b. Abdullah, el-Hâc Mehmed Ağa b. Abdullah, Abdülkerim Ağa b. Abdülkadir, el-Hâc Mehmed Ağa b. Abdullah, Ahmed Çavuş b. Mehmed, Ahmed Çelebi b. Mehmed, Ali Ağa b. Abdurrahman, Mustafa Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>