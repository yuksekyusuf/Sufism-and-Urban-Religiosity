﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 326<br>Hüküm no: 299<br>Orijinal metin no: [76a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi’nin İsmail Çelebi aleyhindeki alacak davasının reddedilmesi</b><br><br>Mahmiye-i İstanbul’da Ayasofya-i kebîr kurbünde sâkin Hasan Çelebi b. Abdullah nâm kimesne mahmiye-i mezbûrede meclis-i şer‘de işbu bâ‘isü’l-kitâb İsmail Çelebi b. Mehmed mahzarında üzerine da‘vâ ve takrîr-i kelâm edip mezbûr İsmail Çelebi zimmetinde cihet-i deyn-i şer‘îden yirmi sekiz buçuk guruş ile kıymetleri beynimizde ma‘lûm sîm bir ön kuşak ve beynimizde vasfı ma‘lûm bir kerrâkem olmağla hâlâ meblağ-ı mezbûr yirmi sekiz buçuk guruş ile zikr olunan kuşağı ve kerrâkeyi mezbûr İsmail Çelebi’den taleb ederim, suâl olunsun dedikde gıbbe’s-suâl mezbûr İsmail Çelebi cevâbında zikr olunan yirmi sekiz guruşu inkâr eylediğinden mâ‘adâ müdde‘î-i mezbûrun ancak yedimde bir sîm kuşak ile bir kerrâkesi olmağla târîh-i kitâbdan yirmi gün mukaddem zikr olunan kuşak ile kerrâkeyi şuhûd mahzarında kendüye def‘ ü teslîm, ol dahi ahz u kabz edip meblağ-ı mezbûr yirmi sekiz buçuk guruşa ve sâir hukūka müte‘allıka da‘vâdan benim zimmetimi ibrâ ve iskāt etmişdi deyü def‘le mukābele edicek gıbbe’l-istintâk ve akībe’l-inkâr mezbûr İsmail Çelebi’den def‘-i mezkûruna beyyine taleb olundukda udûl-i Müslimînden Üskübî mahâllesinde sâkin Mehmed Çelebi b. Abdullah ve Haraççı Kara Mehmed mahâllesinden el-Hâc Osman b. el-Hâc Mehmed nâm kimesneler li-ecli’ş-şehâde meclis-i şer‘de hâzırân olup istişhâd olunduklarında fi’l-hakīka târîh-i mezbûrda mezbûr İsmail Çelebi bizim huzûrumuzda zikr olunan kuşak ile kerrâke-i mezkûreyi müdde‘î-i mezbûr Hasan Çelebi’ye def‘ ü teslîm ol dahi ahz u kabz eyledikden sonra meblağ-ı mezbûr yirmi sekiz buçuk guruşa ve sâir hukūka müte‘allıka âmme-i da‘vâdan mezbûr İsmail Çelebi’nin zimmetini ibrâ ve iskāt eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fî 18 min-şehri Rebî‘i’l-âhir li-sene sitte aşere ve mi’e ve elf.<br><br>Şuhûdü’l-hâl: Yusuf Çavuş b. Hasan, Mehmed Çavuş b. Mustafa, Hüseyin Efendi el-kādı, Ömer Efendi el-kādı, el-Hâc Yusuf b. Osman, Yusuf Çelebi b. Abdullah, Veliyüddin Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>