﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 179<br>Hüküm no: 185<br>Orijinal metin no: [57a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un evini müştemilatıyla birlikte oğlu Mehmed Ağa’ya sattığı</b><br><br>Medîne-i Üsküdar’da Hamza Fakıh mahallesi sâkinelerinden Âişe bt. Abdullah b. Abdurrahman nâm hatun tarafından ber-vech-i âtî vekîl olduğu zât-ı mezbûreyi bi’l-ma‘rifeti’ş-şer‘iyye ârifân el-Hâc Abdullah b. el-Hâc Hüseyin ve el-Hâc Mustafa [b.] Ali nâm kimesneler şehâdetleriyle sâbit olan el-Hâc Hasan b. Abdullah nâm kimesne meclis-i şer‘-i şerîf-i enverde müvekkile-i mezbûrenin sadri kebîr oğlu işbu râfi‘ü’l-vesîka fahrü’l-akrân es-Seyyid el-Hâc Mehmed Ağa b. el-merhûm es-Seyyid el-Hâc Hüseyin mahzarında ikrâr ve takrîr-i kelâm edip akd-i âti’z-zikrin sudûruna değin müvekkilem mezbûre[nin] silk-i mülk-i sahîhinde münselik emlâkinden olup mahalle-i mezbûrede vâki‘ bir tarafdan müvekkile-i mezbûre Âişe Hatun oğlu mûmâ-ileyh es-Seyyid el-Hâc Mehmed Ağa’ya mukaddemâ bey‘ eylediği Harem mülkü ve bir tarafdan Mirza Paşa mülkü ve bir tarafdan tarîk-i âm ile mahdûd olup aslında mübâya‘a hüccetine dâhil olmayan Harem’de vâki‘ tabaka-i ulyâda bir bâb oda ve bir kenîf ve âbdesthâne ve bir sagīr köşk ve dehliz ve vüstâda bir mâ-beyn odası ve bir sagīr sofa ve âbdesthâne ve dehliz ve hâriciyesinde iki bâb fevkānî oda ve bir sofa ve bir köşk ve bir dehliz ve kenîf ve âbdesthâne ve süflâda bir ahır ve samanlık ve kömürlük ve bir kenîf ve bi’r-i mâ ve bahçeyi müştemil hâriciye ta‘bîr olunur mülk menzilini tarafeynden îcâb ve kabûlü hâvî bey‘-i bâtt-ı sahîh-i şer‘î ile oğlu mezbûr es-Seyyid el-Hâc Mehmed Ağa’ya bin beş yüz guruşa bey‘ ü temlîk ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm bin beş yüz guruş mütâlebesinden oğlu mûmâ-ileyh es-Seyyid el-Hâc Mehmed Ağa’nın zimmetini ibrâ-i âmm-ı katı‘u’n-nizâ‘la ibrâ ve iskāt eyledi ba‘de’l-yevm bâlâda tafsîl olunan hâriciyede ve müştemilât-ı mezkûrda müvekkile-i mezbûre Âişe Hatun’un kat‘â alâka ve medhali kalmayıp gerek dâhiliye ve gerek hâriciye ve bahçe[de] kat‘â alâka ve medhali kalmayıp mecmû‘-ı menzil oğlu mûmâ-ileyh es-Seyyid el-Hâc Mehmed Ağa’nın <<zimmetini>> mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî aşer min-Saferi’l-hayr li-seneti ihdâ ve hamsîn ve mi’ete ve elf.<br><br>Şuhûdü’l-hâl: Fahrü’l-eimme Süleyman Efendi b. Şeyh Ali, Mustafa Ağa [b.] el-Hâc Osman, Ayntâbî İsmail Çelebi b. Davud, Mustafa Beşe b. Ali, el-Hâc Ahmed Ağa b. Ali, el-Hâc Salih Ağa b. Hasan, Tokadî el-Hâc Ahmed Ağa b. ( ), el-Hâc Abdullah, el-Hâc Ahmed Berber, el-Hâc Ahmed b. Receb, Ahmed Beşe b. Mehmed, Haseki Ahmed Ağa [b.] [İ]brahim Bey.</p>          <br><a title="Önceki sayfa" style="text-decoration:none" href="./ayrmetin.php?idno=52494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o282"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>