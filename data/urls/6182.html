﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 350<br>Hüküm no: 428<br>Orijinal metin no: [87a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultanhamamı’nda dellâke olan Safiye’yi öldüren Cebeci İbrahim aleyhine azatlısı Ayşe’nin açtığı davanın sulhla sonuçlandığı</b><br><br>Sulh.<br><br>Mahmiye-i İstanbul’da Sultanhamamı’nda dellâke iken târih-i kitâbdan üç sene mukaddem ber-vech-i âtî katîle idiği müte‘ayyin olan Safiye bt. Abdullah b. Abdurrahman’ın verâseti zevc-i metrûkü gāib ani’l-meclis Mustafa b. Abdullah ile kendiyi i‘tâk eden mahmiye-i mezbûrede Hoca Hayreddin mahallesinde sâkine Âişe bt. Ahmed nâm hatuna münhasıra olduğu lede’ş-şer‘i’l-enver mütehakkık oldukdan sonra zâtı Mustafa Efendi b. Mehmed ve Mehmed Beşe b. Mustafa ta‘rîfleriyle mu‘arrefe olan mezbûre Âişe Hatun meclis-i şer‘-i şerîfde bâ‘isü hâze’l-kitâb Nâtır Cebeci İbrahim Beşe b. İshak nâm kimesne mahzarında ikrâr ve takrîr-i kelâm edip mezbûr Cebeci İbrahim Beşe târih-i mezkûrda atîkam mezbûrenin başına tokmak ile bi-gayr-ı hakkın darb ve katl ve boynundan ve elli üç zencîrli altınını ve otuz guruş kıymetli mücevher kuşağını ve yüz yirmi guruş kıymetli bir çift altın bileziğini ahz u kabz etmişidi deyü mûceb-i şer‘îsini ve eşyâ-i mezkûreden nısf hisse-i irsiyemi taleb ve da‘vâya mezbûr İbrahim Beşe üzerine şürû‘ eylediğimde ol dahi husûs-ı mezkûru bi’l-külliye inkâr etmeğin ba‘de vukū‘ı’l-münâza‘a beynimize muslihûn tavassut edip da‘vâ-yı mezkûremden beni mezbûr İbrahim Beşe ile an-inkâr on sekiz guruş üzerine sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezbûr on sekiz guruşu mezbûr İbrahim Beşe yedinden tamamen ahz u kabz eylediğimden sonra husûs-ı mezkûra müte‘allika âmme-i de‘âvî ve mutâlebât ve eymân ve muhâsamâtdan mezbûr Cebeci İbrahim Beşe’yi ibrâ-i âmm-ı râfi‘u’l-hısâm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 14 Muharrem sene [1]144.<br><br>Şuhûdü’l-hâl: İbrahim Beşe b. Hasan, Salih Beşe b. Osman, Du‘âcı Molla İbrahim b. Mustafa, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6181"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6183"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>