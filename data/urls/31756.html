﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 366<br>Hüküm no: 348<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sulumanastır yanındaki vakıf kasap dükkânı kiracısı Kasap İshak Beşe’nin çocuksuz vefatı nedeniyle dükkânın Ebubekir b. Mehmed’e kiralanması</b><br><br>Sulumanastır’da kasab<br><br>Ma‘rûz<br><br>Hudâvendigâr-ı sâbık cennet-mekân firdevs-âşiyân Sultan Abdülhamid Han -aleyhi’r-rahmetü ve’l-gufrân- evkāf-ı şerîfesi mülhakātından İstanbul’da Sulumanastır kurbünde vâki‘ bir bâb kasab dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeye vakf-ı müşârün-ileyh mütevellîsi temessüküyle mutasarrıf olan Kasab İshak Beşe bilâ-veled fevt olup gedik-i mezkûr cânib-i vakfa âid olduğu ihbâr olunmağla âlât-ı lâzıme-i mezkûreyi ber-vech-i âtî istîcâra tâlib kasab esnâfından işbu bâ‘isü’l-i‘lâm Ebûbekir b. el-Hâc Mehmed meclis-i şer‘-i münîrde vakf-ı müşârün-ileyh kāimmakām-ı mütevellîsi Dârüssa‘âde Ağası Kâtibi Hafız el-Hâc Mustafa Efendi tarafından umûr-ı vakfı rü’yete vekîl-i müsecceli câbi-i vakıf Halil Efendi b. Ahmed mahzarında Hâssa Kasabbaşısı izzetlü Mustafa Ağa tarafından mürsel Kasablar Kethudâsı Süleyman Ağa ve sâir mazbûtü’l-esâmî kasablar ustaları hâzır oldukları hâlde takrîr-i kelâm edip kāimmakām-ı mütevellî merkūm tarafından vekîl-i müsecceli mezbûr Halil Efendi gedik ta‘bîr olunan âlât-ı lâzıme-i mezkûreyi müteveffâ-yı merkūmun mahlûlünden sûk-ı sultânîde ba‘de’l-müzâyede ve inkıtâ‘ı’r-rağbe el-yevm mu‘accele mümâsili olduğu bi’l-ihbâr mütehakkık olan yedi yüz yirmi guruş mu‘accele ile taraf-ı vakf-ı müşârün-ileyhden kāimmakāmlığı hasebiyle bana îcâr ve teslîm, ben dahi ber-vech-i muharrer istîcâr ve tesellüm ve kabûl ve mu‘accele-i merkūm yedi yüz yirmi guruşu taraf-ı vakıf için vekîl-i mezbûra teslîm ve umûr-ı vakf-ı müşârün-ileyhe sarfla istihlâke emir etmemle ol dahi kabz ve umûr-ı vakfa sarfla ba‘de’l-istihlâk mu‘accele-i müstehleke-i merkūmenin adem-i istifâsına ve bi’l-cümle husûs-ı merkūma müte‘allika âmme-i de‘âvîden taraf-ı vakfı ve kāimmakām-ı mütevellî-i merkūm ile vekîl-i mezbûrun zimmetlerini kabûlü hâvî ibrâ ve iskāt eyledim dediğini kāimmakām-ı mütevellî vekîli mezbûr tasdîk etmeğin sâlifü’l-beyân gedik ta‘bîr olunan âlât-ı lâzıme müteveffâ-yı merkūmun mahlûlünden vech-i meşrûh üzere mezbûr Ebûbekir’e îcâr olunduğunu müş‘ir zabıt ve tasarrufu için taraf-ı vakf-ı müşârün-ileyhden temessük i‘tâsı istid‘â eylediği İstanbul Mahkemesi’nden huzûr-ı [âlîlerine i‘lâm olundu].<br><br>Fî 22 Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>