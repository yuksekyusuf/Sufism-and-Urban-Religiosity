﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 288<br>Hüküm no: 303<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gulam davasından Emine Hatun bt. eş-Şeyh Mehmed Efendi’nin vekili Ali Efendi ile Mustafa Efendi b. Mehmed’in sulh oldukları</b><br><br>Mahmiye-i Kostantıniyye mahallâtından Haraccı mahallesinde sâkine olan fahrü’l-muhadderât zahrü’l-muvakkarât Emine Hatun bt. el-merhûm eş-Şeyh Mehmed Efendi tarafından zikri âtî olan sulha ve bedelin kabza ve ibrâya vekâlet iddi‘a edip Mekke-i Mükerreme şerefehallâhü te‘âlâ kazâsından münfasıl olan kıdvetü’l-ulemâi’l-kirâm umdetü’l-fuzalâi zevi’l-ihtirâm mevlânâ Ali Efendi b. el-merhûm Mehmed Efendi mahfil-i şer‘-i hatîrde hâfızü’l-kitâb fahrü’l-müderrisîni’l-kirâm zahrü’l-mehâdîm zevi’l-ihtirâm mevlânâ es-Seyyid Şeyh Mehmed Efendi b. el-mevleviyyü’l-merhûm câmi‘u esnâni’l-fezâil ve’l-ulûm Dürrî Mehmed Efendi tarafından musâlaha-i emniyeye ve bedel-i sulhi def‘a vekîl olup vekâleti nehc-i mu‘teber üzere sâbite olan kıdvetü’l-müderrisîn mevlânâ Mustafa Efendi b. Mehmed mahzarında bi’l-vekâle ikrâr-ı tâm ve takrîr-i kelâm edip bundan akdem müvekkilem müşârun-ileyhâ Âmine Hatun müvekkil-i mûmâ-ileyh Şeyh Mehmed Efendi’ye elli bin akçe kıymetli Sünbül nâm siyâh hâdim abd-i memlûkunu îdâ‘ ve teslîm edip müşârun-ileyh Şeyh Mehmed Efendi dahi ba‘de’l-kabz âhara bey‘ ile istihlâk edip ba‘dehû müvekkile-i merkūme kıymet-i mezkûreyi tazmîn murâd edip taleb etdikde müvekkil-i mûmâ-ileyh dahi zikr olunan gulâm müvekkilemin memlûku olup kendüye îdâ‘ eylediğini inkâr etmeğle beynlerinde münâza‘ât-ı kesîre vâkı‘ olmuş idi el-hâletü hâzihî tavassut-ı muslihîn ile vekîl-i mezbûr da‘vâ-yı mezkûreden benim ile an-inkâr kırk iki zehebî filori üzerine inşâ-i akd-i sulh edicek ben dahi vekâlet-i mahkiyyem hasebi ile sulh-ı mezkûru kabûl etdikden sonra müvekkile-i mezbûrenin cemî‘ husûmât ve da‘âvâsından müvekkil-i müşârun-ileyh es-Seyyid Mehmed Efendi’nin zimmetini ibrâ-i âmm-ı kātı‘ü’n-nizâ‘la vekâleten ibrâ eyledim dedikde gıbbe’t-tasdîk müşârun-ileyh Ali Efendi vekîl-i mezbûr Mustafa Efendi’den akd-i sulh-i mezbûr mûcebi üzere bedel-i sulh olan meblağ-ı merkūm kırk iki filoriyi taleb ve da‘vâ edip kabz etmek murâd eyledükde merkūm Mustafa Efendi dahi ber vech-i meşrûh sulha ve bedel-i sulhu def‘a vekîl olduğuna mu‘terif olup lâkin müşârun-ileyh Ali Efendi’nin nehc-i mezkûr üzere musâlaha ve ibrâya ve bedel-i sulhu kabza vekîl olduğu vech-i şer‘î üzere sâbit olmamışdır lâkin binâ-i bedel-i sulhu def‘ etmekden imtinâ‘ ederin deyicek mûmâ-ileyh Ali Efendi’den vekâlet-i meşrûhasını mübeyyine beyyine taleb olundukda udûl-i müslimînden mevlânâ İsmail Efendi b. Hasan ve mevlânâ Abdurrahman b. Mehmed li-ecli’ş-şehâde hâzırân olup fi’l-vâki‘ mezbûre Âmine Hatun müşârun-ileyh Ali Efendi’yi ber vech-i meşrûh müşârun-ileyh Şeyh Mehmed Efendi ile zikr olunan gulâm da‘vâsından sulha ve ibrâya ve bedel-i sulhu kabza bizim huzûrumuzda vekîl edip ol dahi vekâleti kabûl eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri hayyiz-i kabûlde vaki‘ olup mûcebiyle sulh-i mezkûru def‘a hüküm ve tenbîh olundukdan sonra merkūm Mustafa Efendi dahi bi’l-vekâle bedel-i sulh-i mezkûr olan kırk iki zehebî filoriyi tamâmen vekîl-i müşârun-ileyh Ali Efendi’ye meclis-i şer‘de teslîm edip ol dahi bi’l-vekâle alup kabz eyledikde mâ vaka‘a gıbbe’t-taleb ketb ve terkīm olundu.<br><br>Hurrire fî-evâsıtı şehri Zilhiceti’ş-şerîfe li-sene selâse ve selâsîn ve elf.<br><br>Şuhûdü’l-hâl: Kıdvetü’l-ulemâi’l-kirâm mevlânâ Mustafa Efendi b. el-merhûm Cafer el-müderris bi-medreseti’s-Sultan Bâyezid Hân bi-Edirne sâbıkā, umdetü’l-ulemâi’l-eşrâf es-Seyyid Mustafa Efendi b. el-müvellâ el-merhûm bi-Yavuz Efendi, fahrü’l-hutabâ mevlânâ İbrahim Efendi b. Ahmed el-hatîb bi-Câmi‘i Ayasofya, zahrü’l-müderrisîni’l-kirâm mevlânâ Mehmed Efendi b. Abdurrahman, umdetü’l-kuzât mevlânâ es-Seyyid Burhaneddin Efendi b. es-Seyyid Mehmed, Mefharü’l-vülât Mustafa Efendi b. Ahmed, zahrü’l-cüyûş Mehmed Çavuş b. Dursun, Mehmed Çelebi b. ( ), Fahrü’l-müderrisîn mevlânâ Gubarizâde Ahmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=39594"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39596"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>