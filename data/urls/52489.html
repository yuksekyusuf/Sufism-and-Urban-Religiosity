﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 175<br>Hüküm no: 179<br>Orijinal metin no: [56b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye Hatun’un yanında olan küçük oğlu Mustafa için nafaka takdiri</b><br><br>Mahmiye-i İstanbul’da Samatya kurbünde Balcı mahallesi sâkinelerinden olup zâtı Ahmed b. Ali ve Osman b. Ahmed nâm kimesneler ta‘rîfleriyle mu‘arrefe olan işbu râfi‘atü’l-vesîka Safiye bt. Abdullah nâm hatun medîne-i Üsküdar’da meclis-i şer‘-i şerîf-i enverde zevc-i sâbıkı Ahmed b. Hüseyin nâm kimesne mahzarında bast-ı kelâm ve ifâde-i merâm edip mezbûr Ahmed zevcim olup bundan akdem beni bâyinen tatlîk etmekle mezbûrun firâşından hâsıl ve benden mütevellid hâlâ bi-hakkı’l-hıdâne hacr u terbiyemde olan sadrî sagīr oğlum Mustafa’nın nafaka ve kisveye eşedd-i ihtiyâcı olmağla babası mezbûr üzerine kıbel-i şer‘den kadr-ı ma‘rûf nafaka ve kisve-bahâ farz ve takdîr olunmak matlûbumdur dedikde hâkim-i muvakkı‘-i sadr-ı kitâb tûbâ-lehû ve hüsnü-meâb efendi hazretleri dahi tarafeynin rızâsıyla târîh-i kitâbdan külle yevm yedişer akçe farz ve takdîr buyurup meblağ-ı mefrûz-ı mezkûru sagīr-i mezbûrun levâzımına harc ü sarfa ve lede’l-hâce istidâneye ve vakt-i zaferde babası mezbûr Ahmed üzerine rücû‘a mezbûre Safiye Hatun’a kıbel-i şer‘den izin birle mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Saferi’l-hayr li-seneti ihdâ ve hamsîn ve mi’ete ve elf.<br><br>Şuhûdü’l-hâl: Mehmed Efendi b. Ahmed, Hâfız Ömer Efendi b. Mustafa, Veli Ağa b. Mehmed, es-Seyyid Süleyman b. Mehmed, Hasan Bey b. Mustafa, el-Hâc Hanefi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=52488"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52490"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o282"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>