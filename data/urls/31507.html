﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 144<br>Hüküm no: 99<br>Orijinal metin no: [12a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci tellalı Şerife bt. Musa’nın Kasap Ali’den taleb eylediği cariyenin ortaya çıkarılması</b><br><br>Câriye mâddesi<br><br>Ma‘rûz<br><br>Sâhibe-i arzuhâl mu‘arrefetü’z-zât Esir dellalesi Şerife Âişe bt. Musa meclis-i şer‘-i enverde Ketancı Ali b. Abdullah ile zikri âtî câriyenin mâlikesi Hadice bt. Halil tarafından vekîl-i mürseli Abdullah b. Hasan hâzır olduğu hâlde İstanbul’da Balıkpazarı’nda sâkin Taşköprülü Kasab Ali b. Hasan mahzarında müvekkile-i mezbûrenin malı olup âhara bey‘ için yedime verdiği bir re’s Çerkes cinsinden Tiriznid nâm sekiz yaşında bikr câriyeyi şehr-i sâbık Ramazani’l-mübârekin beşinci günü müşteriye irâe edeceğim deyü işbu hâzır bi’l-meclis Ketancı Ali yedimden ahz ve işbu mezbûr Kasab Ali’ye verip câriye-i mezbûre dahi el-yevm yedinde olmağla mezbûr Kasab Ali’den hâlâ taleb ederim deyü hâzır-ı mezbûr Ketancı Ali tasdîkiyle eylediği da‘vâsını mezbûr Kasab Ali bi-tamamihi ikrâr ü i‘tirâf edip, lâkin câriye-i mezbûreyi ben hâzır-ı mezbûr Ketancı Ali’den malı olmak üzere bin yüz elli guruş semen-i medfû‘a iştirâ edip ismi ma‘lûmum olmayan bir kimesneye bey‘ etmiş idim deyü sûret-i def‘de îrâd eylediği kelâmını ve kabz-ı semen eylediğini hâzır-ı mezbûr Ketancı Ali inkârından başka mezbûr Kasab Ali’nin esnâ-yı tekellümünde, telakkumunda fesâd mizâcı ihsâs olunduğundan gayrı câriye-i mezbûre el-yevm yedinde mevcûd olduğu ihbâr olunmağla cevârî bey‘ ü şirâsı husûsunda kefîle rabt olunarak bey‘ ü şirâ olunup bilâ-kefîl iştirâ ve bey‘ olunmamak bâ-fermân-ı âlî memnû‘ iken câriye-i mezbûreyi Ketancı Ali’den iştirâ ve bilmediğim bir âdeme bey‘ eyledim demesini zâhir-i hâli dahi mükezzib ve hilâf-ı fermân-ı âlî olmağla umûr-ı ibâdı fesâddan vikāye evvelâ câriye-i mezbûreyi mezbûr Kasab Ali’den cebren zâhire ihrâç etdirilip ba‘dehû terâfu‘-ı şer‘a havâle buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu].<br><br>Fî 14 Şevvâl sene 1222</p>          <br><a title="Önceki sayfa" style="text-decoration:none" href="./ayrmetin.php?idno=31506"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31508"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>