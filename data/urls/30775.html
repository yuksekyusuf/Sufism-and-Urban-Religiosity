﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 81<br>Hüküm no: 21<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Avakim’in, Duhânî Hacı İsmail’e olan borcunu ödemesi</b><br><br>579 guruş hüküm<br><br>Ma‘rûz<br><br>Arzuhâlde mezkûr Duhânî el-Hâc İsmail b. İbrahim meclis-i şer‘-i münîrde arzuhâl eden Tütüncü Avakim zimmî muvâcehesinde mersûm Avakim zimmî zimmetinde cihet-i karzdan yedi yüz beş guruş ve ma‘lûmü’l-vezn ve’l-kıyye duhân semeninden üç yüz otuz altı guruş ki ciheteyn-i mezkûreteynden cem‘an bin otuz beş guruş alacağım olup hatta mersûm Avakim zimmî meblağ-ı mecmû‘-ı mezkûr bana deyni olduğunu bin iki yüz on dört senesi Şa‘banının yirmi beşinci günü ikrâr ve yedime işbu bir kıt‘a deyn temessükü i‘tâ eylediğinden sonra meblağ-ı mezkûrun dört yüz altmış beş guruşunu bana edâ etmekle bâkīsi olan beş yüz yetmiş dokuz guruşu hâlâ taleb ederim deyü da‘vâ ettikde ol dahi cevâbında ikrâr-ı deyn ve temessük-ı mezkûr kendinin olduğunu i‘tirâf edip lâkin meblağ-ı mezkûrun yedi yüz beş guruşu deynim olup ve üç yüz otuz altı guruşluk duhânı ben iştirâ etmeyip deynim yok iken kâziben ikrârında kazib ve kendisi da‘vâ-yı mezkûresinde mübtil olmadığına müdde‘î-i merkūm el-Hâc İsmail’e yemîn verilmeğin mersûm Avakim zimmînin ikrârı mûcebince meblağ-ı bâkī-i mezkûr beş yüz yetmiş dokuz guruşu müdde‘î-i merkūm el-Hâc İsmail’e edâ ve teslîme mersûm Avakim zimmîye tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-22 min-Şa‘ban sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30774"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30776"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>