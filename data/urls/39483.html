﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 202<br>Hüküm no: 191<br>Orijinal metin no: [37b-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Ali’nin miras payını alması için Emine Hatun bt. Ali’yi vekil ettiği</b><br><br>Udûlden Ramazan b. Ahmed ve Mehmed b. Abdullah nâm kimseler meclis-i şer‘a hâzırân olup, bundan akdem mahmiye-i Galata tevâbi‘inden Kasımpaşa mahallâtından Kulaksız mahallesinde vefât eden Rukiye Hatun bt. Süleyman Ağa nâm hatunun zevc-i metrûkü ve âti’z-zikr vekâleti münkir Ali Çelebi b. Mehmed nâm hasm-ı câhid mahzarında bâ‘isetü hâze’l-kitâb Emine Hatun bt. Ali nâm hatundan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müteveffât-ı mezbûrenin ana-baba bir amca oğlu ve vârisi Mehmed Beşe b. Ali er-râcil nâm kimse müsteşhede-i mezbûre ceddesini cemî‘ umûruna ve kâffe-i hukukūna ve husûsen hâlen münkir-i mezkûrun vâzı‘-ı yed olduğu, mûrise-i mezbûreden kendisine irs-i şer‘î ile intikal eden terekedeki hissesinin kabz ve îsâline ve kabz ve îsâl için hükkâm-ı kirâm indinde muhâsama ve murâfa‘aya vekîl ve nefsine nâib-i menâb kıldı. O dahi vekâlet-i merkūmeyi kabûl etti. Ba‘de ri‘âyet-i şerâiti’l-kabûl şehâdetleri hayyiz-i kabûlde vâki‘ olmağın mâ-vaka‘a bi’t-taleb ketb olundu.<br><br>Cerâ zâlike ve hurrire fî-selhi şehri Ramazâni’l-mu‘azzam min-şuhûri sene selâse ve selâsîn ve elf min-hicreti’n-nebeviyye aleyhi efdalü’t-tahiyye.<br><br>Şühûdü’l-hâl: Şa‘bân b. Mustafa el-imâm, el-Hâc Ahmed b. Hüseyin, Mehmed b. el-Hâc Veli, Mustafa b. Ca‘fer el-muhzır, Osman b. Ca‘fer, Mehmed Çavuş b. Yusuf ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=39482"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39484"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>