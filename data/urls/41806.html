﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 310<br>Hüküm no: 276<br>Orijinal metin no: [71a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Abdullah’ın bargir bedelinden Süleyman Ağa’da olan alacağını tahsil etmesi</b><br><br>Canbaz tâifesinden bâ‘isü’l-kitâb el-Hâc Ahmed b. Abdullah nâm kimesne mahmiye-i İstanbul’da meclis-i şer‘-i hatîrde Süleyman Ağa b. Abdullah nâm kimesne mahzarında üzerine da‘vâ ve takrîr-i kelâm edip mezbûr Süleyman Ağa zimmetinde târîh-i kitâbdan iki ay mukaddem yedimden iştirâ ve kabz eylediği evsâfları beynimizde ma‘lûm on re’s bargir semeninden yüz altmış beş guruş hakkım olup meblağ-ı merkūmun yüz guruşunu bundan akdem mezbûr Süleyman Ağa yedinden ahz u istifâ ve mâ‘adâ zimmetinde altmış beş guruş hakkım kalıp hattâ mezbûr Süleyman Ağa cihet-i mezkûreden bana yüz altmış beş guruş deyni olduğunu huzûr-ı Müslimînde ikrâr ve işhâd dahi etmiş iken hâlâ meblağ-ı bâkī-i mezbûr altmış beş guruşu mezbûr Süleyman Ağa’dan taleb eylediğimde bana edâdan imtinâ‘ eder, suâl olunup alıverilmek matlûbumdur dedikde, gıbbe’s-suâl ve akībe’l-inkâr müdde‘î-i mezbûrdan müdde‘âsına beyyine taleb olundukda udûl-i Müslimînden ve mahmiye-i mezbûrede Manisalı Çelebi mahâllesi ahâlîsinden el-Hâc Ali b. İbrahim ve Mustafa b. Ahmed ve Mustafa b. Hüseyin ve el-Hâc İlyas mahâllesinden Mehmed b. Mustafa nâm kimesneler [71b] li-ecli’ş-şehâde meclis-i şer‘e hâzirûn olup istişhâd olunduklarında fi’l-hakīka işbu mezbûr Süleyman Ağa bundan [akdem] müdde‘î-i mezbûr el-Hâc Ahmed’den iştirâ ve kabz etdiğim evsâfı beynimizde ma‘lûm on re’s bargir semeninden mezbûr el-Hâc Ahmed’e zimmetimde lâzımü’l-edâ ve vâcibü’l-kazâ yüz altmış beş guruş deynim vardır deyü bizim huzûrumuzda ikrâr ve bizi işhâd dahi eyledi, müdde‘î-i mezbûr için kabzını mu‘terif olduğu yüz guruşdan mâ‘adâ altmış beş guruşu dahi mezbûr Süleyman Ağa’dan hakk-ı taleb ve ahz vardır biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm mâ-vaka‘a <<gıbbe’t-tasdîki’ş-şer‘î mâ-vaka‘a>> bi’t-taleb ketb olundu.<br><br>Fi’l-yevmi’l-âşir min-şehri Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: Es-Seyyid Hüseyin b. Mehmed, Mustafa b. Hasan, Ahmed Beşe b. Abdullah, Mehmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41805"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41807"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>