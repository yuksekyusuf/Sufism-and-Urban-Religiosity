﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 290<br>Hüküm no: 272<br>Orijinal metin no: [60b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. Tanaş’ın aşçı ve hoşafçı dükkânını Dimo v. diğer Tanaş’a sattığı</b><br><br>Aşçı ve hoşâbcı<br><br>Mahmiye-i İstanbul’da kâin aşçı ve hoşâbçı ve çevrenci esnâfından Nikola v. Tanaş nâm zimmî meclis-i şer‘-i hatîr-i lâzımü’t-tevkīrde yine esnâf-ı merkūmeden işbu hâmilü’r-rakīm Dimo v. diğer Tanaş nâm zimmî muvâcehesinde ikrâr-ı tam ve takrîr-i kelâm edip mahmiye-i mezbûrede Tahtakale kurbünde kâin bozahâne ittisâlinde vâki‘ ma‘lûmü’l-hudûd bir bâb aşçı ve hoşâbçı dükkânı derûnunda mevcûde beyne’l-esnâf gedik ta‘bîr olunur yirmi şiş ve on hoşâb tası ve dört kazgan ve dört karavana ve iki batya ve sâir âlât-ı lâzıme-i ma‘lûmenin yüz yirmi sehm i‘tibâriyle yüz on iki sehm bir pul hisse-i şâyi‘ası âharların mâlı olmağla mâ‘adâsı olup akd-i âti’z-zikrin sudûruna değin bâ-hüccet-i şer‘iye benim yedimde mâlım ve mülküm olan yedi buçuk sehm bir pul hisse-i şâyi‘ası ile yine mahâll-i mezkûrda vâki‘ kezâlik ma‘lûmü’l-hudûd zikr olunan bir bâb bozahâne derûnunda mevcûde beyne’l-esnâf gedik ta‘bîr olunur bir kazgan ve dört fıçı ve bir çekmece ve sâir âlât-ı lâzıme-i ma‘lûmeden yüz yirmi sehm i‘tibâriyle yüz on altı buçuk sehmi âharların mâlı olmağla mâ‘adâsı olup kezâlik bâ-hüccet-i şer‘iye yedimde mâlım ve mülküm olan üç buçuk sehm hisse-i şâyi‘asını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şürekâm izin ve icâzetleriyle iki bin guruşa mesfûr Dimo zimmîye bey‘ ve temlik ve her birimiz vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semenleri olan meblağ-ı merkūm iki [bin] guruşu bana def‘ ü teslîm eylediğinde ben dahi yedinden tamamen ve kâmilen ahz [61a] ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt etmemizle fîmâ-ba‘d zikr olunan aşçı ve hoşâbçı âlât-ı lâzımesinden i‘tibâr-ı mezkûr üzere yedi buçuk sehm bir pul hisse-i şâyi‘a ile sâlifü’l-beyân bozahâne âlât-ı lâzımesinden kezâlik i‘tibâr-ı merkūm üç buçuk sehm hisse-i şâyi‘ada benim kat‘a alâka ve medhalim kalmayup her biri mesfûr Dimo zimmînin mâl-ı müşterâsı ve hakk-ı sırfı olmuşdur dedikde gıbbe’t-tasdîki’l-mu‘teber mâ-vaka‘a bi’t-taleb olundu.<br><br>Fî 16 min-Ş sene 1238.<br><br>Şühûdü’l-hâl: Yiğitbaşı Ali Ağa b. ( ), Yazıcı Mehmed Eşref Efendi b. ( ), Kebâbcılar Kethudâsı Hüseyin Ağa b. ( ), Mütevellî Mehmed Emin Ağa b. ( ), sâbık Kethudâ es-Seyyid el-Hâc Hasan Ağa b. ( ), Bahçekapılı el-Hâc Hüseyin Usta b. ( ), Usta Kosta zimmî v. ( ), Şişman Tarbin zimmî v. ( ), Panco zimmî v. ( ), diğer Tarbin zimmî v. ( ), Yani zimmî v. ( ).</p>          <br><a title="Önceki sayfa" style="text-decoration:none" href="./ayrmetin.php?idno=33169"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33171"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>