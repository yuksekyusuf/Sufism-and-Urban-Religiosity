﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 400<br>Hüküm no: 600<br>Orijinal metin no: [70b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Musli’nin tasarrufundaki tarlalarının Ahmed b. Mehmed’e verildiğine dair hüccet talebi</b><br><br>İşbu sâhibü hâze’s-sahîfe Ahmed b. Mehmed nâm kimesne mahfil-i kazâda hâzır olup takrîr-i kelâm edip, vilâyet-i Rumeli’nde Nevrekob kazâsına tâbi‘ Teşon nâm karye sâkinlerinden iken fevt olan Musli nâm kapıcının evlâd-ı zükûru kalmayıp, üç kızları kalıp, karye-i merkūme sınırı dâhilinde vâki‘ tasarrufunda olup lede’l-ahâlî ve’l-cîrân hudûdları ma‘lûme olan tarlaları ve çayırları ve yaylak ve cevherlik yerleri mahlûle olup, bi hasebi’l-kānûn tapuya müstahak oldukda, hakk-ı karârı ile kızlarına teklîf olundukda, taleb ve rağbet etmedikleri ecilden, ben tâlib ve râgıb olup, arâzî-i mezbûre zâbiti olan Mehmed Halife yedinden yirmi beş akçe resm-i tapu alıp, kabz edip arâzî-i merkūmenin tasarrufiyçün yedime hat ve hâtemini müştemil temessük vermişdir. Nazar olunup li ecli’l-isti‘lâm kıbel-i şer‘den dahi yedime hüccet verilmesini taleb ederim deyû târih-i kitâb şehri Cumâdelâhiresi evâili ile müverraha ve zâbit-i mezbûr Mehmed Halife hat ve imzâsıyla mümzât ve hâtemi [ile] mahtûme temessük ibrâz edip, nazar olundukda, mezbûr Ahmed’in takrîr-i meşrûhuna muvâfık ve mutâbık bulunmağın ve hurûfu dahi kıbel-i şer‘den ketb olunup, yedine def‘ olundu. Hurrire fî 5 min Şa‘bâni’l-mu‘azzam li sene 1027.<br><br><br>Şuhûdü’l-hâl: İbrahim Kâmil eş-şehîr Potuksârlı?, Mehmed Bey Kethüdâ-yı Nevrekob, Mehmed Çavuş [b.] Burak, Mustafa Çelebi b. ( ) Halife, Hüsam Halife Tezkire-i Halife, Ali Çelebi b. Hasan, Mehmed Abdi b. Davud ve Veli Bey b. Abdullah, Bekir b. Osman, Mustafa Çelebi b. Hidâyetullah, Mehmed b. Zeynî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24704"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24706"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b400"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>