﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 252<br>Hüküm no: 352<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Abdullah’ın boşandığı kocasında alacağı kalmadığı</b><br><br>Galata kazası muzâfâtından kasaba-i Tophane’de Çerkes el-Hâc Hasan Mahallesi’nde sâkine Âişe bt. Abdullah nâm hatun mahfil-i kazâda zevc-i mutallıkı olup vilâyet-i Rumeli’nde Uruscuk nâm kasabada sâkin olan el-Hâc Mustafa b. el-Hâc Üveys tarafından ikrâr-ı âti’l-beyânı tasdîka vekîl olup vekâleti hasm-ı münkir mahzarında Mehmed Bey b. Veli ve Süleyman b. Abdullah şehâdetleri ile şer‘an sâbite olan işbu bâ‘isü’l-kitâb Receb Bey b. Abdullah Yesârî muvâcehesinde ikrâr-ı tâm ve takrîr-i kelâm edip zevcim müvekkil-i mezbûr el-Hâc Mustafa’yı tatlîk eyledikde ma‘kūdün-aleyh olan bin beş yüz akçe mehr-i müeccelim ve nafaka-i iddetim için farz ve takdîr olunup istidâne eylediğim beş yüz akçe hakkım zimmetinde kalmışdı, hâlâ zikrolunan iki bin akçeyi müvekkil-i mezbûr el-Hâc Mustafa bana irsâl etmekle meblağ-ı mezbûr bi’t-tamam makbûzum olup zikrolunan iki bin akçe hakkımdan bir akçe ve bir habbe bâkī kalmadı meblağ-ı mezbûra ve hukūk-ı zevciyete müte‘allik da‘vâdan müvekkil-i mezbûr el-Hâc Mustafa’nın zimmetini ibrâ-i âmm-ı kātı‘u’n-nizâ‘ ile ibrâ ve ıskāt ederim, min-ba‘d da‘vâ ve nizâ‘ım kalmadı, eğer bir tarîk ile da‘vâ dahi edersem lede’l-hükkâm istimâ‘ olunmaya dedikde mukırra-i mezbûre [Âişe]’nin ber-vech-i meşrûh cârî ve sâdır olan ikrâr ve takrîri vekîl-i mezbûr Receb Bey vicâhen tasdîk ve şifâhen tahkīk etmeğin mâ-vaka‘a gıbbe’t-taleb ketb ü sebt olundu.<br><br>Fi’l-yevmi’s-sâdis aşer min-Cemâziyelâhire li-sene erba‘a ve sittin ve elf.<br><br>Şuhûdü’l-hâl: el-Hâc Musa b. Abdi, Mahmud b. Ahmed, Muslı Çelebi b. Mehmed, el-Hâc Osman b. el-yesârî, Mehmed Bey attâr, el-Hâc Ali b. Abdullah, Ramazan Beşe b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>