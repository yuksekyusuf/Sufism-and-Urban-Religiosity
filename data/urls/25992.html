﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 896<br>Hüküm no: 1105<br>Orijinal metin no: [154a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ferhad b. Abdullah’ın vakfettiği menzilin oturma hakkının ulemadan Hüseyin Efendi b. Ali’ye verildiği</b><br><br>Dârü’l-hilâfeti’l-aliyye Kostantıniyyeti’l-mahmiye’de Zeyrek Câmi‘i kurbünde vâki‘ bir tarafdan câmi‘-i mezbûr imâmı tasarrufunda olan vakıf menziline ve tarafeyni İsmail Çelebi[‘nin] mutasarrıf olduğu menzillere ve taraf-ı âharı tarîk-i âmma müntehî olan vakıf menzili ashâb-ı hayrâtdan el-Hâc Ferhad b. Abdullah el-harrât nâm sahibü’l-hayrın menzil-i mezbûrun süknâsını evvelâ kendi nefsine ba‘dehû bir recül-i âlim ve sâliha şart ve ta‘yîn etmeğin hâlâ ber-mûceb-i şart-ı vâkıf menzil-i mezkûrun mutasarrıfı olan İsmail menzil-i mezbûrda sâkin olmayıp âhara îcâr etmekle ref‘ olunup ber-mûceb-i fermân-ı âlî menzil-i mezbûr ulemâdan Receb Efendi b. Ramazan’a tevcîh olundukda mezbûr Receb Efendi mârrü’z-zikr menzilden hüsn-i ihtiyârı ile kasr-ı yed etdikde ulemâdan olup süknâya her vechile eşedd-i ihtiyâcı olan işbu râfi‘u’l-kitâb Hüseyin Efendi b. Ali’ye menzil-i mezbûr tevcîh olunup tasarrufu için kıbel-i şer‘-i mergūbdan işbu vesîka ketb olunup mezbûr Hüseyin Efendi yedine def‘ olundu.<br><br>Hurrire fi’l-yevmi’s-sâbi‘ min-şehri Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Fahrü’l-kuzât es-Seyyid Abdurrahim Çelebi el-kādî bi-Yenipazar muvakkaten, Umdetü’l-müderrisîn Mahmud Efendi, Fahrü’l-müderrisîn Yusuf Efendi b. Yusuf, Fahrü’l-eimme Abdülkadir Efendi el-imâm, Hasan Efendi el-müezzin, Mehmed Efendi kâtib-i masraf, diğer Mehmed Çelebi el-bezzâz, Salih Beşe el-râcil, Mustafa Halîfe be-ocak, Yusuf Beşe er-râcil.</p>          <br><a title="Önceki sayfa" style="text-decoration:none" href="./ayrmetin.php?idno=25991"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25993"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b896"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o912"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>