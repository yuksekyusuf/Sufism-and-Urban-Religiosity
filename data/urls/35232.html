﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 131<br>Hüküm no: 94<br>Orijinal metin no: [21a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hani Hatun’un vâris olmadığından evinin Hamza Bey’e satıldığı</b><br><br>Mahrûse-i İstanbul’da beytü’l-mâl-i hâssa emîni olan fahrü’l-akrân Mehmed Çavuş b. Hüseyin meclis-i şer‘-i şerîfde işbu bâ‘isü’l-kitâb fahrü’l-akrân Hamza Bey b. Abdullah nâm korucu mahzarında takrîr-i merâm edip mahrûse-i mezbûrede Pirinççimescidi mahallesinde bundan esbak vefât edip zâhirde verâset-i ma‘rûfu olmamağla muhallefâtı üç odalı ve bir ocaklı sofalı ve diğer sofalı ve bi’r-i mâi ve kenîfi ve muhavvatayı müştemil olup beytü’l-mâl-i mezbûre zabt olunan merhûme Hânî Hatun bt. Mustafa’nın cümle muhallefâtından mahalle-i mezbûrede vâki‘ olup bir tarafı Hasan Çelebi b. Musa mülküne ve bir tarafı el-Hâc Cafer’e ve bir tarafı el-Hâc Cafer b. Abdullah mülkü ile ve bir tarafı Hasan Bey mülki ile ve tarîk-i âm ile ve Hasan mülkü ile mahdûd ve mümtâz olan mülk menzil beytü’l-mâl-i mezbûr tarafından Mustafa Efendi nâm kādıya yirmi dört bin akçeye bey‘ olundu hâlâ <<kıymet-i mezbûr ile gabn ile bey‘ olunduğu zâhir ve mütehakkık olup>> menzil-i merkūma gabn ile bey‘ olduğu zâhir olup ziyâde bahâ ile menzil-i merkūma râgıb kimesne olup [olmayıp] geri âhara ziyâde ile bey‘i fermân olmağın geri Sûk-ı sultânîde mecâlis-i tâlibîne arz olundukda bi’l-müzâyede kıymeti otuz bin akçede mezbûr Hamza Bey’in üzerinde menzil-i mezbûr karâr edip ziyâde ile rağbet eder kimse olmamağın menzil-i mezbûru bi-cümleti’t-tevâbi‘ ve’l-levâhık mûmâ-ileyh Hamza Bey’e otuz bin akçeye îcâb ve kabûlü hâvî bey‘-i bâtt-ı şer‘î ile bey‘ ve teslîm edip meblağ-ı merkūm otuz bin akçeyi müşterî-i merkūm yedinden beytü’l-mâl [emîni] mersûm yedinden alıp kabz ve tesellüm etdim deyü tâyi‘an ikrâr ve i‘tirâf etdikde kayd olundu.<br><br>[Tarihi yazılmamıştır.]<br><br>Şühûdü’l-hâl: el-Hâ[c] Mehmed …? ve Ali Çavuş [b.] Abdullah ve Mustafa Çavuş Kâtibzâde, ve Cafer Çavuş b. Hızır ve Osman Çavuş b. Eyüb, Mahmud b. Abdullah, el-Hâc Pervâne b. Abdullah ve diğer Pervâne [b.] Abdullah ve Ali Çelebi b. Mesih ve Eyüb Efendi (…) ve Mehmed b. el-Hâc Hızır ve Abdi Kethudâ b. (…) ve (…) ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35231"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35233"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>