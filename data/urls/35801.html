﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 207<br>Hüküm no: 126<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbethâneci İstefani v. Mike’nin, İmâret Kâtibi merhûm Mahmud Raif Efendi nukūd-ı mevkûfesinden borç alması</b><br><br>Asıl târih-i hüccet Galata mahkemesinde. İdâne<br><br>İşbu sebt-i hâmiş olunan hüccet derûnunda ismi mezkûr şerbethâneci İstefani v. Mike meclis-i şer‘-i şerîf-i lâzımü’t-teşrîfde ashâb-ı hayrâtdan İmâret Kâtibi merhûm Mahmud Raif Efendi nukūd-ı mevkûfesinin bi’l-meşrûta mütevellisi vâkıf-ı müteveffâ-yı mûmâ-ileyhin sulbî sagīr oğlu Mehmed Hasib Efendi’nin vâlidesi ve tesviye-i umûruna kıbel-i şer‘den mansûbe vasîsi ve umûr-ı vakfı rü’yete dahi kezâlik kıbel-i şer‘den bâ-hüccet-i kāimmakāmı olup zâtı ta‘rîf-i şer‘î ile mu‘arrefe olan Cemile Hanım bt. Abdullah mahzarında ikrâr-ı tâm ve takrîr-i kelâm edip derûn-ı hâmiş-i hüccet-i mezkûrlerde tafsîl ve zikr ve beyân olunduğu üzere benim nukūd-ı mevkûfe-i mûmâ-ileyhe zimmetimde asl-ı mâl ve bâ-devr-i şer‘î nemâ cem‘an beş bin yüz yetmiş beş guruşdan nemâ-i merkūm altı yüz yetmiş beş guruşu kāimmakām-ı mütevelliye-i mûmâ-ileyhâya def‘ u teslîm eylediğimde ol dahi yedimden bi’t-tevliye ahz u kabz etmekle mâ‘adâ asl-ı mâl-ı mezkûr dört bin beş yüz guruş ile semeni işbu târih-i hâmişden i‘tibâren iki sene tamâmına değin müeccel ve mev‘ûduna vakf-ı mezbûrun mâlından ve kāimmakām-ı mütevelliye-i mûmâ-ileyhâ yedinden bi-safkatin vâhidetin iştirâ ve kabz eylediğim iki aded hilâlî sâ‘at semeninden dahi bin üç yüz elli guruş ki ciheteyn-i mezkûreteynden cem‘an beş bin sekiz elli guruş nukūd-ı vakf-ı mezkûre zimmetimde vâcibü’l-edâ ve lâzimü’l-kazâ deynimdir dedikde gıbbe’t-tasdîk mukırr-ı merkūmun sulbî kebîr oğlu şerbethâneci Anderyas ve diğer oğlu tüccâr hizmetkârı Aleksandri ve Büyükdere karyesi muhbiri Yorgi v. Dimitri’den her biri meclis-i ma‘kūd-ı mezkûrde kāimmakām-ı mütevelliye-i mûmâ-ileyhâ Cemile Hanım mahzarında her biri ikrâr-ı tâm ve takrîr-i kelâm edip mukırr-ı merkūm İstefan’ın nukūd-ı vakf-ı mezkûra zimmetinde vâcibü’l-edâ sahîhâ deyni olan meblağ-ı mecmû‘-ı mezkûr beş bin sekiz yüz elli guruşun edâsına biz dahi tarafeynden bi’l-emr ve’l-kabûl kefâlet-i mutlaka-i sahîha-i şer‘iyye ile kefîl bi’l-mâl ve zâminler olup ve her birimiz cihet-i kefâlet-i mezkûreden âharın zimmetine lâzım gelen meblağa dahi kezâlik tarafeynden bi’l-emr ve’l-kabul kefâlet-i mutlaka-i sahîha-i şer‘iyye ile kefîl ve zâminiz dediklerinde gıbbe’t-tasadiki’ş-şer‘î mâ-vaka‘a bi’t-taleb ketb olundu.<br><br>Fî 25 Safer sene 1279<br><br>Şuhûdü’l-hâl: Muhzır Mustafa Ağa b. ( ), Muhzır Süleyman Ağa b. ( ), Muhzır Ahmed Ağa b. ( ), Muhzır el-Hâc Yusuf Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35800"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35802"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o398"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>