﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 360<br>Hüküm no: 528<br>Orijinal metin no: [61b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Larende’nin Ağras köyündeki Döndü Hâtun vakfının, İstanbul Aksaray’da sâkin Çalabverdi b. İlyas’daki alacağının tahsil edilmesi</b><br><br>İşbu râfi‘ü’l-kitâb Abdülganî b. Ahmed nâm kimesne meclis-i şer‘de İstanbul mahallâtından Aksaray mahallesinde sâkin olan Çalabverdi b. İlyas nâm kimesneyi ihzâr ve mahzarında üzerine da‘vâ edip, vilâyet-i Karaman’da Lârende kazâsına tâbi‘ Ağras nâm karyede vâki‘ Döndü Hâtun vakfına mütevellî olan Mustafa b. Halil nâm kimesne beni İstanbul’da zimem-i nâsda olan mâl-ı vakfı da‘vâ ve taleb ve kabza vekîl nasb etmişdir. Hâlâ İstanbul’da mahalle-i mezbûrede sâkin olan merkūm Çalabverdi’de dahi mâl-ı vakf-ı mezbûrdan bin akçe vardır, suâl olunup alıverilmek taleb ederim dedikde, gıbbe’s-suâl mezbûr Çalabverdi cevâbında, fi’l-vâki‘ vakf-ı mersûme mütevellî-i mûmâ-ileyh yedinden ahz olunma bin fiddî ve râyic fi’l-vakt akçe deynim vardır. Lâkin mütevellî-i sâlifü’z-zikr tafsîl-i sâbık üzre müdde‘î-i merkūm Abdülganî’yi tevkîl ettiği ma‘lûmum değildir deyû inkâr edip, müdde‘î-i mezbûrdan da‘vâsına mutâbık beyyine taleb olundukda, udûl-i Müslimînden İvaz b. Cafer ve Ramazan b. İsmail nâm kimesneler li ecli’ş-şehâde mahfil-i kazâda hâzırân olup, edâ-yı şehâdet-i şer‘iyye edip, fi’l-vâki‘ müşârun-ileyh mütevellî-i vâkıf-ı mûmâ-ileyhin İstanbul’da zimem-i nâsda olan düyûnu da‘vâ ve taleb ve kabza bizim huzûru[muzda] merkūm Abdülganî[’yi] tevkîl edip, merkūm dahi bi’l-muvâcehe kabûl etdi. Bu husûsa şâhidleriz şehâdet dahi ederiz deyû şehâdet ettiklerinde, ba‘de ri‘âyet-i şerâ’iti’l-kabûl şehâdetleri hayyiz-i kabûlde vâkı‘a olmağın, mûcebiyle ilzâm olunup, mâ hüve’l-vâki‘ bi’t-taleb ketb olundu. Hurrire fi’l-yevmi’s-sânî aşer min Recebi’l-ferd li sene seb‘a ve ışrîn ve elf.<br><br><br>Şuhûdü’l-hâl: El-Hâc Hüseyin b. Osman, Mustafa b. Abdullah, İsmail b. Ramazan, Ahmed b. Hasan, Hamza b. Sefer</p>          <br><a title="Önceki sayfa" style="text-decoration:none" href="./ayrmetin.php?idno=24632"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24634"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>