﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 243<br>Hüküm no: 181<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia Hanım’ın vefat eden Afife Hatun’un terekesinden hakkını aldığı</b><br><br>Kezâlik akd-i meclis ettikde mahmiye-i mezbûrede Kuyumcu Bahşayiş mahâllesinde sâkine iken bundan akdem vefât eden Afife Hatun bt. Ferhad Ağa’nın verâseti zevc-i metrûkü el-Hâc İbrahim b. Mustafa ile mukarrun-leh bi’n-neseb cihetinden Rabia Hanım bt. Sinan Paşa’ya münhasıra ve tashîh-i meselesi iki sehmden olup sihâm-ı mezbûrenin bir sehmi zevc-i mezbûr el-Hâc İbrahim’e ve bâkī bir sehmi dahi mezbûre Rabia Hanım’a isâbeti tahakkukundan sonra mezbûre Rabia Hanım bt. Sinan Paşa b. Abdurrahman tarafından husûs-ı âti’l-beyanda vekîl olduğu zât-ı mezbûreyi ma‘rifet-i şer‘iyye ile ârifân es-Seyyid el-Hâc Mehmed Ağa b. es-Seyyid Abdülfettah ve el-Hâc Mehmed Ağa b. el-Hâc Hasan Ağa şehâdetleriyle şer‘an sâbit olan dâmâdları Mehmed Ağa b. Habib meclis-i mezbûrda tereke-i müteveffât-ı mezbûreye bi’l-verâse vâzı‘ü’l-yed olan zevci işbu bâ‘isü’l-kitâb mezbûr el-Hâc İbrahim mahzarında bi’l-vekâle ikrâr-ı tâm ve takrîr-i kelâm edip müteveffât-ı mezbûre Afife Hatun’un terekesi tahrîr ve ba‘de-ihrâci’l-masârıf ve’s-sülüs ber-mûceb-i defter-i kassâm-ı askerî tashîh-i mezbûr üzere müvekkilem mezbûre Rabia Hanım’ın hissesine isâbet eden kırk bin üç yüz altmış sekiz akçeyi tereke-i müteveffât-ı mezbûreden olmak üzere mezbûr el-Hâc İbrahim işbu meclis-i ma‘kūdda bana tamâmen def‘ u teslîm ben dahi vech-i muharrer üzere yedinden bi’t-tamâm ve’l-kemâl alıp kabz eyledim ba‘de’l-yevm meblağ-ı mezbûrdan yedinde bir akçe ve bir habbe bâkī kalmayıp müteveffât-ı mezbûrenin terekesinde dâhil-i defter ve hâric ez-defter hukūk-ı ma‘lûme ve mechûle mîrâsa müte‘allıka âmme-i de‘âvî ve mutâlebât ve kâffe-i eymân ve muhâsamâtdan mezbûr el-Hâc İbrahim’in zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim vechen mine’l-vücûh ve sebeben mine’l-esbâb da‘vâ ve nizâ‘ım yokdur dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Mustafa Çelebi b. el-Hâc Hasan ve İsmail b. Mustafa ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 14 Cumâdelâhire sene 1143.<br><br>Şuhûdü’l-hâl: Ahmed Ağa b. Ali, Şâtır Ahmed Ağa b. Mustafa, İbrahim Çelebi b. Ahmed, el-Hâc Yusuf b. Abdullah, İbrahim b. Ali, Ahmed b. el-Hâc Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>