﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 353<br>Hüküm no: 423<br>Orijinal metin no: [79b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un Beyşehir’in Saraycık köyündeki bağını Mehmed Bey’e satması</b><br><br>Fi’l-asl vilâyet-i Anadolu’da Beyşehri sancağında Yarangömü kazâsına tâbi‘ Kınıklı nâm karye sâkinelerinden olup hâlâ mahmiye-i İstanbul’da Uzun Yusuf mahallesinde sâkine Fâtıma Hatun bt. Hızır meclis-i şer‘-i şerîf-i enverde işbu râfi‘ü’l-kitâb Mehmed Bey b. Veli mahzarında ikrâr ve takrîr-i kelâm edip silk-i mülkümde münselik olup kazâ-i mezbûre tâbi‘ Saraycık nâm karye hudûdu dâhilinde vâki‘ inde’l-ahâlî ve’l-cîrân ma‘lûmü’l-hudûd iki dönüm mülk bağımı bi-cümleti’t-tevâbi‘ ve’l-levâhık mezbûr Mehmed Bey’e dört yüz akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ edip ol dahi iştirâ ve kabûl etdiğinden sonra semeni olan meblağ-ı mezbûr dört yüz akçeyi mezbûr Mehmed Bey yedinden tamâmen ahz u kabz edip mebî‘-i mezbûru mahallinde zabt ve tasarrufa mezbûr Mehmed Bey’i taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 21 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed b. Veli, Mehmed Bey b. Yusuf, Abdullah Efendi el-kādı, el-Hâc Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>