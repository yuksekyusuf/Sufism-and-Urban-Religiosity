﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 173<br>Hüküm no: 129<br>Orijinal metin no: [19a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un, kendisine ölünceye kadar bakmak şartıyla kocası Mustafa’ya ferağ ettiği evin ferağın hukuken geçerli olmadığından kendisine iadesi</b><br><br>Ma‘rûz<br><br>İstanbul’da Şehremîni kurbünde Cafer Ağa mahallesi sâkinelerinden olup zâtı ta‘rîf-i şer‘î ile mu‘arrefe olan Âişe Hatun Bâb Mahkemesi’nde meclis-i şer‘-i enverde zevci Mustafa mahzarında ashâb-ı hayrâtdan merhûm el-Hâc Abdurrahman Ağa Vakfı musakafâtından olup mahalle-i mezbûrede vâki‘ ma‘lûmü’l-hudûd ve’l-müştemilât bir bâb vakıf menzilimi bundan esbak zevcim mezbûr Mustafa’ya ölünce görüp gözetmek şartıyla ferâğ ve kasr-ı yed eylediğimden sonra lâkin ferâğ-ı mezkûr şart-ı mezkûre binâen fâsiddir deyü bundan akdem huzûr-ı şer‘de mezbûr Mustafa’dan ba‘de’d-da‘vâ ve’l-inkâr ben ber-vech-i muharrer müdde‘âmı mezbûr Mustafa muvâcehesinde ba‘de’l-isbât menzil-i mezkûru bâ-ma‘rifet-i mütevellî geri bana red ve teslîme mezbûr Mustafa’ya tenbîh olunup ve mûcebince bâ-ma‘rifet-i mütevellî menzil-i mezkûr kemâ-fi’l-evvel red ve zabt ve tasarrufum için işbu vakıf temessüğü dahi yedime verilmişiken mezbûr Mustafa menzil-i mezkûru bana teslîmden imtinâ‘ eder deyü ba‘de’d-da‘vâ ve’l-ikrâr mûcebince menzil-i mezkûru müdde‘iye-i mezbûre Âişe Hatun’a teslîme mezbûr Mustafa’ya tenbîh olunduğu huzûr-ı âlîlerine i‘lâm olundu.<br><br>Fî 10 min-Cemâziyelevvel sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7168"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7170"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>