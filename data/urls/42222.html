﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 138<br>Hüküm no: 116<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Ahmed Odabaşı’ya olan borcunu ödemesi hususunda İsmail Efendi’ye tenbihte bulunulması</b><br><br>Ma‘rûz,<br><br>Sâhib-i arzuhâl Esirci Ahmed Odabaşı derûn-ı arzuhâlde mezkûrü’l-ism İsmail Efendi ile mahfil-i şer‘iyyâtda terâfu‘larında mezbûr İsmail Efendi’ye bin yüz altmış sekiz senesi Cumâdelûlâsı’nda malımdan iki yüz guruş ikrâz ve teslîm, ol dahi yedimden iktirâz ve kabz etmekle hâlâ karz-ı mezbûr iki yüz guruş ile târîh-i mezbûrda mezbûr İsmail Efendi’nin bi-şartı’r-rücû‘ emriyle malımdan beynimizde navlun-ı sefine ve pençik ve kumanyaya masrûfum olan on altı guruş otuz beş para ki cem‘an iki yüz on altı guruş otuz beş parayı mezbûr İsmail Efendi’den taleb ederim deyü da‘vâ etdikde mezbûr İsmail Efendi dahi cevâbında ber-vech-i muharrer emrine binâen masrûfu olan meblağ-ı mezbûr on altı guruş otuz beş para müdde‘î-i mezbûra zimmetinde deyni olduğunu tasdîk ve meblağ-ı mezbûr iki yüz guruş kabzını dahi ikrâr ü i‘tirâf edip, lâkin mezbûr Ahmed Odabaşı’ya târîh-i merkūmdan bir ay mukaddem İstanbul’da Esir Pazarı’nda Kırımlıoğlu Lütfullah’ın odasında yedimde mülküm olan kara gözlü, kara kaşlı tahmînen on iki yaşında Meryem nâm bir re’s Gürcü câriyemi dört yüz yetmiş guruşa kendüye bey‘ ü teslîm, ol dahi yedimden iştirâ ve kabz etmekle meblağ-ı mezbûr iki yüz guruşu câriye-i mezbûre semeninden olmak üzere bana, ben dahi ahzetmiş idim deyü ba‘de’d-def‘ ve’l-inkâr mezbûr İsmail Efendi def‘ini beyân için ba‘de’l-istimhâl ve’l-imhâl beş aydan beri isbât edemeyip tâlib-i tahlîf dahi olmamağla mezbûr İsmail Efendi def‘-i mezkûruyla bilâ-beyyine bî-vech mu‘ârazadan ba‘de’l-men‘ ber-vech-i muharrer ikrâr ü i‘tirâfıyla sâbit olan iki yüz on altı guruş otuz beş parayı müdde‘î-i mezbûr Ahmed Odabaşı’ya edâ ve teslîme mezbûr İsmail Efendi’ye tenbîh olunduğu huzûr-ı âlîlerine i‘lâm olundu.<br><br>Fî 7 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>