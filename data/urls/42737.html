﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 481<br>Hüküm no: 631<br>Orijinal metin no: [130a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rıza Ali Efendi Vakfı’na ait yalının mütevellileri tarafından ecri misliyle başkalarına kiralanmasına eski kiracı Kürkçübaşı Mehmed’in engel olmaması</b><br><br>Bâ-mühr-i efendi<br><br>Ma‘rûz,<br><br>Derûn-ı arzuhâlde mezkûr Rıza Ali Efendi Vakfı’nın hâlâ mütevelliyeleri arzuhâl sâhibeleri Âişe Hatun’un zevci ve tarafından sâbitü’l-vekâle vekîli es-Seyyid Mesud Efendi ve Hâce diğer Âişe Afife hatunların vekîl-i şer‘îleri Şerife Zeyneb Hatun Arz Odası’nda ve du‘âhâne-i dâ‘îlerinde ma‘kūd meclis-i şer‘-i münîrde Bahâyî Kürfesi kurbünde vâki‘ bir tarafdan Şeyhülislâm-ı esbak merhûm es-Seyyid Murtaza Efendi yalısı ve bir tarafdan İbrahim Efendi yalısı ve bir tarafdan leb-i deryâ ve bir tarafdan tarîk-i âm ile mahdûd vakf-ı mezkûrdan bir bâb yalıya vaz‘-ı yed ve mutasarrıf ve derûn-ı arzuhâlde mezkûrü’l-ism Kürkçübaşı Mehmed Ağa mahzarında vakf-ı mezkûre müvekkilelerimiz mezbûretândan mukaddem mütevellî olan müteveffâ Sagīr Mehmed Efendi’nin tesviye-i emrine vasîsi olup kāimmakām-ı mütevellî olan Hadice Hatun sagīr-i mezbûrun hayatında bin yüz yetmiş bir senesi Recebi gurresinde sâlifü’l-beyân vakıf yalıyı Kaftânî el-Hâc İbrahim Ağa’ya üç bin iki yüz elli guruş icâre-i mu‘accele ve yevmî üç akçe müeccele ile bi’t-tevliye ba‘de’l-îcâr ve’l-istîcâr mezbûr Kaftânî el-Hâc İbrahim Ağa sene-i mezkûre Şa‘bânı gurresinde yalı-yı mezkûru mezbûr Kürkçübaşı Mehmed Ağa’ya kat‘an ferâğ ve kasr-ı yed etmekle mezbûrun ferâğ ve kasr-ı yedinden mezbûre Hadice zevci mezbûr Mehmed Ağa’ya îcâr ve tasarrufuna bi’t-tevliye izin ve temessük verip lâkin yalı-yı mezkûrun ol vakitde mu‘accele-i misli altı bin guruş olmağla mu‘accele-i mislinden noksâna mütevellî-i vakfın îcârı bâ-husûs kāimmakām-ı mütevelliye-i mezbûre Hadice’nin zevci mezbûre îcârı yedimizde olan iki kıt‘a fetvâ-yı şerîfeler mantûklarınca sahîh olmamağla mezbûr Kürkçübaşı Mehmed Ağa’ya yalı-yı mezkûrdan kasr-ı yed edip müvekkilelerimizin âhara îcârlarına mümâna‘at etmemek üzere tenbîh olunmak bi’l-vekâle murâdımızdır deyü da‘vâ ve mezbûr Kürkçübaşı Mehmed Ağa cevâbında yalı-yı mezkûra ber-minvâl-i muharrer vaz‘-ı yedini ikrâr, lâkin icâre-i mu‘accele-i misli taraf-ı vakıfdan kabz olunan üç bin iki yüz elli guruşdan ziyâde değildir deyü ihtilâf etmeleriyle kıbel-i şer‘-i münîrden mürsel Ahmed Hayreddin Efendi’nin yalı-yı mezkûr üzerine varıp huzûr-ı Müslimînde akdeylediği meclis-i şer‘de Kürkçübaşı Mehmed Ağa’nın ihzâr eylediği on nefer müseccelü’l-esâmî kimesneler yalı-yı mezkûrun icâre-i mu‘accele-i misli dört bin guruş olmak üzere ve mütevelliyeler vekîllerinin ihzâr eyledikleri Kapudan-ı esbak Mustafa Paşa silahdârı es-Seyyid Ali Ağa ve sadr-ı esbak Nâilî? Paşa hazînedârı Mehmed Emin Efendi ve Gülfar? Mukāta‘ası voyvodası el-Hâc Mahmud Ağa nâm üç nefer kimesneler altı bin guruş olmak üzere haber verdiklerini merkūm Ahmed Efendi mahâllinde tahrîr ve ma‘an meb‘ûs ümenâ-i şer‘le meclis-i şer‘a gelüp tarafeyn muvâcehelerinde inbâ ve muhbirûn-ı mezbûrûn es-Seyyid Ali Ağa ve Mehmed Emin Efendi ve el-Hâc Mahmud Ağa dahi hâzır olup her biri yalı-yı mezkûru yedi bin beş yüz guruş mu‘accele ile istîcâr ederiz deyü takrîr ve vekîllerin ibrâz eyledikleri iki kıt‘a fetvâ-yı şerîfelerin birinde “Hind mütevelliyesi olduğu vakıf menzili Amr’a ecr-i mislinden noksân-ı fâhiş ile îcâr ve teslîm eyledikden sonra müddet-i icâre tamâm olmadın Hind’in yerine Zeyneb mütevelliye olsa Zeyneb menzili Amr’dan alıp ecr-i misliyle âhara îcâra kādire olur mu? Cevâb-ı bâ-savâbında olur” deyü buyurulup âharında “Hind mütevelliyesi olduğu vakıf menzili ecr-i misliyle zevci Zeyd’e îcâr etmek câiz olur mu? Cevâb-ı bâ-savâbında olmaz” deyü buyurulmağın mûcebleriyle yalı-yı mezkûrdan kasr-ı yed edip vakf-ı mezkûrun hâlâ mütevelliyeleri müvekkilât-ı mezbûrâtın ecr-i misliyle âhara îcârlarına mümâna‘at etmemek üzere mezbûr Kürkçübaşı Mehmed Ağa’ya tenbîh olunduğu huzûr-ı âlîlerine i‘lâm olundu.<br><br>Fî 20 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42736"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42738"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b481"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o486"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>