﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 226<br>Hüküm no: 239<br>Orijinal metin no: [32a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaş v. Todoş ile Sisi bt. Yorgi’nin, Seyyid Muhterem Efendi Vakfı’ndan icareli menzil davavasında sulh oldukları</b><br><br>Menzilden ibrâ<br><br>Ma‘rûz<br><br>Arzuhâl eden Anaştaş v. Todoş meclis-i şer‘-i münîrde Nakībü’l-eşrâf efendi hazretleri nezâretlerinde olan evkāfdan es-Seyyid Muhterem Efendi vakfı musakkafâtından zikri âtî menzile mutasarrıfe olan Sisi bt. Yorgi Nasrâniye tarafından tasdîka vekîli olan Yuvan v. Todoş zimmî muvâcehesinde vakf-ı mezkûrdan İslâmbol’da Edirnekapısı dâhilinde el-Hâc Muhyiddin Mahallesi’nde vâki‘ ma‘lûmü’l-hudûd ve’l-müştemilât bir bâb menzilin nısfına vekîl-i mersûm Yuvan ve nısf-ı âharına babam Todoş zimmî bi’l-îcâreteyn mutasarrıf iken hâlik oldukda menzil-i mezkûr benimle karındaşım sagīr Estori zimmîye âdiyen ba‘de’l-intikāl anam Sofya Nasrâniye menzil-i mezkûrda olan rub‘ hissemi benim ferağımdan ve karındaşım mesfûrun dahi hissesini zarûret-i nafakası için bi’l-vesâye âhara ferağ ve ba‘dehû âharın ferağından kendi üzerine temhîr ettirdikten sonra menzil-i mezkûrun nısf-ı âharına mutasarrıf olan vekîl-i mersûma ferağ ol dahi mecmû‘-ı menzili Yorgi zimmîye ferağ ol dahi hâlik oldukda kızı müvekkile-i mersûmeye intikāl ve mütevellî dahi tasarrufuna izin verip bu vechile menzil-i mezkûrda olan rub‘ hissemi fuzûlî zabt etmeğin suâl olunup benim menzil-i mezkûrda olan rub‘ hissemden keff-i yed ve bâ-re’y-i mütevellî bana ferağa tenbîh olunması murâdımdır deyü vakf-ı mezkûr mütevellîsi es-Seyyid Mehmed Emin Ağa tarafından vekîli kâtib-i vakf es-Seyyid Mehmed Gânim Efendi hâzır olduğu hâlde da‘vâ eylediğimde ol dahi cevâbında sen menzil-i mezkûru anan mersûmeye bâ-re’y-i mütevellî ferağ etmişdin deyü beni def‘a tasaddî ve bu vechile beynimizde ba‘de’l-münâza‘a bâ-tavassut-ı muslihîn vekîl-i mersûm bi-tarîkı’s-sulh bana yüz yirmi guruş def‘ ve teslîm ben dahi tamamen ba‘de’l-kabz menzil-i mezkûra müte‘allika âmme-i de‘âvî ve kâffe-i mütâlebâtdan müvekkile-i mersûme ile vekîl-i mesfûrun zimmetlerini kabûlü hâvi ibrâ ve iskāt eyledim ba‘de’l-yevm rub‘-ı menzil-i mezkûra müte‘allika asîl ve vekîl-i mersûmân ile da‘vâ ve nizâ‘ ve husûmetim kalmadı deyü ikrâr ve tasdîkleri İslâmbol Mahkemesi’nden huzûr-ı âlîlerine i‘lâm olundu.<br><br>Fi’l-yevmi’l-hâmis min-Zilhicceti’ş-şerîfe li-sene sitte aşara ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=30992"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30994"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>