﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 552<br>Hüküm no: 647<br>Orijinal metin no: [78b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>23. Yeniçeri Cemaati Odası’na vakfedilen paradan ölen Bostancı Mehmed Beşe’nin iki bin akçe borç para aldığına dair vakfın mütevellisi Osman Beşe’nin yemin ettiği</b><br><br>Yemîn.<br><br>Dergâh-ı âlî yeniçerilerinden yirmi üç cemâ‘atına mahsûs odanın odabaşısı ve oda-i mezbûrenin mühimmâtı için mevkūfe nükūda bi’l-fi‘il mütevellî olan râfi‘u’l-kitâb Mehmed Beşe b. Himmet meclis-i şer‘de Vilâyet-i Anadolu’da İznikmid kasabası mahallâtından olup Rumeli’nde İştib kazâsına tâbi‘ Koçana nâm karyede bundan esbak vefât eden Bostânî Mehmed Beşe nâm râcilin sagīre kızı Havva’nın tesviye-i umûruna vasî olmağla müteveffâ-yı mezbûrun metrûkâtına vaz‘-ı yedi sâbit olan Fâtıma Hatun bt. Mustafa mahzarında da‘vâ ve takrîr-i kelâm edip müteveffâ-yı mezbûra hâl-i hayatımda mütevellîsi olduğum vakf-ı mezbûr mâlından olmak üzere benden akdem vakf-ı mezbûra mütevellî olan hazır bi’l-meclis Osman Odabaşı yedinden iki bin akçe alıp kable’l-edâ vefât edip metrûkâtına vasiyye-i mezbûre Fâtıma vaz‘ etmeğin suâl olunup alıverilmek matlûbumdur dedikde gıbbe’s-suâl vasîyy-i mezbûr cevâbında müdde‘î-i mezbûrun müdde‘âsını inkâr edicek mütevellî-i mezbûr Mehmed Beşe’den müdde‘âsını mübeyyine beyyine taleb olundukda udûl-i ricâl-i Müslimînden olup oda-i mezbûre ahâlîsinden İbrahim Beşe b. Ali ve Muslı Beşe b. Hüseyin nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müteveffâ-yı mezbûr Bostancı Mehmed Beşe bizim huzûrumuzda bundan akdem vakf-ı mezbûra mütevellî olan işbu Osman Beşe yedinden vakf-ı mezbûr mâlından olmak üzere iki bin akçe ahz u kabz eyledi idi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra meblağ-ı mezbûru küllen veyâ ba‘zan ahz u istifâ veyâ âhara havâle veyâ turûk-ı şer‘iyeden bir tarîkle müteveffâ-yı mezbûrun zimmetini ibrâ etmediğine mütevellî-i sâbık-ı mezbûr Osman Beşe’ye yemîn teklîf olundukda ol dahi alâ-hüve’l-mesûl halfü billâhi’l-aliyyü’l-azîm etmeğin mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’s-sâmin ve’l-işrîn min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Osman Beşe b. Hızır, Osman b. İlyas, Hızır Beşe b. Mustafa, Mustafa Beşe b. Hüseyin, Abdi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25533"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25535"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b552"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o988"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>