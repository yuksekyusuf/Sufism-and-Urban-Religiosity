﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 340<br>Hüküm no: 288<br>Orijinal metin no: [55b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Abdullah’ın, tasarruf ettiği kurşuncu mahzenini cebren kiraya veremeyeceği</b><br><br>Kurşuncu mahzeni istîcâr da‘vâsı men‘i<br><br>Ma‘rûz<br><br>İstanbul’da Müftü Ali mahallesinde sâkine sahibe-i arzuhâl Âişe bt. Abdullah nâm hatun tarafından husûs-ı âtîde vekîl olduğu zâtını ârifân el-Hâc İbrahim Ağa b. Lütfullah ve Mustafa Ağa b. İsmail nâm kimesneler şehâdetleriyle sâbit olan Mustafa Efendi b. Abdullah Çarşamba günü Arz Odası’nda huzûr-ı lâmi‘u’n-nûr-ı vekâlet-penâhîlerinde bi’l-ma‘iyye istimâ‘a me’mûr nezâret-i aliyye-i âsafânelerinde âsûde evkāf müfettişi mevâlî-i ızâmdan fazîletlü es-Seyyid Ahmed Efendi dâ‘îleri hazır olduğu hâlde Enderûn-ı hümâyûn kurşuncubaşısı olup zîr-i sâye-i himâyet-vâye-i müşîrânelerinde mahmî Süleymâniye Câmi‘-i şerîfi kurşunculuğunun yevmî iki buçuk akçe vazîfe ile nısfına mutasarrıf olan Hâfız Abdülkerim b. el-Hâc Mehmed ve kezâlik iki buçuk vazîfe ile nısf-ı âharına mutasarrıf olan Hâfız Mustafa b. el-Hâc Hasan muvâcehelerinde vakf-ı müşârün-ileyh mütevellîsi izzetlü Halil Bey bendeleri kezâlik hazır olduğu hâlde hâmiş-i arzuhâlde mastûr defter-i vakıfdan muhrec derkenâr nâtık olduğu üzre vakf-ı müşârün-ileyhden câmi‘-i mezkûr civârında dârü’ş-şifâ tahtında kâin beher şehr kırk beş akçe icâreli bir bâb kurşuncu mahzeni ve beher şehr kırk beş akçe icâreli bir kıt‘a odun mahzeni müvekkilem mezbûre Âişe Hatun’un bâ-temessük-i mütevellî bi’l-icâreteyn tasarrufunda olup derûnunda câmi‘-i mezkûr kurşuncuları mezbûrân şehriye yetmiş beşer guruş kirâ ile müste’ciren sâkinler iken merkūmân Abdülkerim ve Mustafa şehr-i sâbık Recebi’l-ferd gāyetinde fesh-i akd-i icâre ile zikrolunan mahzenlerden çıkıp bize teslîm etmişler idi lâkin Haremeyn Muhâsebesi derkenârında iş‘âr olunduğu üzre cihet-i mezkûre mutasarrıfları kadîmi sürbî mahzeninde rihte kurşunu i‘mâl edip mahâll-i âhara i‘mâl etmemeleri beratları şurûtundan olmağla [56a] öyle olıcak zikrolunan mahzenleri cihet-i mezkûre mutasarrıfları mezbûrân şehriye yetmiş beşer guruşa istîcara cebr olunmak bi’l-vekâle murâdımdır deyü da‘vâ edip lâkin mezbûrân kabûl etmemeleriyle bu sûretde ber-muktezâ-yı şerî‘at-i garrâ cebre kādir olamadığı beyân olundukda muktezâ-yı şer‘-i şerîf üzre amel ve hareket olunup müvekkile-i mezbûre Âişe Hatun zikrolunan mahzenleri dilediği kimesnelere îcâr etmek bâbında lisânen sâdır olan fermân-ı âlem-mutâ‘ları tarafeyne tefhîm olunduğu İstanbul Mahkemesi’nden huzûr.<br><br>Fî 18 B sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>