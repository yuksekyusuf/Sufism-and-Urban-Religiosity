﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 91<br>Hüküm no: 71<br>Orijinal metin no: [28b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Derviş Bey b. Pîrî’nin müteveffâ Hasan Beşe b. Abdülmennân zimmetindeki alacağının terekesinden tahsil edilmesi</b><br><br>İşbu râfi‘ü’l-kitâb Derviş Bey b. Pîrî mahfil-i şer‘de mahmiye-i Galata tevâbi‘inden Fındıklı’da Selime Hâtun mahallesinde müteveffâ olan Hasan Beşe b. Abdülmennân’ın Mehmed ve Mustafa nâm sulbî sagīr oğullarının vasiyy-i mansûbu olan Hanife bt. Abdullah tarafından husûs-ı âti’z-zikrde vekîli olduğu ale’n-nehci’ş-şer‘i’l-kavîm sâbite olan Murad Ağa b. Abdullah mahzarında üzerine da‘vâ edip bundan akdem mezbûr Hasan Beşe hâl-i hayâtında benden şirâ-i şer‘î ile her biri ikişer bin akçeye üç aded sedefkârî eyer ve bin ikişer yüz akçeye [iki] sağrî eyer cem‘an sekiz bin dört yüz akçeye zikr olunan beş aded eyerleri iştirâ ve tesellüm edip semen-i mezbûrü’n-na‘t sekiz bin dört yüz akçemi bana teslîm etmeden vefât etmekle zimmetinde kalmışdır. El-hâletü hâzihî vasiyy-i mezbûrenin yedinde olan terekesinden taleb ederim deyip gıbbe’s-suâl vekîl-i [mezbûr] müvekkilesinin tereke-i mezbûreye vâzı‘atü’l-yed idiğini ikrâr ve husûs-ı mezkûru bi’l-külliyye inkâr etmeğin müdde‘î-i mezbûrdan da‘vâsına mutâbık beyyine taleb olundukda udûl-i müslimînden mahmiye-i İstanbul’da Yenibahçe kurbunda Karabaş mahallesinde sâkin Hasan b. Ahmed ve Ali b. Hasan nâm kimesneler li ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müdde‘î-i mezbûrdan bizim huzûrumuzda müteveffâ-yı mezbûr mârrü’l-vasf olan üç aded sedefkârî eyerleri ikişer bin akçeye ve iki aded mâru’z-zikr eyerleri dahi bin ikişer yüz akçeye cem‘an sekiz bin dört yüz akçeye iştirâ ve kabz ve tesellüm eyledi, biz bu husûsa şâhidleriz şehâdet dahi ederiz dediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra müdde‘î-i mezbûra da‘vâ eylediği beş aded eyerlerin semenini müteveffâ-yı mezbûrdan hâl-i hayâtında küllen ve ba‘zan ahz etmeyip ve vechen mine’l-vücûh zimmetini berî etmediğine yemîn teklîf olundukda ol dahi alâ vefki’l-mes’ûl yemîn billâh etmeğin mûcebi ile hükm olundu. Fi’t-târihi’l-mezbûr. [29a]<br><br><br>Şuhûdü’l-hâl: Mustafa Beşe [b.] Abdullah, el-Hâc Abdi [b.] İbrahim, Mehmed Reis b. Mustafa, Ahmed Beşe b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20119"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20121"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o194"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>