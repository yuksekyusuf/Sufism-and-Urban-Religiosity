﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 74<br>Hüküm no: 37<br>Orijinal metin no: [6a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nogay Paşa b. Abdüsselâm’ın İstanbul Bezzazistanı’ndaki emanet eşyasının, adı geçenin vekili Mehmed Ağa b. Yusuf’a verilmesi</b><br><br>Sâbıkā beylerbeyi olup ber-vech-i arpalık Bolu sancağına mutasarrıf olan emîrü’l-ümerâ’i’l-kirâm Nogay Paşa b. Abdüsselâm -dâme ikbâlühû- nun hazînedârı olan Mehmed Ağa b. Yusuf mahfil-i şer‘-i hatîrde mahrûse-i Kostantıniyye’de vâki‘ bezzâzistânın hâfızı olan bâ‘isü’l-kitâb Mehmed b. Mustafa nâm kimesne mahzarında takrîr-i kelâm edip bundan akdem paşa-yı müşârun-ileyhin emvâl ve esvâbından bir mikdâr mâlı bir sepet sandığına vaz‘ olup paşa-yı müşârun-ileyh mühürleyip kendi adamlarından Abdullah Ağa yediyle merkūm Mehmed’e verilip bezzâzistânda emânet vaz‘ olunmuş idi; hâlâ paşa-yı müşârun-ileyh ve merkūm Abdullah Ağa zikr olunan sandığı ahz u kabz ve îsâle beni vekîl eyledi, vekâletim hasebiyle teslîme tenbîh olunmak taleb ederin dedikde gıbbe’s-suâl mezbûr Mehmed vedî‘a-i mezkûreye i‘tirâf edip tevkîli inkâr edicek müdde‘î-i merkūmdan takrîrine muvâfık beyyine taleb olundukda udûl-i Müslimînden sâbıkā Çorum Kadısı olan Mevlânâ Tayyib Efendi b. Abdurrahman ve İstanbul’da Sarrâchâne kurbünde sâkin olan yayabaşılardan Ayas Ağa b. Abdullah li-ecli’ş-şehâde hâzırân olup fi’l-vâki‘ müşârun-ileyh Nogay Paşa ve merkūm Abdullah Ağa bizim huzûrumuzda zikr olunan bezzâzistânda emânet vaz‘ eyledikleri mühürlü sepet sandığını ahz u kabza ve îsâle hazînedârı merkūm Mehmed Ağa’yı vekîl eylediler, ol dahi vekâleti kabûl eyledi, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olup mûcebiyle teslîme tenbîh olundukdan sonra mezbûr Mehmed Ağa’nın nefsine ve hîn-i mütâlebede ihzârına mezkûr Ayas Ağa [kefîl] olup mâ vaka‘a gıbbe’t-taleb ketb olundu.<br><br>Tahrîren fî-evâili Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Hacı Mahmud Bezzâzistânî, Veli b. Emrullah, Hacı Ali b. Bezzâzistânî, Mehmed b., Receb b. Hacı, el-Hâc Ramazan b. Hasan, Hacı Mahmud b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=39328"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39330"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>