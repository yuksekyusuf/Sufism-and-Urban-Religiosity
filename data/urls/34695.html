﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 92<br>Hüküm no: 42<br>Orijinal metin no: [16-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kapamacı Oseb’in Mesrob v. Bogos’la olan alacak davasında karşılıklı olarak zimmet ibrası yaptıkları</b><br><br>Oseb zimmînin kapamacı dükkânından dolayı<br><br>Ma‘rûz<br><br>Kapamacı tâifesinden arzuhâl eden Oseb v. Andon nâm zimmî meclis-i şer‘-i hatîrde tâife-i mersûmeden derûn-ı arzuhâlde ismi mastûr Mesrob v. Bogos zimmî muvâcehesinde işbu târih-i i‘lâmdan iki sene mukaddem İstanbul’da Çarşı-yı Kebîr’de Du‘â Meydanı nezdinde Gelincik Çarşısı’nda vâki‘ bir bâb dükkânımda mevcûde bâ-defter-i müfredât mâlım olan hâzır elbiselerimi mersûm Mesrob zimmîye alâ-haddihî vaz‘-ı fiyât birle on üç bin beş yüz guruşa bey‘ ü teslîm eylediğimde ol dahi ber-vech-i muharrer iştirâ ve tesellüm ve kabz ü kabûl eylediğinden sonra semen-i mezkûreden üç bin beş yüz guruşu benim ma‘lûmü’l-esâmî kesâna zimmetimde on sekiz bin beş yüz guruş deynim olmağla semen-i mezkûr on üç bin beş yüz guruşu dâyinlerim mezbûrûna garâmeten tevzî‘ ve taksîm etmek üzere mersûm Mesrob zimmîye emir ve tarafımdan tevkîl eylediğimde ol dahi ba‘de kabûli’l-vekâle semen-i mezkûru ashâb-ı dâyinlerimi ırzâ ve iskāt ederek garâmeten tevzî‘ ve taksîm edip ol-vechile benim mersûm Mesrob zimmî zimmetinde bir akçe ve bir habbe alacağım kalmamağla bi’l-cümle husûs-ı mezkûra müte‘allika da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-minvâl-i muharrer âharın ibrâsını kabûl eyledik deyü ikrâr ve tasdîkleri İstanbul Mahkemesi’nden huzûr-ı âlîlerine i‘lâm olundu. El-emrü [li-men-lehü’l-emr].<br><br>Fî 24 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>