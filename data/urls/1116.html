﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 259<br>Hüküm no: 213<br>Orijinal metin no: [59b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Memiş’in menzil ve bahçe davasının Hoşalay kadılığınca karara bağlanması</b><br><br>Ma‘rûz,<br><br>Anadolu’da Kastamonu sancağında Hoşalay kazâsına tâbi‘ Girine karyesi ahâlîsinden olup bundan akdem fevt olan Rençber Ali b. Mustafa’nın verâseti zevce-i menkûha-i metrûkesi Fâtıma Hatun bt. Abdullah ile sulbî oğulları Mustafa ve Mehmed Memiş’e münhasıra ba‘dehâ zevce-i mezbûre Fâtıma Hatun dahi vefât edip verâseti sadrî oğulları mezbûrân Mustafa ve Mehmed Memiş’e münhasıra ba‘dehu mezbûr Mustafa dahi vefât edip verâseti li-ebeveyn er karındaşı merkūm Mehmed Memiş’e ba‘de’l-inhisâr sâhib-i arzuhâl mezbûr Mehmed Memiş Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde yine karye-i mezbûre ahâlîsinden derûn-ı arzuhâlde mezkûrü’l-ism Çatıkoğlu İbrahim b. Mustafa muvâcehesinde karye-i mezkûrede vâki‘ ma‘lûmü’l-hudûd iki oda ve bir mikdâr havluyu müştemil bir bâb mülk menzil ve karşısında kâin beş göz arpa anbarı ve eşcâr-ı müsmireli [60a] bir kıt‘a bahçe babam müteveffâ-yı evvel-i mezbûr Ali’nin ile’l-vefât her biri müstakıllen yedinde mülkü olup ba‘de vefâtihim bi-tarîkı’l-münâsaha ancak bana mevrûs olmuş iken mezbûr İbrahim zikirleri sebkat eden menzil ve bahçe ve anbarı fuzûlî zabt ve vaz‘-ı yed etmekle suâl olunup keff-i yed birle mahâllinde bana teslîme mezbûr İbrahim’e tenbîh olunmak matlûbumdur deyü da‘vâ etdikde mezbûr İbrahim dahi cevâbında zikirleri mürûr eden menzil ve anbara vaz‘-ı yedini inkâr edip ancak bahçe-i mezkûre arazi-i mîriyeden olarak müdde‘î-i mezbûrun babası müteveffâ-yı evvel-i mezbûrun taht-ı tasarrufunda iken hayatında benim pederim merkūm Mustafa’ya bâ-ma‘rifet-i sâhib-i arz fâriğ olup pederim merkūm Mustafa dahi ba‘de’l-vefât bahçe-i mezkûr benimle li-ebeveyn er karındaşlarım gāibân ani’l-beled Ali ve Mehmed’e bilâ-tapu intikāl etmiş idi deyüp husûs-ı mezkûr menkūl kābilinden olmayıp akār kābilinden olmağla mahâllinde terâfu‘-i şer‘-i şerîf olunmak iktizâ eylediği tarafeyne tefhîm olunduğu huzûr-ı âlîlerine i‘lâm olundu.<br><br>Fî 10 R sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1115"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1117"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o309"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>