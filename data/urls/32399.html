﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 538<br>Hüküm no: 402<br>Orijinal metin no: [143b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avrupa tüccarından Sakızlı Cani Petro v. İstrati ve ortağı Yani v. Nikola’nın borçlarının, tek seferde ödeyemeyecekleri hukuken sabit olur ise taksitlendirilmesi</b><br><br>Sakızlı Cani Petro zimmînin taksît emri.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Re‘âyâ-yı Devlet-i aliyyemden ve Avrupa tüccârından Dersa‘âdet’imde Vâlide Hanı’nda mütemekkin Sakızlı Cani Petro v. İstrati ve şerîki Yani v. Nikola nâm tâcirlerin Rikâb-ı hümâyûnuma takdîm eyledikleri bir kıt‘a arzuhâllerinde mersûmân bir müddetden beri şirket-i inân ile şerîkler olup lâkin bi-kazâillâhi te‘âlâ kazâ-zede olup medyûn olmalarıyla mal-ı mevcûdları dâyinleri olan Avrupa tüccârından ve sâirden ma‘lûmü’l-esâmî ( ) kimesnelere vâfî olmadığından taksît ve tecîl ile edâ-yı deyne râzılar iken dâyinlerinden ba‘zı kimesneler def‘aten taleb ve ahz ü habs teklîfiyle te‘addî ve rencîdeden hâlî olmadıkların inhâ ve dâyinleri olanların def‘aten taleb ve ahz ü habs teklîfiyle vâki‘ olan te‘addîleri men‘ u def‘ olunmak bâbında emr-i şerîfim sudûrunu istid‘â etmeleriyle vech-i meşrûh üzere amel olunmak fermânım olmağın imdi sen ki mevlânâ-yı mûmâ-ileyhsin, husûs-ı mezbûr inhâ olunduğu üzere mersûmânın def‘aten edâ-yı deyne adem-i kudretleri dâyinleri muvâcehelerinde şer‘an sâbit ve zâhir olur ise taksît-ı şer‘î ve tedrîc ile ber-mûceb-i şurût edâ-yı deyn ettirip def‘aten taleb ve ahz ü habs teklîfi ile te‘addî ve rencîde ettirmeyip men‘ u def‘ olunmak bâbında fermân-ı âlî-şânım sâdır olmuşdur. Buyurdum ki: Hükm-i şerîfimle vusûl buldukda bu bâbda vech-i meşrûh üzere şeref-yâfte-i sudûr olan fermân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla amel ve hareket ve hilâfından mübâ‘adet eyleyesin. Şöyle bilesin alâmet-i şerîfe i‘timâd kılasın.<br><br>Tahrîren fî-evâhiri şehri Rebî‘ülâhir sene 1225<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b538"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>