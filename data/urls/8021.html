﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 171<br>Hüküm no: 210<br>Orijinal metin no: [27b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mudanyalı Ali ile İbrahim Ağa’nın aralarındaki davada sulh oldukları</b><br><br>İbrâ i‘lâmı<br><br>Ma‘rûz<br><br>Asâkir-i bahriyeden sâhib-i arzuhâl Mudanyalı Ali b. İsmail nâm kimesne İstanbul Bâb Mahkemesi’nde meclis-i şer‘-i münîrde derûn-ı arzuhâlde mezkûrü’l-ism İbrahim Ağa b. İbrahim nâm kimesne muvâcehesinde mezbûr İbrahim Ağa bin iki yüz kırk yedi senesi hilâlinde zikr olunan Mudanya kasabasında voyvoda iken asâkir-i bahriye içün bâ-fermân-ı âlî matlûb buyurulan ma‘lûmü’l-mikdâr asâkirden nefs-i Mudanya kasabasına isâbet eden elli üç nefer münâsib olanlardan cem‘ ü tekmîl ve sebt-i defter olundukdan sonra mûmâ-ileyh İbrahim Ağa kasaba-i mezbûre sâkinlerinden Kürt Bekir nâm kimesnenin oğlunu askeriyeden ihrâc ve beni yerine tahrîr ve nasb eylediği esnâda merkūm Kürt Bekir benim oğlumu askeriyeden tahlîs eyledin deyü mâlından ağa-yı mûmâ-ileyhe bin üç yüz elli guruş verip meblağ-ı mezkûr bin üç yüz elli guruşun yüz yirmi guruşunu üzerimize memûr mübâşir yediyle Tersâne-i âmire’ye duhûlümüzde bana teslîm edip bâkīsi olan bin iki yüz otuz guruşu yedinde kalmağla mücerred deyn-i mezkûr Kürt Bekir’in oğlu içün silk-i askerîye dâhil olmamla meblağ-ı bâkī-i mezkûr bin iki yüz otuz guruşu merkūm İbrahim Ağa’dan taleb ederim deyü da‘vâya tasaddî etmişidim el-hâletü hâzihi meblağ-ı mezkûr bin iki yüz otuz guruşun hakk-ı kabzı gāib-i merkūm Kürt Bekir’in olduğundan gāib-i merkūmun huzûru lâzım olmağla ol vechile ben mezbûr İbrahim Ağa’ya hasm-ı şer‘î olmadığım kıbel-i şer‘den bana tefhîm olunup ancak mezbûr İbrahim Ağa bana mâlından teberru‘an işbu meclis-i şer’de üç guruş def‘ ü teslîm ben dahi yedinden ahz u kabz ve emriyle umûruma sarfla istihlâk etmemle bi’l-cümle zikr olunan husûsa ve meblağ-ı müstehlek-i merkūmun istirdâdına ve sâir cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik deyü ikrâr ve tasdîkleri tescîl ve huzûr-ı âlîlerine i‘lâm [olundu]<br><br>Fî 18 Ramazan sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8020"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8022"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>