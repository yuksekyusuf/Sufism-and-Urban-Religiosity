﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 97<br>Hüküm no: 58<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Ağa b. Mehmed’in reşit olan oğlu İsmail’in, küçüklüğünde vasîsi olan Mustafa b. Mehmed’in zimmetini vasîlik dönemine ait hesaplardan ibra ettiği</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Takyecibaşı mahallesi ahâlîsinden iken bundan akdem vefât eden el-Hâc Halil Ağa b. Mehmed’in sulbî oğlu İsmail nâm bâliği[n] bulûğuna rüşdü munzam olduğunu mahalle-i mezbûre sâkinlerinden Mehmed Efendi b. Ömer ve Süleyman Efendi b. Mehmed ve Ömer Ağa b. Mehmed ve es-Seyyid Ahmed b. Hüseyin nâm kimesneler alâ-tarîkı’ş-şehâde ba‘de’l-ihbâr meclis-i şer‘-i şerîf-i enverde işbu râfi‘u’l-kitâb el-Hâc Mustafa b. Mehmed mahzarında ikrâr ve takrîr-i kelâm edüp benim hâl-i sıgārımda mezbûr el-Hâc Mustafa vasîyy-i muhtârım olup babam müteveffâ-yı mezbûrdan müntakıl mal-ı mevrûsumdan hisse-i şer‘iyemi ahz u kabz edüp târih-i kitâba gelince nafaka ve kisvem ve sâir masârif-i lâzımem içün harc ve sarf edüp el-hâletü hâzihî vasîyy-i mezbûr el-Hâc Mustafa ile hesâbımız görüldükde ancak zimmetinde ber-mûceb-i defter-i kassâm ve muhâsebe iki [yük] sekiz yüz elli dört akçe zuhûr etmekle meblağ-ı mezbûru merkūm el-Hâc Mustafa bana def‘ ü teslîm ben dahi ber-vech-i muharrer yedinden bi’t-tamam ve’l-kemâl ahz u kabz edüp meblağ-ı mezbûr iki yük sekiz yüz elli dört akçeden merkūm el-Hâc Mustafa yedinde ve zimmetinde bir akçe ve bir habbe bâkī kalmayıp ba‘de’l-yevm babam müteveffâ-yı mezbûrun terekesinden mezbûr el-Hâc Mustafa’nın makbûz ve masrûfuna müte‘allika âmme-i de‘âvî ve mutâlebât ve eymân [ve] muhâsamâtdan [21b] mezbûr el-Hâc Mustafa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim, vechen mine’l-vücûh ve sebeben mine’l-esbâ[b] [ve] nev‘an mine’l-envâ‘ da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî-aşer min-Şa‘bân min-Recebi’l-ferd sene 1147.<br><br>Şuhûdü’l-hâl: Hasan Ağa b. Ali, el-Hâc Hüseyin b. Abdullah, el-Hâc Mustafa b. İbrahim, Halil b. Mustafa, Süleyman Beşe b. Mustafa, Ali Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o383"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>