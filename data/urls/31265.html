﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 438<br>Hüküm no: 511<br>Orijinal metin no: [74b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan, Mehmed ve Ahmed isimli kişilerin, sefere katılmadıklarından ücrete müstehak olmadıkları ve ordu-yı hümâyun ağası Mehmed Sâdık Ağa’ya karşı açtıkları alacak davasında muarazadan men edildikleri</b><br><br>Na‘lband esnâfıyla ordu ağasının<br><br>Ma‘rûz<br><br>Nalbant esnâfından ashâb-ı arzuhâl Hasan Usta ve Ahmed Usta ve Mehmed Usta ve el-Hâc Mehmed Usta nâm kimesneler meclis-i şer‘-i münîrde esnâf-ı merkūme kethüdâsı Osman ve ustalarından Ahmed ve el-Hâc Ali ve el-Hâc Mustafa ve Ebûbekir ve el-Hâc Ahmed ve diğer el-Hâc Mehmed vesâirleri hâzır oldukları hâlde bevvâbîn-i hâssadan ordu-yı hümâyûn ağası derûn-ı arzuhâlde mezkûrü’l-ism Mehmed Sâdık Ağa mahzarında bundan akdem Mısr-ı Kahire’ye ihrâc olunan ordu-yı hümâyûna esnâf-ı merkūmeden bâ-fermân-ı âlî müretteb olan dört hayme ihrâcıyla biz mukaddemâ orducu ta‘yîn olunmamızla bin iki yüz on beş ve on altı senelerinde esnâfımızdan ve gerek esnâfımıza mülhak olan esnâf-ı sâireden cem‘ ve tahsîl olunan senevî bin üçer yüz guruşdan iki senede cem‘an iki bin altı yüz guruşu bize îsâl için mezbûr Mehmed Sâdık Ağa’ya teslîm olunmağla ol dahi ba‘de’l-kabz seneteyn-i merkūmeteynde ancak dört yüz guruş verip mâ‘adâ iki bin iki yüz guruşu yedinde kalmağla taleb ederiz deyü da‘vâ ettiklerinde ordu ağası merkūm cevâbında ber-vech-i muharrer seneteyn-i merkūmeteynde esnâf-ı merkūmenin cem‘ ve tahsîl eyledikleri ol mikdâr guruşu [75a] bâ-fermân-ı âlî esnâf-ı merkūmeden müretteb olan dört hayme ihrâcıyla orducu ta‘yîn-birle edâ-yı hizmet-i lâzıme olunması için bana vermeleriyle ben dahi sefer-i hümâyûnda na‘lbandân-ı mezbûrûndan ancak işbu merkūm el-Hâc Mehmed mevcûd bulunup kabzını mu‘terif oldukları meblağ-ı mezbûru teslîm mâ‘adâsı nâ-mevcûd olmağla mukaddemâ kethüdâ ve ustaları hâzirûn-ı merkūmûnun bana re’y ve siparişleri üzere bedel olarak yerlerine ihrâc-ı hayme ile tedârik ve ihrâc eylediğim kimesnelere verip ol vechile esnâf-ı merkūme taraflarından edâ-yı hizmet-i seferiye ettirmişdim deyip ve hakīkat-i hal ordu ağası mezbûrun takrîr-i meşrûhu üzere olduğunu vukūf-ı tâmları olan sikāt-ı Müslimîn ihbâr ve na‘lbandân kethüdâsı ve ustaları hâzirûn-ı merkūmun dahi tasdîk ve müdde‘ûn-ı mezbûrûn Hasan Usta ve Mehmed Usta ve Ahmed Usta seneteyn-i merkūmeteynde mahâll-i mezbûrda mevcûd bulunmadıklarını ikrâr u i‘tirâf etmeleriyle mûcebince merkūmun Hasan ve Mehmed ve Ahmed’den her biri ücrete müstehak olmayıp ol vechile da‘vâ-yı mezkûreleriyle esnâf-ı mezbûrûna ve ordu-yı hümâyûn ağası mezbûr Mehmed Sâdık’a bî-vech-i şer‘î mu‘ârazadan men‘ oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî-25 min Ca sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31264"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31266"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b438"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>