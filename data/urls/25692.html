﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 678<br>Hüküm no: 805<br>Orijinal metin no: [102a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mir Mehmed Ağa b. Melek Mehmed’in Atik Ali Paşa mahallesindeki menzilini borcuyla takas etmek üzere karısı Bedirhan bt. Nimetullah’a sattığı</b><br><br>Hüccet-i takās-ı Mîr Mehmed.<br><br>Mahmiye-i İstanbul’da Ali Paşa-yı Atîk mahallesinde sâkin olup Dergâh-ı âlî kapıcıbaşılarından iftihârü’l-emâcid ve’l-ekârim câmi‘ü’l-mehâmid ve’l-mekârim zü’l-kadri’r-refî‘ ve’l-câhi’l-menî‘ el-muhtassu bi-mezîd-i inâyeti’l-meliki’s-samed Mîr Mehmed Ağa b. Melek Mehmed meclis-i şer‘-i hatîrde sahibetü hâze’l-kitâb fahrü’l-muhadderât zevcesi Bedirhan Hatun bt. Nimetullah tarafından ikrâr-ı âti’l-beyânı tasdîka vekîl olup nehc-i şer‘î üzere vekâleti sâbite olan dayısı oğlu Ebulkâzım Bey b. Yusuf mahzarında ikrâr ve takrîr-i kelâm edip mahalle-i mezbûrede vâki‘ bir tarafı kendi mülküme ve bir tarafı Şaban Odabaşı mülkü ve bir tarafı Hayyât Yani mülkü ve bir tarafı tarîk-i âm ile mahdûd olup silk-i mülkümde münselik olan dört bâb fevkānî odaları ve ahırı ve hadîkayı ve kenîfi müştemil mülk menzilim müvekkil-i müşârün-ileyhâ Bedirhan Hatun’a bir kîse riyâlî guruşa tarafeynden îcâb ve kabûlü hâvî bey‘-ı bâtt-ı sahîh ile bey‘ ve teslîm ol dahi vech-i meşrûh üzere iştirâ ve tesellüm ve kabûl eyledikden sonra semeni olan bir kîse riyâlî guruşu mezbûreye on iki kîse riyâlî guruş deynim olup on bir kîsesini ânifen müşârün-ileyhâya bey‘ ve teslîm eylediğim menzil semenlerine takās ve bâkī kalan bir kîse riyâlî guruşu dahi menzil-i mezbûr semeninden olan bir kîse riyâlî guruşa takās edip ol dahi mukāssa ve kabûl eyledikden sonra ba‘de’l-yevm menzil-i mahdûd müşârün-ileyhâ Bedirhan Hatun’un mülk-i müşterâsıdır keyfe mâ teşâ’ ve tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b678"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o964"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>