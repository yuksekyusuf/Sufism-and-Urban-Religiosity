﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 265<br>Hüküm no: 372<br>Orijinal metin no: [49b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Ohannes’in Abdullah Efendi’de olan alacağını ödemesi talebiyle biraderi Kadı Ahmed Necib Efendi’ye açtığı davanın reddedildiği</b><br><br>Men‘<br><br>Ma‘rûz<br><br>Âsitâne-i aliyye’de mukaddemâ sarrâf tâifesinden Bahçekapılı Ohannes v. Tomas nâm zimmî İstanbul Bâb Mahkemesi’nde meclis-i şer‘-i hatîrde bâ‘isü’l-i‘lâm Anadolu kuzâtından es-Seyyid el-Hâc Ahmed Necib Efendi b. es-Seyyid Ali mahzarında merkūm es-Seyyid Ahmed Necib Efendi’nin birâderi olup Vilâyet-i Anadolu’da Alâiye sancağında vâki‘ İbradi kazâsı sükkânından el-Hâc Abdullah Efendi zimmetinde iki yüz kırk üç senesi Cemâziyelevveli’nin on beşinci günü târîhiyle müverrah bir kıt‘a temessük mantûkunca cihet-i karzdan üç yüz guruş ve târîh-i mezkûrda Balyambolu kazâsında nâib iken bi-şartı’r-rücû‘ emriyle kazâ-i mezbûrun mâhiyyelerine verdiğim beş bin dokuz yüz yirmi beş buçuk guruş ki cem‘an altı bin iki yüz yirmi beş buçuk guruş ile târîh-i mezkûrdan beri güzeştesi olup îcâb eden on bin guruşu dahi mücerred merkūm es-Seyyid Ahmed Necib Efendi medyûnum gāib-i mezbûrun birâderi olduğundan mâ‘adâ gāib-i mersûmun bir müddetden beri muhtellü’d-dimâ‘ olduğu dahi ihbâr olunmağla merkūm es-Seyyid el-Hâc Ahmed Necib Efendi mâlında bana edâ eylesin deyü tasaddî eylediği da‘vâları takrîr-i meşrûhları üzere meşrû‘a ve iltifâta şâyân olmadığı müdde‘î-i mersûm Ohannes zimmîye tefhîm olunmağın mûcebince müdde‘î-i mesfûr Ohannes zimmî da‘vâ-yı mezkûreleriyle merkūm es-Seyyid el-Hâc Ahmed Necib Efendi’ye bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 4 Muharrem sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8182"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8184"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>