﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 320<br>Hüküm no: 316<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi’nin attâr dükkânını daha önce kardeşine vermiş olduğundan Andelibzade Süleyman’a satmasının mümkün olmadığı</b><br><br>Medîne-i Ruscuk ahâlîsinden olup mahmiye-i İstanbul’da Balkapanı Hanı’nda müsâfiren sâkin Ahmed Çelebi b. Abdullah nâm kimesne meclis-i şer‘-i şerîf-i enverde bâ‘isü’l-kitâb Andelibzâde el-Hâc Süleyman b. el-Hâc Mustafa nâm kimesne mahzarında üzerine da‘vâ ve takrîr-i kelâm edip mezbûr el-Hâc Süleyman medîne-i mezbûrede attârlar sûkunda vâki‘ ma‘lûmü’l-hudûd bir kepenk attâr dükkânını bundan akdem iki yüz yirmi beş guruş semen-i medfû‘ ve makbûza bana bey‘ ve temlîk ve mahallinde beni kabzına taslît etmiş idi. Hâlâ dükkân-ı mezkûru zabt ve tasarruf murâd ettiğimde gāib ani’l-meclis karındaşım İsmail Çelebi’ye fâriğ oldum deyip bana teslîme ta‘allül ve imtinâ‘ etmekle suâl olunup dükkân-ı merkūm bana teslîme tenbîh olunmak matlûbumdur deyü ba‘de’d-da‘vâ ve’s-suâl mezbûr el-Hâc Süleyman cevâbında dükkân-ı mezkûru fi’l-hakīka mezbûr Ahmed’e iki yüz yirmi beş guruş semen-i makbûza bey‘ eylediğini ikrâr lâkin dükkân-ı merkūm hâlâ şeyhülislâm sellemehü’l-meliki’l-azîzi’l-allâm hazretlerinin nezâret-i aliyyelerinde âsûde olan ashâb-ı hayrâtdan merhûm Abdülbaki Paşa Evkāfı’ndan olmağla dükkân-ı mezkûru bâ-ma‘rifet-i mütevellî-yi vakf merkūm karındaşım mezbûr İsmail’e bundan akdem ferâğ ve tefvîz edip tasarrufu’çün taraf-ı vakıfdan yedine temessük verilmiş idi deyü def‘ etmekle def‘-i mezkûruna mutâbık bir kıt‘a mu‘anven ve mersûm mütevellî temessükü ibrâz eyleyip temessük-i mezkûra nazar olundukda dükkân-ı mezkûr fî-nefsi’l-emr müşârün-ileyh hazretlerinin taht-ı nezâret-i aliyyelerinde olan evkāfdan olup karındaşı merkūm İsmail’e bâ-ma‘rifet-i mütevellî fâriğ olduğu zâhir olmağın mûcebince mezbûr Ahmed Çelebi dükkân-ı mezkûra bi-gayr-ı vech-i şer‘î müdâhaleden ba‘de’l-men‘ semen olmak üzere makbûzu olan meblağ-ı mezbûr iki yüz yirmi beş guruşu merkūm Ahmed Çelebi’ye def‘ ve teslîme mezbûr el-Hâc Süleyman’a tenbîh birle mâ-vaka‘a bi’t-taleb ketb olundu.<br><br>Fî 26 S sene 1153.<br><br>Şuhûdü’l-hâl: Molla Mehmed b. Mustafa, İsmail b. Ahmed, Kürd el-Hâc Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6531"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6533"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>