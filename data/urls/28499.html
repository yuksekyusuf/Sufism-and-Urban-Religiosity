﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 167<br>Hüküm no: 83<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bozcaadalı Mehmed Reis b. Hasan’ın gemisine yüklediği buğdayı Bozcaada ahalisine satmasına izin verildiği</b><br><br>Sefîne reislerinden Bozcaadalı Mehmed Reis b. Hasan nâm kimesne meclis-i şer‘-i şerîf-i enverde takrîr-i kelâm ve ta‘bîr ani’l-merâm edip Bahr-i Sefîd’de vâki‘ Rodos ve İstanköy ve Sakız ve Kuşadası ve Midilli ve Bozcaada ve Limni’ye mahmiye-i İstanbul’dan nakl ve ibâdullâha bey‘i fermân olunan buğdaydan çenber ta‘bîr olunur sefînemde mevcûd iki bin altı yüz keyl buğdayı harbî kefereye ve sâir mahallerde bey‘ ve ihrâc etmeyip cezâir-i mezbûreden Bozcaada cezîresine nakl ve İstanbul’da râyic olduğu üzere her keyli kırk beşer akçe ve navl için ecr-i misli idiği sikāt-ı makbûletü’l-kelimât ihbârlarıyla takdîr olunan yedişer akçe ve cihet-i ma‘îşetim için dahi yedişer akçe ki cem‘an elli dokuzar akçeye mârrü’z-zikr Bozcaada cezîresinde ibâdullâha bey‘ ve hîn-i avdetde ol mikdâr buğdayı âhar mahalle götürmeyip cezîre-i mezkûrede tamamen ibâdullâha bey‘ eylediğimi hâkimü’ş-şer‘den hüccet etdirdikden sonra mahmiye-i mezbûreye getirip hâkimü’ş-şer‘a îsâl edeceğime kefillerim alınıp ber-vech-i muharrer bana izn verilmek matlûbumdur dedikde mahmiye-i mezbûrede Keçeci Pîrî mahallesinde el-Hâc Ahmed b. Mustafa ve Debbağyunus mahallesinde el-Hâc Halil b. İbrahim ve Müfti Ali Çelebi mahallesinde el-Hâc Mustafa b. Süleyman nâm kimesneler mezbûr Mehmed Reis zikrolunan iki bin altı yüz keyl buğdayı harbî kefereye ve sâir mahallerde bey‘ ve ihrâc etmeyip mârrü’z-zikr Bozcaada cezîresinde ibâdullâha bâlâda tafsîl olunan vech üzere cem‘an her keylini elli dokuzar akçeye tamamen bey‘ ve hüccet getirmeğe biz kefîl olduk dediklerinde mezkûr Mehmed Reis[‘e] zikrolunan buğdayı cezîre-i mezbûreye nakle ba‘de’l-izn mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Mehmed Efendi b. Hüseyin, Receb Efendi Nâib-i Kapan, Süleyman Ağa Kethudâ-i Kapan, Çorbacı Süleyman Ağa, Ali b. Bali, İbrahim Çelebi b. Ahmed, Mustafa b. Mehmed, Mehmed Çelebi [b.] İbrahim, Mustafa Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28498"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28500"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o887"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>