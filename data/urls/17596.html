﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 386<br>Hüküm no: 643<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şiddetli yağmurlar sebebiyle mîrî çayırlardan elde edilen kuru otun çürümesiyle Küçükçeşme nâhiyesinden üç bin yüz doksan bir araba ot tedârik olunması</b><br><br>Akzâ kuzâti’l-Müslimîn evlâ vülati’l-muvahhidîn maʻdeni’l-fezâʼili ve’l-yakīn râfiʻu âʻlâmü’ş-şerîʻati ve’d-dîn vâris-i ulûmi’l-enbiyâ-i ve’l-mürselîn el-muhtass bi-mezîd-i inâyeti’l-Meliki’l-Muʻîn Mevlânâ Haslar kādısı −zîdet-fezâʼiluhu− ve kıdvetü’n-nüvvâbi’l-müteşerriʻîn Çekmece-i sagīr nâibi mevlânâ ( ) −zîde ilmuhu− ve mefâhirü’l-emâsil ve’l-akrân kethüdâ yeri ve yeniçeri serdârı ve âʻyân-ı vilâyet iş erleri ve otlak emîni tarafından mübâşir taʻyîn olunan ( ) −zîde kadruhum− tevkīʻ-i refîʻ-i hümâyûn vâsıl olıcak maʻlûm ola ki; işbu sene-i mübârekede çayır biçme mevsiminde mîrî çayırlardan Otlak Emîni Mustafa −zîde mecduhu− maʻrifetiyle biçdirilen kiyâh-ı huşkun şiddet-i nüzûl-i bârânda bin dokuz yüz bir arabası mikdârı telef ve zâyiʻ olduğundan mâʻadâ seyyân hisseme taʻyînâtıyla muʻayyenât-ı sâire ziyâde bulup emîn-i mûmâ-ileyh maʻrifetiyle ber-mûceb-i defter mîrî çayırlardan biçdirilen ve kezâlik rençberândan mübâyaʻâ ve der-anbar etdirilen kiyâh-ı huşkun mertebe-i kifâyetden dûn olmağla müceddeden üç bin yüz doksan bir araba kiyâh-ı huşkun tedârikine muhtâc olup ve bu misillü müceddeden kiyâh-ı huşk tedâriki iktizâ eyledikce ötedenberü etrâf kazâlardan mübâyaʻâ olunup gelmekle ol mikdâr araba kiyâhın beher arabası yüzer vakıyye ve beher vakıyyesi maʻa nakliye birer sağ akçeden îcâb eden bahâları an-nakd otlak emîni mûmâ-ileyh yedinden verilmek üzere on bin vakıyyesi Küçükçekmece nâhiyesinden mübâyaʻâ ve tedârik ve arabalar ile Âsitâne-i saʻâdetime nakl ve mîrî anbara teslîm etdirilmek fermânım olmağın imdi siz ki kadı ve nâib-i mûmâ-ileyhimâ ve kethüdâ yeri ve yeniçeri serdârı ve aʻyân-ı vilâyet iş erlerisiz işbu emr-i şerîf-i celîlü’l-kadrim vusûlünde katʻan tehir ve tavakkufa ruhsat ve cevâz göstermeksizin nâhiye-i mezbûreden on bin vakıyye kiyâh-ı huşku bir an evvel mübâyaʻâ ve tedârik ve arabalar ile Dersa‘âdetim’e nakl ve teslîm-i anbar-ı âmirem etdirmekde ziyâde dikkat ve ihtimâm eyleyesiz şöyle ki; mübâyaʻâ husûsunda muʻâf ve gayr-ı muʻâf dâhiller olduğu hazîne-i âmirem defterlerinde mukayyed olmağla mârru’z-zikr on bin vakıyye kiyâh-ı huşku ötedenberü olageldiği üzere ale’s-seviyye nâhiye-i mezbûre ahâlîlerinden tamamen mübâyaʻâ ve tedârik ve arabalar ile icâleten Dersa‘âdetim’e tesyîr ve mîrî anbara taslim etdiresiz ve sen ki otlak emîni tarafından mübâşir taʻyîn olunan ( ) −zîde kadruhusun− mârru’z-zikr on bin vakıyye kiyâh-ı huşkun nâhiye-i mezbûre ahâlîleri taraflarından araba ile gelip anbar-ı âmireme teslîm olundukca beher vakıyyesine birer sağ akçeden maʻa nakliye bahâları otlak emîni mûmâ-ileyh yedinden tamamen ashâbına edâ ve teslîm olunmak üzere olmağla bir gün akdem ol mikdâr kiyâh-ı huşku nâhiye-i mezbûreden mübâyaʻâ ve arabalar ile Dersa‘âdetim’e nakl eylemeye müsâraʻat ve şitâb eylemek bâbında fermân-ı âlîşânım sâdır olmuşdur buyurdum ki; hükm-i şerîfimle ( ) vardıkda bu bâbda vech-i meşrûh üzere şeref-yâfte-i sudûr olan işbu emr-i şerîf-i celîlü’ş-şân-ı vâcibü’l-ittibâʻ ve lâzimü’l-imtisâlimin mazmûn-ı itâʻat-makrûnuyla âmil olup hilâfıyla vazʻ ve hareketden be-gāyet ihtirâz ve ictinâb eyleyesiz şöyle bilesiz, alâmet-i şerîfe iʻtimâd kılasız.<br><br>Tahrîren fi’l-yevmi’s-sâdis min-Şaʻbân li-sene ihdâ ve sittin ve miʼe ve elf.<br><br>Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=17595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o709"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>