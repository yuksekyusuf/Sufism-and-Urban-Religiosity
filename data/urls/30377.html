﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 202<br>Hüküm no: 175<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazancı Panayot v. Kiryako’nun Sultan Bâyezid Câmii avlusundaki bakırcı dükkânı gediğini ve sâir eşyaları oğlu Kiryako’ya iki bin yüz altmış dört guruş on paraya sattığı</b><br><br>Sultân Bâyezid’de bakırcı gediği<br><br>Fi’l-asl vilâyet-i Anadolu’da Gümüşhâne kazâsına tâbi‘ Kapu karyesi mütemekkinlerinden olup İstanbul’da Sultân Bâyezid-i velî ‒tâbe serâhu‒ hazretleri câmi‘-i şerîfi havlusunda Kazgancı Panayot v. Kiryako tarafından husûs-ı âti’z-zikri ikrâra vekîl olduğu el-Hâc Hüseyin Ağa b. el-Hâc Süleyman ve Hasan Ağa b. Eyüb nâm kimesneler şehâdetleriyle sâbit olan Todori v. Yorgi nâm zimmî meclis-i şer‘-i hatîr-i lâzımü’t-tevkīrde müvekkil-i mesfûrun sulbî kebîr oğlu işbu bâ‘isü’s-sifr Kiryako nâm zimmî muvâcehesinde bi’l-vekâle ikrâr-ı tâm ve takrîr-i kelâm edip müvekkil-i mesfûrun zikrolunan câmi‘-i şerîf-i mezkûr havlusunda vâki‘ bir bâb bakırcı dükkânında mevcûde beyne’l-hiref gedik ta‘bîr olunur ber-mûceb-i defter-i müfredât âlât-ı lâzıme-i ma‘lûmesini ve bir mikdâr gedik i‘tibâr olunan atîk ve cedîd bakırlarını bin üç yüz ve sâir ma‘lûmü’l-vezn ve’l-kıyye sâz evânî-i nuhâsiyesini sekiz yüz altmış dört guruş on para ki min-haysü’l-mecmû‘ iki bin yüz altmış dört guruş on paraya, tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile oğlu mesfûr Kiryako zimmîye bey‘ ü temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabz ettikden sonra semeni olan meblağ-ı mecmû‘-ı mezkûr iki bin yüz altmış dört guruş on parayı oğlu mesfûr Kiryako zimmînin babası müvekkil-i mesfûre zimmetinde vâcibü’l-edâ ve lâzımü’l-kazâ deyni olmak üzere oğlu mesfûrun üzerinde terk eyledi dedikde, mesfûr Kiryako zimmî dahi vekîl-i mesfûru cemî‘ kelimât-ı meşrûhasında ba‘de’t-tasdîk zikrolunan iki bin yüz altmış dört guruş on para babası müvekkil-i mesfûra cihet-i merkūmeden deyni olduğunu bi-tav‘i’s-sâf ikrâr ve i‘tirâf etmeğin mâ-vaka‘a bi’t-taleb ketb olundu.<br><br>Fî 5 Receb sene [1]194.<br><br>Şuhûdü’l-hâl: Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=30376"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30378"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o306"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>