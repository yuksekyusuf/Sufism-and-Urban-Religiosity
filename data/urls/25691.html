﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 677<br>Hüküm no: 804<br>Orijinal metin no: [102a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mir Mehmed Ağa b. Melek Mehmed’in menzil ve bahçesini karısı Bedirhan bt. Nimetullah’a sattığı</b><br><br>Mübâya‘a, Mîr Mehmed Ağa’nındır.<br><br>Mahmiye-i İstanbul’da Ali Paşa-yı Atîk mahallesinde sâkin olup Dergâh-ı âlî kapıcıbaşılarından umdetü’l-emâcid ve’l-ekârim câmi‘ü’l-mehâmid ve’l-mekârim Mîr Mehmed Ağa b. Melek Mehmed meclis-i şer‘-i hatîr-i lâzımü’t-tevkīrde işbu sahibetü’l-kitâb fahrü’l-muhadderât zahru’l-muvakkarât zevcesi Bedirhan Hatun bt. Nimetullah tarafından ikrâr-ı âti’l-beyânı tasdîka vekîl olup nehc-i şer‘î üzere şer‘an vekâleti sâbite olan dayısı oğlu Ebulkazım Bey b. Yusuf mahzarında ikrâr ve takrîr-i kelâm edip mahalle-i mezbûrede vâki‘ bir tarafı ba‘zan kendi mülküme ve ba‘zan Korucu Ömer Beşe mülküne ve iki tarafı tarîk-i hâssa ve bir tarafı tarîk-i âmma müntehî ve muhavvâta-i dâhiliyesi beş bâb fevkānî oda ve kenîfi ve iki ahırı müştemil cemî‘ mülk menzilimi kâffe-i hukūk ve merâfıkı ve âmme-i tevâbi‘ ve levâhıkı ile ve menzil-i mezkûr hizâsında vâki‘ bir tarafı tarîk-i hâssa fâsıl olup bir tarafı Fâtıma bt. Ali Çelebi nâm hatun mülküne ve bir tarafı tarîk-i hâssa ve iki tarafı tarîk-i âmma müntehî altında kârgir mahzen olup ve üstünde eşcâr-ı müsmire ve gayr-ı müsmireyi muhteviye cüneyneyi ve bir su kuyusunu müştemil cemî‘ mülk bahçemi âmme-i hukūk ile bi-safkatin vâhidetin altı kîse riyâlî guruşa bey‘-ı bâtt-ı sahîh-i şer‘î ile müvekkil-i müşârün-ileyhâ Bedirhan Hatun’a bey‘ ve teslîm edip ol dahi iştirâ ve tesellüm ve kabûl eyledikden sonra semeni olan meblağ-ı mezbûr altı kîse riyâlî guruşu müvekkile-i mezbûre Bedirhan Hatun’a cihet-i karz-ı şer‘îden deyni olan on iki kîse riyâlî guruşun altı kîsesine takās edip ol dahi mukāssa ve kabûl eyledikden sonra ba‘de’l-yevm menzil-i mahdûd-ı mezbûr ile bahçe-i mersûme müşârün-ileyhâ Bedirhan Hatun’un mülk-i müşterâsıdır keyfe mâ teşâ’ ve tahtâr mutasarrıfe olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahru kuzâtü’l-İslâm Yahya Efendi b. Mustafa Efendi eş-şehîr bi-Çukacızâde ….?, Fahrü’l-akrân Mehmed Ağa b. Habib el-müteferrika, Seyyid İbrahim b. eş-Şeyh Mustafa Efendi, Mustafa b. Durak el-imâm, Hasan b. Ahmed el-müezzin, Receb b. İbrahim el-müezzin, İbrahim b. Mehmed el-kayyum.</p>          <br><a title="Önceki sayfa" style="text-decoration:none" href="./ayrmetin.php?idno=25690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b677"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o964"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>