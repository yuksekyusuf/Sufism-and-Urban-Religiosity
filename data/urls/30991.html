﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 225<br>Hüküm no: 237<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Asmaki v. Yanaki’nin, Mehmed Efendi b. Mustafa Efendi’ye olan borcunu vârislerine ödediği</b><br><br>120 guruş hüküm<br><br>Ma‘rûz<br><br>İslâmbol’da Mimar Ayas Mahallesi’nde sâkinler iken bundan akdem vefât eden Anadolu kuzâtı eşrâfından Mehmed Efendi b. el-Hâc Mustafa Efendi’nin verâseti zevce-i metrûkesi Âişe Hatun bt. el-Hâc Ali ile kebîre kızları Ümmügülsüm ve Hibetullah’a ba‘de’l-inhisâr verese-i mezbûrât Âişe ve Hibetullah ve Ümmügülsüm nâm hatunlar taraflarından husûs-ı âti’l-beyânda vekîl olduğu zâtlarını ârifân Mehmed Emin Efendi b. el-Hâc Ali ve Salih Efendi b. el-Hâc Mustafa şehâdetleriyle sâbit olan merkūme Hibetullah Hatunun zevci kâtib-i sâni Merhabâzâde Mahmud Efendi b. Mehmed Emin meclis-i şer‘-i münîrde Bakkāl Asmaki v. Yanaki muvâcehesinde müvekkilelerim mezbûrâtın babaları ve mûrisleri müteveffâ-i merkūm Mehmed Efendi’nin Bakkāl Yani v. Metro zimmî zimmetinde bin iki yüz on bir senesi Cemâziyelûlâsı’nın on beşinci günü târihiyle muvarrah yedine i‘tâ eylediği işbu bir kıt‘a temessük mantûkunca cihet-i karzdan alacağı olan beş yüz guruşa işbu mersûm Asmaki zimmî ile gāibân ani’l-meclis Astori ve Eci Karanfil ve hâlik olan Hristo hayatında ma‘an kefîl ve zâmin olduklarından sonra meblağ-ı mezkûru asıl ve kefîlûn-ı mezbûrûndan kable’l-ahz ve’l-istîfâ merkūm Mehmed Efendi fevt ve meblağ-ı mezkûr müvekkilelerim mezbûrâta hasran mevrûs olmağın meblağ-ı mezkûr beş yüz guruşdan mersûm Asmaki zimmînin hissesine isâbet eden yüz yirmi beş guruşu kefâlet-i mahkiyesine binâen mersûm Asmaki zimmîden bi’l-vekâle taleb ederim deyü ba‘de’d-da‘vâ ve’l-ikrâr mûcebince meblağ-ı mezkûr yüz yirmi beş guruşu müvekkilât-ı mezbûrât için vekîl-i merkūm Mahmud Efendi’ye teslîme ba‘de’t-tenbîh vekîl-i merkūm Mahmud Efendi yine meclis-i şer‘de i‘âde-i kelâm edip itfâ’ edâsına tenbîh-i şer‘î olunan yüz yirmi beş guruşu mersûm Asmaki zimmî bana def‘ ve teslîm ben dahi bi’l-vekâle tamamen ahz u kabz eyledim deyü ikrâr ve tasdîkleri tescîl ve İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30990"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30992"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>