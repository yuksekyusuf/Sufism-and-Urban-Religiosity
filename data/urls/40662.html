﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 391<br>Hüküm no: 383<br>Orijinal metin no: [54b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samerya bt. İsak’ın babasının terekesi hususunda annesi Kalomira bt. Samerya ile yüz elli guruşa sulh olduğu</b><br><br>Mahmiye-i İstanbul’da Nevbethâne mahallesinde sâkin olup Kedüz cemâ‘atından iken bundan akdem hâlik olan İsak v. Yasef nâm Yahudi’nin verâseti zevce-i metrûkesi Kalomira bt. Samerya nâm Yahudiyye ile sulbî kebîr oğlu Samerya ve sulbî sagīr oğulları Bünyamin ve Avraham’a münhasıra olduğu şer‘an zâhir ve müte‘ayyin ve hâlik-i mezbûrun terekesi yirmi dört sehm i‘tibâr olunup sihâm-ı mezbûrenin üç sehmi zevce-i mezbûre Kalomira’ya ve yedişer sehmi oğulları mezbûrûn Samerya ve Bünyamin ve Avraham’dan herbirine isâbet ve intikāl eylediği şer‘an zâhir ve müte‘ayyin oldukdan sonra mezkûr Samerya meclis-i şer‘-i hatîr-i lâzimü’t-tevkīrde hâlik-i mezkûrun zevcesi olmağla cümle terekesine vâzı‘atü’l-yed olan işbu bâ‘isetü’s-sifr mezkûre Kalomira muvâcehesinde tav‘an ikrâr ve takrîr-i kelâm edip babam hâlik-i merkūmun terekesinden beynimizde ma‘lûm nukūd ve akār, evânî-i nuhâsiyye ve gayr-ı nuhâsiyye ve bi’l-cümle ism-i mâl ıtlâk olunan eşyâdan benim yedi sehm hisse-i şer‘iyyeme isâbet ve intikāl eden hakkımı bundan akdem vâlidem merkūme Kalomira’dan da‘vâ ve taleb eylediğimde ol dahi babam hâlik-i mezbûrun cümle terekesine vâzı‘atü’l-yed olduğunu ikrâr ve lâkin benim hisse-i irsiyyemi edâda ta‘annüd etmekle beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip babam hâlik-i mezbûrun terekesinden benim hisseme isâbet eden yedi sehm hisse-i şer‘iyyem mukābilesinde şerâit-i sulhu hâvî ve mevâni‘den ârî tehârüc-i şer‘î tarîki üzere yüz elli kıt‘a riyâlî guruş üzerine merkūme Kalomira ile beni sulh eylediklerinde ben dahi sulh-ı mezbûru kabûl ve bedel-i sulh olan meblağ-ı merkūm yüz elli kıt‘a riyâlî guruşu merkūme Kalomira yedinden tamâmen ahz u kabz edip babam hâlik-i mezbûrun gerek nukūd ve gerek akār ve evânî-i nuhâsiyye ve gayr-ı nuhâsiyye celîl ve hakīr ve kalîl [ve] kesîr ism-i mâl ıtlâk olunur cem‘-i terekesine müte‘allika da‘vâdan mezkûr Kalomira’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a kayd şüd.<br><br>Fi’l-yevmi’s-sânî aşer min-Zilka‘deti’ş-şerîfe li-sene 1067.<br><br>Şühûdü’l-hâl: Osman Beşe çukadâr, Mustafa Efendi b. Muharrem, İbrahim Bey el-cündi, Ca‘fer Bey b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b391"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o858"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>