﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 907<br>Hüküm no: 744<br>Orijinal metin no: [168b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin vasisi olduğu torunu Rukiye’ye ait arsayı satmasına izin verildiği</b><br><br>Mahmiye-i İstanbul’da Unkapanı kurbünde Haraccı Kara Mehmed mahallesinde sâkine olup bundan akdem <<vefât>> Rumeli’nde Tulca nâm kasabada müsâfiren vefât eden Ahmed Çelebi b. Mustafa’nın sagīre kızı Rukiye’nin tesviye-i umûruna bâ-hüccet-i şer‘iyye vasiyy-i muhtârı ve sagīre-i mezbûrenin vâlidesi Âişe Hatun’un babası işbu râfi‘ü’l-kitâb Mustafa Çelebi b. Ramazan meclis-i şer‘de bi’l-vesâye ikrâr ve takrîr-i kelâm edip müteveffâ-yı mezbûr Ahmed Çelebi b. Mustafa’nın ile’l-vefât icâreteyn-i ma‘lûmeteyn ile taht-ı icâresinde olup ba‘de vefâtihî intikāl-i âdî ile kızı sagīre-i mezbûre Rukiye’ye isâbet ve intikāl eden mahalle-i mezbûrede vâki‘ merhûm-ı mezbûr Haraccı Kara Mehmed Vakfı’na beher şehr on [169a] beşer akçe icâre-i müeccelesi olan müteveffâ-yı mezbûra intimâ ile tahdîd ve tavsîfden müstağnî arsa-i sırfa-i muhterikenin hâsılı harcına vefâ etmeyip ve müceddeden itmâma mal-ı sagīre-i mezbûre dahi olmayıp ve beher şehr müeccelesi cânib-i vakfa verilmek sagīre-i mezbûreye muzır olmağla zikr olunan arsa-i muhterike bi’l-izni’ş-şer‘î ve ma‘rifet-i mütevellî bedel-i misli ile âhara ferâğ ve tefvîz ve bedel-i ferâğ vech-i şer‘î üzere i‘mâl olunup hâsıl olan nemâsı sagīre-i mezbûrenin levâzımına harc ü sarf olunmak sagīre-i mezbûre hakkında nef‘-i mahz olmağla zikr olunan arsa-i muhterike vech-i meşrûh üzere bâ-ma‘rifet-i mütevellî âhara ferâğ ve tefvîze kıbel-i şer‘den bi’l-vesâye izin taleb ederim dedikde vasiyy-i mezbûrun kelimât-ı meşrûhası vâkı‘a mutâbıka olduğu mahalle-i mezbûre ahâlîsinden Ali Çelebi b. el-Hâc Mehmed ve el-Hâc Hüseyin b. el-Hâc Ömer ve Şa‘bân Çelebi b. Mehmed ve el-Hâc Ebubekir b. Ömer nâm kimesneler haberleriyle lede’ş-şer‘ zâhir ve mukarrer olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri zikr olunan vakıf arsa-i muhterikeyi vech-i muharrer üzere bâ-ma‘rifet-i mütevellî bedel-i misli ile âhara ferâğa vasiyy-i mezbûra izin vermeğin mâ-vaka‘a bi’t-taleb ketb-şüd.<br><br>Fî gurreti Cumâdelûlâ sene 1110<br><br>Şuhûdü’l-hâl: el-Hâc Ömer b. ( ) el-Müezzin, el-Hâc İsmail bin el-Hâc Ömer, Ahmed Çelebi b. Derviş, Mustafa Çelebi b. Hasan, Yusuf Çelebi b. ( ) Berber.</p>          <br><a title="Önceki sayfa" style="text-decoration:none" href="./ayrmetin.php?idno=37687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0907"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1075"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>