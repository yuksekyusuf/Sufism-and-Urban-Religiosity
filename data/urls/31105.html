﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 314<br>Hüküm no: 351<br>Orijinal metin no: [49b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ârif b. Ali’nin, Yorgancı Mehmed Memiş aleyhine açtığı yorgancı dükkânı gediği davasında iddiasını ispat edemediğinden muarazadan men edildiği</b><br><br>Yorgancı gediği nizâ‘ı mu‘ârazadan men‘<br><br>Ma‘rûz<br><br>Sâhib-i arzuhâl es-Seyyid Ahmed Ârif b. es-Seyyid Ali meclis-i şer‘-i şerîf-i enverde zikri âtî gedik âlâtına vaz‘-ı yedi mütehakkık olan Yorgânî es-Seyyid Mehmed Memiş b. Hasan muvâcehesinde İstanbul’da yorgancılar içinde vâki‘ iki kovalı kuyu civârında ma‘lûmü’l-hudûd bir bâb yorgancı dükkânı derûnunda mevcûde beyne’l-esnâf gedik tâ‘bir olunur yedimde mülküm olan âlât-ı lâzıme-i mahsûsayı bin iki yüz sekiz senesi hilâlinde işbu hâzır bi’l-meclis derûn-ı arzuhâlde mezkûrü’l-ism Yorgânî el-Hâc Halil Ağa’ya bey‘ murâd eylediğimde semeni her ne zamân kendiye red edersem âlât-ı muharrere-i mezkûreyi bana vermek şartıyla bi-tarîkı’l-istiğlâl mezbûr el-Hâc Halil Ağa’ya altı yüz guruşa bey‘ ve teslîm ol dahi ber-vech-i muharrer iştirâ ve kabz ve kabûl eyledikden sonra âlât-ı mezkûreyi merkūm es-Seyyid Mehmed’e semen-i ma‘lûm ve makbûza fuzûlî bey‘ ve teslîm edip lâkin ben ber-vech-i muharrer merkūm es-Seyyid Mehmed’e bey‘ini mücîz olmamamla merkūm altı yüz guruşu hâzır-ı merkūm el-Hâc Halil Ağa’ya edâ ile âlât-ı mezkûreden merkūm es-Seyyid Mehmed Memiş keff-i yed ve bana teslîme tenbîh olunmak murâdımdır deyü da‘vâ ettikde merkūm es-Seyyid Mehmed Memiş cevâbında âlât-ı muharrere-i mezkûreyi târih-i mezbûrda müdde‘î-i merkūm es-Seyyid Ahmed Ârif semen-i merkūm altı yüz guruşa hâzır-ı merkūm el-Hâc Halil Ağa’ya kat‘iyyen bey‘ ve teslîm ol dahi ba‘de’l-iştirâ merkūm es-Seyyid Ahmed Ârif âlât-ı mezkûreyi merkūm el-Hâc Halil Ağa’ya bey‘-i kat‘î ile bey‘ini ve âlât-ı mezkûrede alâkası kalmadığını ikrâr u i‘tirâf ve âlât-ı mezkûreye müte‘allika âmme-i da‘vâdan dahi merkūm el-Hâc Halil Ağa’nın zimmetini kabûlünü hâvi ibrâ ve iskāt etmişdi deyü hâzır-ı merkūm el-Hâc Halil Ağa’nın tasdîkiyle müdde‘î-i mezbûr es-Seyyid Ahmed Ârif’in inkârına mukārin eylediği da‘vâdan lede’t-tezkiye adl ve makbuli’ş-şehâde idükleri ihbâr olunan es-Seyyid el-Hâc Ahmed Ağa b. Ali ve el-Hâc Halil Ağa b. Mehmed şehâdetleriyle bi’l-muvâcehe vech-i şer‘î üzere isbât etmeğin mûcebince mezbûr es-Seyyid Ahmed Ârif da‘vâ-yı mezkûresiyle merkūm es-Seyid Mehmed Memiş’e bî-vech mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-25 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31104"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31106"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>