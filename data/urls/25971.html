﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 882<br>Hüküm no: 1084<br>Orijinal metin no: [151a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ahmed’in muhâlaa yoluyla kocası Süleyman Bey b. Hüseyin’den boşandığı</b><br><br>Mahmiye-i İstanbul’da Sarıgörez kurbünde Halîfe mahallesinde sâkine Âişe Hatun bt. Ahmed tarafından vech-i âtî üzere hul‘ ve ibrâya vekîl olup mezbûrenin zâtını ma‘rifet-i şer‘iye ile ârifân olan Şaban Efendi b. Osman ve Mehmed b. Receb şehâdetleri [ile] şer‘an vekâleti sâbite olan Mahmud Çelebi b. Abdi meclis-i şer‘-i hatîrde müvekkile-i mezbûrenin zevci Süleyman Bey b. Hüseyin mahzarında bi’l-vekâle ikrâr ve takrîr-i kelâm edip müvekkile-i mezbûre Âişe merkūm Süleyman Bey’in zevce-i gayr-ı medhûlün-bihâsı olmağla merkūmun zimmetinde olan beş bin akçe nısf mehr-i mü’ecceli ve zevci mezbûra teslîm eylediğim bin beş yüz akçe üzerine bi’l-vekâle mezbûr Süleyman Bey ile muhâla‘a-i sahîha-i şer‘iye [ile] muhâla‘a eylediğimde ol dahi hul‘-ı mezbûru kabûl eylediğinden sonra zevciyete müte‘allika de‘âvîden bi’l-vekâle mezbûrun zimmetini ibrâ ve ıskāt ve mezbûr Süleyman Bey dahi müvekkilem mezbûre Âişe’nin zimmetini kezâlik zevciyete müte‘allika de‘âvîden ibrâ eyledim dedikde mukırr-ı mezbûru bi’l-vekâle cârî ve sâdır olan ikrâr-ı muharrerinde mezbûr Süleyman Bey bi’l-muvâcehe tasdîk ve bi’l-müşâfehe tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Ali Ağa b. Ahmed, Mustafa Çelebi b. Abdullah, Mehmed Çelebi b. Mahmud, Mustafa Çelebi b. Abdi, Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25970"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25972"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b882"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o915"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>