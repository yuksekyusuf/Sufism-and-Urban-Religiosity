﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 137<br>Hüküm no: 112<br>Orijinal metin no: [53-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Hilmi Efendi b. Osman Efendi’nin Ali Rıza Efendi b. Mustafa’ya borcu olduğu</b><br><br>Hilâl-i Ramazan sübûtunu ısbât<br><br>Ketebeden el-Hâc Ali Rıza Efendi b. Mustafa Efendi meclis-i şer‘-i şerîf-i enverde işbu bâ‘isetü’l-vesîka es-Seyyid Mehmed Hilmi Efendi b. Osman Efendi mahzarında takrîr-i kelâm edip mûmâ-ileyh Mehmed Hilmi Efendi zimmetinde semeni işbu sene-i mübâreke şehr-i Ramazanü’l-mübâreki gurresine müeccel olmak üzere malımdan ve yedimden iştirâ ve kabz eylediği bir aded sübha semeninden elli guruş alacak hakkım olup şehr-i şerîf-i mezkûrun hilâli işbu pazar gecesi vakt-i gurûbdan beş dakīka mürûrunda İstanbul’da Cerrâhpaşa Câmi‘-i şerîfi minâresinden rü’yet olunup ol vechile ecel-i mezkûr hulûl etmekle meblağ-ı mezkûr elli guruşu bana edâya mûmâ-ileyh Mehmed Hilmi Efendi’ye tenbîh olunmak murâdımdır dedikde gıbbe’s-suâl mûmâ-ileyh es-Seyyid Mehmed Hilmi Efendi cevâbında semeni gurre-i şehr-i mübâreke-i mezkûreye müeccel olmak üzere cihet-i mezkûreden ol mikdâr guruş müdde‘î-i mûmâ-ileyh zimmetinde deyni olduğunu tâbi‘an ve kat‘ıyyen ikrâr ve i‘tirâf ve hulûl-i ecel-i mezkûru inkâr edicek müdde‘î-i mûmâ-ileyh Ali Rıza Efendi’den ber-vech-i muharrer müdde‘âsına mutâbık beyyine taleb olundukda udûl-i ahrâr-ı ricâl-i Müslimînden ve İstanbul Bâb Mahkemesi ketebesinden Ali Rıza Efendi b. Ahmed b. Abdullah ve İstanbul Mahkemesi Odacısı Mehmed Ağa b. Yusuf b. Osman meclis-i şer‘de hâzırân olup istişhâd olduklarında fi’l-hakīka işbu Pazar gecesi vakt-i gurûbdan beş dakīka mürûrunda hilâl-i şehr-i şerîf-i mezkûru câmi‘-i şerîf-i mezkûr minâresinden re’yü’l-ayn müşâhede ve rü’yet eyledik deyü her biri vech-i şer‘î üzere edâ-i şehâdet-i şer‘iye ettiklerinde şâhidân-ı mezbûrân evvelâ bâ-varaka-i mestûre İstanbul Bâb Mahkemesi Başkâtibi Ahmed Bahâî Efendi b. Abdülaziz b. Abdullah ve İstanbul Mahkemesi Muhzırlar Kethudâsı Süleyman Efendi b. Ârif b. Abdurrahman’dan sırren ve ba‘dehû alenen lede’t-tezkiye adl ve makbûlü’ş-şehâde idikleri ihbâr olunmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî-gurreti Ramazan sene [1]291.</p>          <br><a title="Önceki sayfa" style="text-decoration:none" href="./ayrmetin.php?idno=36036"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36038"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>