﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 141<br>Hüküm no: 97<br>Orijinal metin no: [13b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hibetullah Hatun bt. Siyavuş b. Abdurrahman’ın geçinemediği kocası Mehmed Efendi b. Nasuh ile boşandıkları</b><br><br>Mahmiye-i İstanbul’da Abdi Subaşı Mahallesi’nde sâkine Hibetullah bt. Siyavuş b. Abdurrahman nâm hatunun vâlidesi ve tarafından husûs-ı âti’z-zikri ikrâra vekîl olduğu zât-ı mezbûreyi ma‘rifet-i şer‘iyye ile ârifân Mehmed Çavuş b. Himmet ve Ali Beşe b. Abdullah nâm kimesneler <<ta‘rîfleriyle mu‘arrefe olan>> şehâdetleriyle şer‘an sâbit olan Emetullah bt. Sefer Efendi nâm hatun meclis-i şer‘-i şerîf-i enverde müvekkile-i mezbûrenin zevc-i dâhili işbu râfi‘u’l-kitâb Mehmed Efendi b. Nasuh nâm kimesne mahzarında bi’l-vech ikrâr ve takrîr-i kelâm edip mezbûr Mehmed Efendi kızım müvekkilem mezbûrenin zevci olup beynlerinde hüsn-i zindegāneleri olmamağla zimmetinde mütekarrer ve ma‘kūdün-aleyh olan elli bin akçe mehr-i müecceli ve nafaka-i iddet-i mu‘ayyene-i ma‘lûmesi üzerlerine ve mezbûrun firâşından hâsıl hamli olmağla hayyen tevellüd ettikde yedi yaşına değin müvekkilem mezbûre kendi mâlından infâk ve iksâ edip bi-emri’llâhi te‘âlâ hayyen tevellüd etmeyip veyâhud müddet-i madrûbe tamamından mukaddem fevt olursa nafaka-i bakiyyeden müvekkilem mezbûrenin zimmetini berî ve meûnet-i süknâsı dahi kendi üzerine olmak üzere zevci mezbûr Mehmed Efendi ile muhâla‘a-i sahîha-i şer‘iyye ile hul‘ olduğunda ol dahi hul‘-ı mezbûru baʻde’l-kabûl [14a] hukūk-ı zevciyete ve sâir târih-i kitâba gelince beynlerinde cereyân eden hukūk-ı ma‘lûme ve mechûleye müte‘allika âmme-i da‘vâdan her biri âharın zimmetini ibrâ ve iskāt eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-şehri Rebî‘ülâhire li-sene 1121<br><br>Şuhûdü’l-hâl: el-Hâc Hasan Beşe b. Osman, Mustafa Çelebi b. Şa‘ban, Hasan Çelebi b. Abdullah, Hasan Beşe b. Davud, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=4375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>