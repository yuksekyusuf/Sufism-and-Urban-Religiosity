﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 295<br>Hüküm no: 311<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Bey b. Receb’in Mustafa Ağa b. İbrahim’den müzayede ile satın aldığı eşyalardan varislerine iade edeceği eşya olmadığı</b><br><br>Husûs-ı âti’z-zikri istimâ‘ için nâib taleb olundukda savb-ı şer‘den mevlânâ Ahmed irsâl olunup zeyl-i kitâbda mastûrü’l-esâmî olan müslimîn ile mahmiye-i İstanbul’da Süleymâniye kurbünde Gıyaseddin mahallesinde vâki‘ mescid-i şerîfe varup akd-i meclis olundukda Dergâh-ı âlî -dâme mahfûfan bi’l-me‘âlî- beylerine reis olup bundan akdem mahalle-i merkūmede müteveffâ olan Mustafa Ağa b. İbrahim’in li-ebeveyn karındaşı ve vârisi olan Mahmud nâm kimesne işbu bâ‘isü’l-kitâb Hüseyin Bey b. Receb muvâcehesinde üzerine takrîr-i da‘vâ edip karındaşım mezbûr Mustafa Ağa fevt olduğunda verâseti bana ve zevcesi Razıye bt. Abdullah’a ve li-ebeveyn kız karındaşları Hatice ve Âişe’ye münhasıra olmağın muhallefâtının on altı sehmin dört sehmi zevcesine bâkīsi li’z-zekeri mislü hazzi’l-ünseyeyn bana ve kız karındaşlarına intikāl etmişiken mezbûr Hüseyin Bey mezkûrun muhallefâtından iki fincan ve bir minder keçesi ve bir top keten bezi ve kırk bin akçe kıymetli esbâbını mâlikâne tasarruf eder zikr olunan eşyâdan bana âid olan hisse-i şâyi‘amı taleb ederim dedikde gıbbe’s-suâl mezbûr Hüseyin Bey cevâbında ben ancak zikr olunan iki fincan ve bir minder keçesi ve bir top bezi kassâm ma‘rifetiyle sûk-ı sultânîde ba‘de’l-müzâyede verese-i mezbûrînden semen-i ma‘lûma iştirâ eyledim ve vech-i meşrûh üzere iştirâ eylediğim kassâm defterinde mastûr ve musarrahdır deyip bâkīsini inkâr edicek mezbûr Mehmed cevâb verüp fi’l-hakīka hâl zikr olunan minvâl üzere olmuşdur lâkin mezbûr Hüseyin Bey ber nehc-i mezkûr iştirâ eylediği esbâbı ahz u kabz eyledikden sonra yine mezbûrun terekesinden benim da‘vâ eylediğim zikr olunan iki fincan ve bir minder keçesi ve bir top bezi ve kırk bin akçe kıymetli esbâbı ber nehc-i mezkûr ahz u kabz etmişdir hâlâ yedindedir deyicek gıbbe’l-inkâr ve akībe’l-istişhâd ve’l-acz ani’l-beyyine müdde‘î-i mezbûr talebiyle mezkûr Hüseyin Bey’e yemîn teklîf olundukda ol dahi ber nehc-i mastûr mukaddemâ verese-i mezkûrînden iştirâ eylediği zikr olunan iki fincan ve bir minder keçesi ve bir top bezden mâ‘adâ tekrâr tereke-i mezbûreden iki fincan ve bir minder keçesi ve bir top bez ile kırk bin akçe kıymetli esbâbı ahz u gasb etmekle hâlâ yedinde eşyâ-i mezkûreden reddi vâcib şey olmadığına yemîn billâhi’l-aliyyi’l-a‘lâ edicek sûret-i hâli mevlânâ-yı mezbûr mahallinde ketb ü tarhîr edip ba‘dehû gelüp meclis-i şer‘-i münîrde ihbâr ve takrîr etmeğin mâ vaka‘a bi’t-taleb ketb ve imlâ olundu.<br><br>Hurrire fî-evâili Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Mevlânâ Mehmed Efendi b. Hasan, el-Hâc Ahmed Efendi b. Mehmed el-imâm, Mehmed Çelebi b. Ali, Kasım Çavuş b. Mahmud el-mübaşir, el-Hâc Mehmed b. Abdullah el-müezzin, es-Seyyid Ahmed b. Hızır, Mehmed b. Veli el-müezzin ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>