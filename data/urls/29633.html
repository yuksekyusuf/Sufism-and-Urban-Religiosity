﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 308<br>Hüküm no: 342<br>Orijinal metin no: [147-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gavril v. Şahbaz ile kız kardeşi Fotini’nin Kuyumcu Abraham aleyhindeki menzil davalarında anlaşma sağlanması</b><br><br>Samatya kurbünde Hacı Hüseyin mahâllesinde vâki‘ menzilden ibrâ<br><br>Ma‘rûz,<br><br>Samatya kurbünde el-Hâc Hüseyin mahâllesinde mütemekkin iken on bir sene mukaddem hâlik olan Kürkçü Şahbaz v. Gavril zimmînin verese-i münhasırasından arzuhâl eden sulbî oğlu Gavril ile şahs-ı mu‘arrefe sulbiye kızı Fotini Nasrâniye meclis-i şer‘-i hatîrde mahâlle-i mezbûrede vâki‘ iki tarafdan Şiro ve Andonaki menzilleri ve iki tarafdan tarîk-i âm ile mahdûd Rum kilisesi vakfından olan menzile vâzı‘ü’l-yed olan Andon v. Yorgi tarafından vekîli Lavrendi ile vakf-ı mezkûr mütevellîsi Panayot hâzır olduğu hâlde arzuhâlde merkūmü’l-ism Kuyumcu Abraham v. Mihal muvâcehesinde menzil-i mahdûd-ı mezkûr babamız merkūm Şahbaz’ın mülkü ve ba‘de-helâkihi dört sehim i‘tibârı üzere bizim ile kız karındaşımız gāibe ani’l-meclis Zoti Nasrâniye’ye mevrûs oldukdan sonra işbu merkūm Abraham menzil-i mezkûru her kaç akçe ziyâdeye bey‘ ederse ziyâdesini bize vermek şartıyla iki bin guruş semen-i medfû‘a bizden iştirâ ve beş yüz guruşa kilise vakfı için mütevellîsi merkūm Panayot’a bey‘ ve taraf-ı vakf-ı merkūmdan isticâr ve ba‘dehû dört bin guruş bedel-i makbûz mukābelesinde bâ-ma‘rifet-i mütevellî müvekkil-i mezbûr Andon’a ferâğ edip menzil-i mezkûrun yevm-i kabzda kıymeti yedi bin beş yüz guruş olmağla kıymet-i mezkûreden hissemizi tekmîl eylesin deyü eyledikleri da‘vâlarından yüz elli guruş üzerine merkūm Abraham ile bâ-vesâtet-i Müslimîn muslihûn sulh olup ve yüz elli guruşu bi-kadri’l-hısas ahz u kabz ve menzil-i mezkûrun aynına ve kıymetine müte‘allıka âmme-i da‘vâdan gerek merkūm Abraham’ın ve gerek müvekkil-i mersûm Andon’un ve mütevellî Panayot’un zimmetlerini ibrâ-i âm ile ibrâ ve iskāt eylediklerinde merkūm Abraham dahi bedel-i merkūm mutâlebesinden mersûmân Gavril ve Fotini’nin zimmetini kezâlik ibrâ ve iskāt ve her biri ibrâyı kabûl ve kat‘-ı nizâ‘ eyledikleri mübâşiri Çavuş kulları iltimâsıyla huzûr-ı âlîlerine i‘lâm olundu.<br><br>Fî 28 Ra sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29632"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29634"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>