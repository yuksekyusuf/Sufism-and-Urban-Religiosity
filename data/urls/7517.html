﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 378<br>Hüküm no: 477<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kabasakal mahallesinden Mehmed Bey’in evinin penceresi havalesinin kendi evine zararı olduğu iddiasıyla Ahmed’e açtığı davada Ahmed’in penceresini kapatmayı taahhüt ettiği</b><br><br>Bâ-mühr-i hazret-i efendi<br><br>Ma‘rûz<br><br>Fermân-ı âlîlerine imtisâlen husûs-ı câi’z-zikri mahâllinde ketb ü tahrîri için cânib-i şer‘den irsâl olunan keşif nâibimiz İbrahim Efendi hâssa mi‘mârı hulefâsından Hüseyin ve Abdullah ile arzuhâlde mezkûr Kabasakal mahallesinde vâki‘ sahib-i arzuhâl Mehmed Bey’in mülkü olan menzile varıp münâza‘un-fîh havâle zararını ba‘de’l-mu‘âyene cemâ‘at-i Müslimîn huzûrlarında akd eylediği meclis-i şer‘de mûmâ-ileyh Mehmed Bey’in tarîk-ı hâs aşırı menzile mutasarrıf olan el-Hâc Ahmed muvâcehesinde işbu mu‘âyene olunduğu üzere mezbûr el-Hâc Ahmed’in tarîk-ı hâs cânibinde ihdâs eylediği bir bâb ulvî odasının bir aded penceresinden benim menzilimde makarr-ı nisvân olan bir bâb fevkānî odama nezâret ve havâlesi olmağla zarar-ı şer‘îsi men‘ olunmak matlûbumdur deyü ba‘de’d-da‘vâ mezbûr el-Hâc Ahmed dahi ihdâsını mukır olduğu mârrü’z-zikr bir aded pencereyi bi’l-külliye sed edip ol vechile müdde‘î-i mûmâ-ileyhin havâle zararını def‘a mezbûr el-Hâc Ahmed ta‘ahhüd eylediğini mevlânâ-yı mezbûr mahâllinde ketb ü tahrîr edip ba‘dehû ümenâ-i şer‘le meclis-i şer‘de inhâ ve takrîr eylediği huzûr-ı âlîlerine i‘lâm olundu fermân men-lehu’l-emrindir.<br><br>Fî 4 Zilhicceti’ş-şerîfe sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7516"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7518"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>