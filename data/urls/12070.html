﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 205<br>Hüküm no: 152<br>Orijinal metin no: [101-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İcra Reisi Ahmed Şevket Bey’in çocuklarına kalan sahilhane, mâ-i leziz ve ahırın satılmasına izin verilmesi</b><br><br>Salih ve Lütfi, izin<br><br>Numara: 199, 116,5 guruş<br><br>Medîne-i Üsküdar’a muzâfe Çengel karyesinde sâkin iken bundan akdem irtihâl-i dâr-ı bekā eden İcrâ Reisi Ahmed Şevket Beyefendi b. el-merhûm İsmail Bey b. Abdullah’ın sulbî sagīr mahdûmları İsmail Saad ve Cavid beyler ve sulbiye sagīre-i kerîmeleri Nesime ve Bedia hanımların vâlideleri ve tesviye-i emrlerine vasîyy-i mansûbeleri Âişe Naciye Hanım ibnetü’l-merhûm İbrahim Paşa b. el-merhûm Ömer Paşa’nın birâderi olup tarafından umûr-ı vesâyeti idâre ve rü’yete vekîl olduğu zâtını ârifân Evkāf-ı hümâyûn Nezâret-i celîlesi sâbık mühürdârı izzetlü Abdullah Efendi b. el-Hâc Mustafa b. Abdullah ve Vâlide Hastahânesi Vekîlharcı Niyazi Bey b. Mehmed İzzet b. Abdullah nâm kimesneler haberleriyle zâhir olan Dokuzuncu Dâire Muhâsebecisi işbu râfi‘ü’l-kitâb izzetlü Mehmed Beyefendi bi’l-vekâle takrîr-i kelâm ve ta‘bîr ani’l-merâm edüp Nezâret-i Evkāf-ı hümâyûna mülhak evkāfdan merhûm Çerkes Mehmed Ağa Türbe-i şerîfi Vakfı müsakkafâtından karye-i mezkûrede ve caddesinde vâki‘ dört numara ile murakkam ma‘lûmü’l-hudûd ve’l-müştemilât şehriye yüz yirmi akçe icâre-i müeccelelü bir bâb sâhilhâne ve derûnuna cârî mülhak olduğu vakfına senevî üç guruş hakk-ı mecrâ verilmek üzere kanevâtına teba‘iyetle bâ-hüccet-i şer‘iye mülkiyet üzere bir hilâl mâ-i lezîz ve yine Evkāf-ı hümâyûn Nezâreti’ne mülhak evkāfdan merhûm el-Hâc Mehmed Efendi Vakfı müsakkafâtından sâhilhâne-i mezkûr verâsında vâki‘ kezâlik ma‘lûmü’l-hudûd şehriye otuz akçe icâre-i müeccelelü mukaddemâ menzil ve el-yevm harâb âhûrdan her birinin nısf hisse-i şâyi‘aları müteveffâ-yı müşârün-ileyhin hayatında bâ-temessükât-ı mütevellî bi’l-icâreteyn taht-ı tasarrufunda olup ba‘de vefâtihî sıgār-ı mûmâ-ileyhim ile sulbiye kebîre kerîmeleri Zekiye ve Mükerrem ve Safvet hanımlara isbâ‘an intikāl edüp lâkin sâhilhâne ve âhûr-ı mezkûrdan kibâr-ı mûmâ-ileyhimin dört sübu‘ hisse-i şâyi‘aları dahi kibâr-ı mûmâ-ileyhim ve diğer şerîklerinin hisseleriyle ma‘an bedel-i misilleri ve mütevellîleri re’yleriyle âhara ferâğ ve bedelleri ahz ü kabz birle i‘mâl ve istirbâh olunup hâsıl olan nemâsıyla hıfz olunup sıgār-ı mûmâ-ileyhim haklarında enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Sekizinci Dâire-i Belediye tarafından i‘tâ kılınan memhûr bir kıt‘a tahmîn-i bedel pusulası mantûkunca sıgār-ı mûmâ-ileyhimin nısf hisse-i şâyi‘a salhâne ve mâ-i lezîz ve âhûr-ı mezkûrlarda olan dört sübu‘ hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla yirmi üç bin yüz kırk dört guruş mukābelesinde mütevellîleri re’yleriyle âhara ferâğa izin taleb şüd.<br><br>Fî 24 Rebî‘ülevvel sene [1]301<br><br>Şühûdü’l-hâl: Muhzırbaşı Ömer Ağa b. Abdulkadir, Muhzır Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12069"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12071"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o319"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>