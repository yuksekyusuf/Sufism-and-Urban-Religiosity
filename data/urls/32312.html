﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 432<br>Hüküm no: 315<br>Orijinal metin no: [117b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Daha önce ferman gereğince kapatılmış olan Kasımpaşa’daki francalacı fırınının yeniden açılmasına izin verildiği</b><br><br>Kasımpaşa’da francalacı fırını küşâdı.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în Mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Bundan akdem İstanbul ve havâlîsinde ve mahâll-i ma‘lûmede yedi aded francala fırınları ibkā ve mâ‘adâsı bâ-irâde-i aliyye sedd ü bend olunmuş olup ba‘dehû Vâlid-i mâcidim cennet-mekân, firdevs-âşiyân merhûm ve mağfûrun-leh Sultân Abdülhamid Han -tâbe serâh-ün Beylerbeyi ve Mîrgûnoğlu nâm mahallerde müceddeden binâ ve inşâsına muvaffak olduğu cevâmi‘-i şerîf[e] ve âsâr-ı celîlesi evkāfından mahalleteyn-i merkūmeteynde iki aded ve Gümrükcü Çiftliği nâm mahâlde ve Kumkapı hâricinde ve Tavuk Pazarı’nda ve Beykoz civârında Kâğıthane nâm mevzi‘de ve Eyüp ve Hasköy ve mahâll-i sâirede mesdûd olan francalacı fırınları bâ-irâde-i seniyye şeref-yâfte-i sudûr olan evâmir-i şerîfem mûceblerince küşâdlarına ruhsat verilmiş olup işbu küşâdı istid‘â olunan kasaba-i Kasımpaşa’da kâin sekiz horoslu bir bâb francalacı fırını dahi mukaddemâ bâ-irâde-i seniyye mesdûd olan fırınlara dâhil olup lâkin fırın-ı mezkûr Sadrazam-ı esbak Gāzi Hasan Paşa’nın kasaba-i mezbûrede binâ eylediği Kalyoncu Kışlası derûnunda Câmi‘-i şerîf ve mekteb-i münîf ve çeşme-i latîf ve hayrât-ı sâiresi evkāfı müstegallâtından olup bâ-husûs fırın-ı mezbûre mutasarrıfları yedi nefer yetîm ve yetîmelerin olmağla vakf-ı şerîf-i mezkûru sıyâneten ve gerek mutasarrıfları [118a] olan eytâm-ı merkūmenin hâllerine merhameten emsâline kıyâsen küşâdı için ruhsatı hâvî emr-i şerîf-i âlî-şânım i‘tâsını sen ki mevlânâ-yı mûmâ-ileyhsin, memhûren i‘lâm eylediğin ecilden imdi i‘lâmın mûcebince küşâdına ruhsatı hâvî fermân-ı âlî-şânım sâdır olmuşdur. Buyurdum ki: Hükm-i şerîfim vardıkda bu bâbda fırın-ı mezkûrun küşâdı için ruhsatı hâvî şeref-yâfte-i sudûr olan işbu emr-i şerîf-i celîlü’ş-şân-ı vâcibü’l-ittibâ‘ ve lâzımü’l-imtisâlimin mazmûn-ı münîfi birle âmil olup hilâfına bir türlü rızâ ve cevâz göstermeyesin. Şöyle bilesin alâmet-i şerîfe i‘timâd kılasın.<br><br>Tahrîren fi’l-yevmi’s-sâmin [ve’l]-işrîn [min]-Zilka‘de sene selâse [ve] işrîn ve mieteyn ve elf.<br><br>Kostantıniyye-i mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32311"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32313"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>