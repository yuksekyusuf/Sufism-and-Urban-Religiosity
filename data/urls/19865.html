﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 52<br>Hüküm no: 23<br>Orijinal metin no: [10a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Manol v. Misket’in kapısının önünde ölen Minho’nun ölümüyle alakasının olmadığının anlaşılması</b><br><br>Sebeb-i tahrîr-i kitâb oldur ki, Mahmiye-i Galata’da hâlâ beytülmâl emîni olan fahrü’l-akrân Mahmud Çavuş b. İbrahim tarafından ikrâr-ı âti’z-zikre vekîl olup, vekâleti ber-nehc-i şer‘î sâbite olan Osman Bey b. Hüsrev nâm cündî meclis-i şer‘-i hatîr-i lâzımü’t-tevkīrde, mahmiye-i mezbûre mahallâtından Sultan Bayezid mahallesi sâkinlerinden işbu râfi‘ü’l-kitâb Manol v. Misket nâm zimmî mahzarında bi’l-vekâle ikrâr ve takrîr-i kelâm edip, mezbûr zimmînin mahalle-i mezbûrede vâki‘ menzilinin kapısı önünde Minho nâm zimmî mürd bulunup, zâhirde dahi vâris-i ma‘rûfu olmayıp dem ve diyeti beytülmâle âid olmağla, ehl-i mahalle-i mezbûrenin alâkası olmayıp müvekkil-i mersûm Mahmud Çavuş, mezbûr Manol’e mezkûr Minho’yu sen katl eyledin deyû hâkimü’ş-şer‘ huzûrunda da‘vâ eyledikde, mezbûr Manol dahi merkūm Minho tarîk-i âmda hatfe enfihî mürd olmuş mezbûrun fevtinde vechen mine’l-vücûh alâkam yoktur deyû cevâb verip, müvekkil-i mesfûr dahi da‘vâsına muvâfık beyyineden âciz olup ve hâlik-i mezbûrun dahi üzerinde eser-i darb ve eser-i cerâhat olmamağın, merkūm Minho’nun dem ve diyetine müte‘allik da‘vâdan ferâğ eyledi dedikde, vekîl-i merkūmun ikrâr-ı meşrûhunu mezbûr Manol bi’l-muvâcehe tasdîk edip, [mâ] hüve’l-vâki‘ bi’t-taleb kayd olundu. Tahrîren fi’l-yevmi’s-sâbi‘ aşer min şehri Recebi’l-mürecceb li sene isneyn ve ışrîn ve elf.<br><br><br>Şuhûdü’l-hâl: El-Hâc Mustafa [b.] Murad, el-Hâc Rıdvan [b.] Abdullah, Mahmud b. Ali, Ahmed Çelebi b. Ali, Mustafa b. Ali, Haydar Ağa [b.] Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19864"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19866"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b052"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o253"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>