﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 207<br>Hüküm no: 147<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İva v. Tasil’in Turşucu Ahmed Odabaşı’ya olan borcunu hayattayken ödemiş olduğu</b><br><br>Kezâlik akd-i meclis-i şer‘-i şerîf ettikde müteveffâ-yı mezbûrun sulbiye sagīre kızı Hadîce’nin tesviye-i umûruna bâ-hüccet-i şer‘iyye vasiyy-i muhtârı olmağla terekesine bi’l-vesâye vâzı‘ü’l-yed olan Süleyman Ağa b. Ali meclis-i ma‘kūd-ı mezkûrda mahmiye-i mezbûrede Pirinçci Sinan odalarında mütemekkin bâ‘isetü’s-sifr İva v. Tasil nâm Nasrâniyye mahzarında bi’l-vesâye üzerine da‘vâ ve takrîr-i kelâm edip bin yüz otuz dokuz senesi Recebi’l-ferdi gurresi târîhiyle müverrah mümzâ ve mahtûm deyn temessükü mûcebince müteveffâ-yı mezbûrun mesfûre İve Nasrâniyye zimmetinde cihet-i karz-ı şer‘îden yirmi guruş hakkı olup meblağ-ı mezbûru kable’l-ahz fevt olmağla mesfûre İve Nasrâniyye’den bi’l-vesâye taleb ederim suâl olunsun dedikde gıbbe’s-suâl mesfûre İve cevâbında meblağ-ı mezbûr yirmi guruşu müteveffâ-yı mezbûre cihet-i karz-ı şer‘îden deyni olduğunu ikrâr lâkin müteveffâ-yı mezbûr Turşucu Ahmed Odabaşı b. Abdullah b. Abdullah’a hâl-i hayâtında fevtinden iki sene mukaddem deynim olan meblağ-ı mezbûr yirmi guruşu huzûr-ı Müslimînde kendüye tamâmen def‘ u teslîm eyledim ol dahi yedimden ahz u kabz edip meblağ-ı mezbûr yirmi guruşdan deynim berî olmuşdur deyü def‘le mukābele edicek gıbbe’l-istintâk ve’l-inkâr mesfûre İve Nasrâniyyeden def‘-i meşrûhuna beyyine taleb olundukda udûl-i ahrâr-ı ricâl-i Müslimînden olup mârrü’z-zikr Pirinçci odalarında sâkin Hüseyin Beşe b. Hasan ve Hasan Çelebi b. Hüseyin li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-vâki‘ işbu mesfûre İve müteveffâ-yı mezbûr Turşucu Ahmed Odabaşı b. Abdullah b. Abdullah’a deyni olan yirmi guruşu hâl-i hayâtında fevtinden iki sene mukaddem huzûrumuzda edâ ve teslîm edip müteveffâ-yı mezbûr dahi mesfûre İve yedinden tamâmen ahz u kabz eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm vâki‘ hâli mevlânâ-yı mezbûr ilâ-âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37951"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37953"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>