﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 111<br>Hüküm no: 75<br>Orijinal metin no: [17a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata’daki Berber esnâfının nizâmlarına dair ferman verildiği</b><br><br>Berber esnâfının nizâmları<br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlişâna imtisâlen Galata ve tevâbi‘inde vâki‘ bi’l-cümle berberân esnâfının işbu arzuhâlinde ve hâmişinde mastûr derkenâra ve muktezâya nazar ve mütâla‘a olundukta esnâf-ı mezkûrenin gedikleri kadîmden berü beynlerinde mu‘teber ve iki yüz doksan beş gedikden ibâret ise de bin iki yüz sekiz senesi Cemâziyelevvelîsi’nin yedinci gününe değin şürût-ı nizâma dâhil olmadığından halelden sâlim olmamak takrîbiyle târih-i mezkûrda bi’l-cümle esnâf-ı mezkûre iltimâsı ve Galata Kādısı i‘lâmı mûcebince yedlerine verilen târih-i mezkûr ile müverrah ve tuğra-yı garrâ ile mu‘anven fermân-ı âlîşânın başmuhâsebe kaleminde olan işbu derkenâr olunan kaydı mûcebince müstakillen şürût-ı nizâma rabt olunduğu sene-i sâbıkāda esnâf-ı merkūme emr-i âlîşân-ı mezkûrun tecdîdini niyâz eylediklerinde emr-i şerîf-i mezkûrun derci ve İstanbul ve tevâbi‘i berberlerinin ba‘zı muahhar nizâmları zammıyla yedlerine bin iki yüz otuz beş senesinden muahharan emr-i âlîşân verildiği müstebân olup bu sûretde İstanbul berber esnâfı ve bâ-berât-ı âlî kethüdâsı başka ve Galata ve tevâbi‘inde vâki‘ berberân esnâfı ve berât-ı âlîşânda kethüdâsı başka olup ve Galata berberân esnâfının başmuhâsebe kaleminde mukayyed şürûtları zikr olunan bin iki yüz sekiz senesi hılâlinde beldeleri hâkimi i‘lâmıyla nizâma rabt ve yedlerine müstakillen emr-i âlîşân i‘tâ buyrulmuş olduğundan el-hâletü hâzihî Galata ve tevâbi‘i berberân esnâfının kethüdâ ve ustaları ve bu def‘a dahi muahharan yedlerine verilen sâlifü’l-beyân bin iki yüz otuz beş senesi ile müverrah emr-i âlîşân-ı mezkûrun kaleminde olan kayd ref‘ ve terkīn-birle kendilerini İstanbul berber esnâfından fark ve temyîz içün beldeleri hâkimi mûmâ-ileyhin i‘lâmı mûcebince mukaddemâ bin iki yüz sekiz senesi hılâlinde yedlerine verilen emr-i âlîşân-ı mezkûr bi-ibâretihî tecdîd ve bu def‘a yedlerine İstanbul esnâf derc olunarak sâbıkı misillü müceddeden emr-i âlîşân sadaka ve ihsân buyrulmak niyâzında olmalarıyla fi’l-hakīka mukaddem olan nizâmları el-yevm ma‘mûlün-bih olmağla ol vechile Galata ve tevâbi‘i esnâfı yedlerine istid‘âları vechile emr-i âlîşân i‘tâsında beis olmadığı imtisâlen li’l-emri’l-âlî İstanbul Mahkemesi’nden huzûr [-ı âlîlerine i‘lâm olundu.]<br><br>Fî 15 Z sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>