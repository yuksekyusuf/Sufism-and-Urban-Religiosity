﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 234<br>Hüküm no: 186<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim oğlu Ahmed Beşe’nin terekesinden varislerinin hisselerini aldıkları</b><br><br>Husûs-ı âti’l-beyânın mahal[lin]de ketb ü tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî-’de Ali Paşa-yı cedîd mahallesi ahâlîsinden olup bundan akdem mahrûse-i Edirne’de müsâfiren sâkin iken bundan akdem vefât eden Ahmed Beşe b. İbr[a]him’in mahalle-i mezbûrda ile’l-vefât sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde müteveffâ-yı mezbûr Ahmed Beşe’nin verâseti zevce-i menkûha-i metrûkesi Rahime Hatun bt. Mustafa ile sulbî kebîr oğlu İbr[a]him Beşe ve sulbî sagīr oğlu Ali’ye münhasıra ve tashîh-i mes’eleleri [on] altı sehimden olup sihâm-ı mezbûrdan iki sehmi zevcesi mezbûre Rahime Hatun ve yedişer sehmi oğulları mezbûrân İbr[a]him Beşe ve Ali’ye isâbeti tahkīkinden sonra zâtı ta‘rîf-i şer‘î ile mu‘arrefe olan mezbûre Rahime Hatun meclis-i ma‘kūd-ı mezkûrda müteveffâ-yı mezbûrun sagīr oğlu mezbûr Ali’nin tesviye-i umûruna bâ-hüccet-i şer‘iyye vasiyy-i mansûb[u] olmağla tereke-i müteveffâ-yı mezbûra bi’l-vesâye vazı‘atü’l-yed olan işbu râfi‘u’l-kitâb Hüseyin Beşe b. Bali mahzarında ikrâr ve takrîr-i kelâm edip zevcim müteveffâ-yı mezbûr Ahmed Beşe’nin akār ve menkūl ve nükūd ve [bi]’l-cümle ism-i mâl ıtlâk olunur terekesinden hisseme isâbet eden dört yüz altmış guruşu vasiyy-i mezbûr Hüseyin Beşe bana def‘ ü teslîm ben dahi yedinden meblağ-ı mezbûru <<dan bir akçe>> bi’t-tamâm ve’l-kemâl ahz u kabz edip vasiyy-i mezbûr Hüseyin Beşe zimmetinde meblağ-ı mezbûrdan bir akçe ve habbe hakkım bâkī kalmayıp ba‘de’l-yevm zevcim müteveffâ-yı mezbûrun akār ve nükūdu ve menkūl ve bi’l-cümle ism-i mâl ıtlâk olunur terekesine müte‘allika âmme-i mîrâs da‘vâsından vasiyy-i mezbûr Hüseyin Beşe ile müteveffâ-yı mezbûrun oğulları mezbûrân İbr[a]him Beşe ve Ali’nin zimmetleri[ni] ibrâ ve ıskāt eyledim dedikde gıbbe’t-tasdîki’ş-şer‘î vâki‘ hâli Mevlânâ-yı mezbûr mahallinde ketb ü tahrîr ba‘de ma‘an <<irsâl>> ba‘s olunan Çukadâr el-Hâc Mustafa b. Mehmed ve es-Seyyid Mustafa b. Sefer ile meclis-i şer‘a gelip her biri alâ-vukū‘ihi inhâ ve takrîr etmeğin mâ-vaka‘a bi’t-taleb ketbolundu.<br><br>Fi’l-yevmi’s-sâlis min-Zilhicceti’ş-şerîfe [li]-sene selasîn ve mi’e ve elf.<br><br>İbrahim Ağa el-mütevellî-i [sâ]bık, Ali Çelebi el-müezzin, Mahmud Beşe b. Mustafa, Hüseyin b. ( ) , İbrahim el-imâm b.</p>          <br><a title="Önceki sayfa" style="text-decoration:none" href="./ayrmetin.php?idno=16343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o273"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>