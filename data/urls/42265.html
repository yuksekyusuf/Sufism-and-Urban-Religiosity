﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 166<br>Hüküm no: 159<br>Orijinal metin no: [28a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hısn-ı Mansur’da Şeyh Mahmud Ensari ve Ebuzer Gıfari zaviyeleri zaviyedarılığının sahtekârlıkla üzerine alan Hasan’ın azli</b><br><br>Bâ-hatem-i hazret-i efendi<br><br>Ma‘rûz,<br><br>İstihbâr ve muktezâ-yı şer‘îsi i‘lâm olunmak bâbında bâ-işâret-i aliyye sâdır olan fermân-ı âlîlerine imtisâlen işbu arzuhâl ve âhir arzuhâl hâmişlerinde mastûr derkenâr ve i‘lâm nâtıklar olduğu üzere Hısn-ı Mansur’da Ali Dağı nâm mevzi‘de vâki‘ Şeyh Mahmud Ensârî zâviyesinin ve tevliyetinin ve yine Hısn-ı Mansur’da vâki‘ Ebuzer Gıfârî zâviyesi’nin ve tevliyetinin nısfları ulemâdan meşhûr Kürd Ali Efendi nân pâresi olup ba‘de vefâtihî oğlu Nuri Ali’ye ba‘de vefâtihî oğlu işbu ashâb-ı arzuhâlin babaları Mustafa nâm kimesneye tevcîh ve bâ-berât-ı âlîşân mutasarrıf iken derûn-ı derkenârlarda ismi mezkûr el-Hâc Hasan nâm kimesne hilâf-ı inhâ, mezbûr Mustafa fevt oldu deyü mahlûlünden kendi arzuhâliyle üzerine tevcîh ve berât etdirdip lâkin mezbûr Mustafa’nın fevti gayrı vâki‘ ve hâlâ hayatda olduğunu İmâm Ebubekir Efendi ve Müezzin el-Hâc Ali ve el-Hâc Mustafa Efendi ve İbrahim Efendi ve es-Seyyid Feyzullah Ağa ve Hafız Ahmed Efendi ve Şeyh Mustafa Efendi ve Attâr Molla Ali ve Osman Beşe ve el-Hâc Osman Efendi [28b] ve İsmail Efendi nâm on bir nefer mevsûku’l-kelim kimesneler meclis-i şer‘de mezbûr Mustafa’nın mağdûr olduğunu dahi her biri alâ-tarîkı’ş-şehâde ba‘de’l-ihbâr cihât-ı mezkûre mezbûr el-Hâc Hasan’ın ref‘inden sâhib-i evvel-i mezbûr Mustafa’ya kemâ-fi’l-evvel tevcîh ve berât-ı şerîf-i âlîşân sadaka ve ihsân buyurulmak üzere ashâb-ı arzuhâlin merâmına müsâ‘ade buyurulmak emr-i savâb idüğü ma‘lûm-ı devletleri buyuruldukda fermân veliyyü’l-emr hazretlerinindir.<br><br>Fî 25 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42264"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42266"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>