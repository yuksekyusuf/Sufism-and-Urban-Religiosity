﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 596<br>Hüküm no: 688<br>Orijinal metin no: [87b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mehmed’in tasarrufunda olan vakıf dükkânlar kızı Fâtıma’ya intikal ettiğinden vakıf tarafından müdahale edilmemesi</b><br><br>Vilâyet-i Anadolu’da İbradi kasabası sükkânından iken bundan akdem vefât eden Mehmed b. el-Hâc Memi’nin sulbiye kebîre kızı ve hasran vârisesi Fâtıma Hatun tarafından husûs-ı âti’l-beyânı da‘vâ ve talebe sâbitü’l-vekâle vekîli olan işbu bâ‘isü’l-kitâb es-Seyyid Hamdi [b.] İsa nâm kimesne mahfil-i kazâda mahmiye-i İstanbul’da merhûm Kürkcübaşı Evkāfı’na bi’l-fi‘il mütevellî olan Osman Çelebi b. Derviş Mehmed mahzarında üzerine bi’l-vekâle da‘vâ ve takrîr-i kelâm edip müvekkilem mezbûre babası müteveffâ-yı mezbûrun mahmiye-i mezbûrede Bitpazarı kurbünde vâki‘ mezbûr Kürkcübaşı Evkāfı’ndan olup icâre-i mu‘accele ve mü’eccele-i ma‘lûmeteyn ile iki bâb ve nısf dükkânı tasarrufunda iken fevt olup zikrolunan dükkânlar intikāl-i âdî ile müvekkilem mezbûre Fâtıma’ya intikāl etmiş iken mütevellî-i mezbûr fuzûlen zikri mürûr eden dükkânları zabteylemişdir hâlâ suâl olunsun dedikde gıbbe’s-suâl merkūm Osman Çelebi cevâbında fi’l-vâki‘ mütevellîsi olduğum evkāf-ı mezbûre müsakkafâtından zikrolunan iki bâb dükkân ve nısf dükkân müteveffâ-yı mezbûr Mehmed’in tasarrufunda olup bilâ-veled vefât etmekle tasarrufunda olan dükkânlar vakfa intikāl eylemişdir hâlâ ona binâen bi’t-tevliye vaz‘-ı yed ederim deyü vaz‘-ı yedini ikrâr lâkin merkūme Fâtıma müteveffâ-yı merkūmun sulbiye kızı ve mezbûr es-Seyyid Mehmed dahi mezbûre Fâtıma tarafından vekîl olduğunu inkâr edicek mezbûr[dan] müdde‘âsını mübeyyine beyyine taleb olundukda udûl-i Müslimînden olup kasaba-i mezbûre sükkânından es-Seyyid Mustafa Çelebi b. el-Hâc Mehmed ve Ömer Çelebi b. el-Hâc Ali nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ merkūme Fâtıma müteveffâ-yı merkūm Mehmed’in sulbiye kızı olup husûs-ı mezbûru da‘vâya bizim huzûrumuzda merkūm es-Seyyid Mustafa Çelebi’yi vekîl nasb ve ta‘yîn eyledi biz bu husûsa bu vech üzere şâhidleriz şehâdet dahi ederiz her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle olmağın mûcebince mütevellî-i mezbûr bi-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-işrîn min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Veli Çelebi b. Abdi, Abdülkerim b. ( ), Kasab Mustafa b. Mehmed, Mehmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b596"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o979"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>