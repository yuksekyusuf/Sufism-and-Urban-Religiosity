﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 145<br>Hüküm no: 100<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüysüzzâde Hasan’ın tasarrufunda bulunan vakıf Şifa Hamamı’nı kiraya verdiği</b><br><br>Mahmiye-i İslambol’da Hırka-i şerîf kurbünde sâkin İmâm Yakub Efendi b. Ali meclis-i şer‘-i şerîf-i enverde mahmiye-i mezbûrede Mollahüsrev mahallesinde sâkin işbu bâ‘isü’l-kitâb Tüysüzzâde el-Hâc Hasan b. el-Hâc Mustafa mahzarında ikrâr-ı tâm ve takrîr-i kelâm edip Hekîmbaşı-i esbak merhûm Mehmed Efendi Vakfı’ndan olup mahmiye-i mezbûrede Mollagürânî mahallesinde vâki‘ Şifâ Hamamı demekle ma‘rûf beyne’l-ahâlî ve’l-cîrân ma‘lûmü’l-hudûd ve’l-müştemilât bir bâb Kuşluk Hamamı bâ-temessük-i mütevellî mezbûr el-Hâc Hasan Ağa’nın vefâen tasarrufunda ve derûnunda mevcûde beyne’l-hiref [gedik] ta‘bîr olunur ber-mûceb-i defter-i müfredât bi’l-cümle esvâb ve eşyâ-i ma‘lûme yedinde mâlı olmağla mezbûr el-Hâc Hasan Ağa bundan akdem hamam-ı mezkûru beher şehr kırk beşer guruşa ve gedik ta‘bîr olunur esvâb ve eşyâ-i ma‘lûmesini beher şehr on birer guruşa bana îcâr ve teslîm ben dahi istîcâr ve kabûl etmişidim el-hâletü hâzihî mezbûr el-Hâc Hasan Ağa icâre-i mezkûrenin şehriye on altışar guruşunu bi’t-terâzî hat ve tenzîl eyledikden sonra mezbûr el-Hâc Hasan Ağa zikrolunan hamam ve gedik ta‘bîr olunur derûnunda mevcûde esvâb ve eşyâ-i ma‘lûmeyi şehr-i âtî Cumâdelâhiresi gurresinden beher şehr kırkar guruşa bana îcâr ve teslîm eyledikde ben dahi ber-vech-i muharrer istîcâr ve tesellüm ve kabûl edip icâre-i mezkûre kırkar guruşu beher şehr tamamında bilâ-nizâ‘ mezbûr el-Hâc Hasan Ağa’ya ve taraf-ı vakfa verilen icâre-i müeccele [39b] şehriye yirmişer guruş dahi kemâ-fi’l-evvel cânib-i vakfa teslîm ve edâya ta‘ahhüd eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 26 Ca sene [1]184.<br><br>Şuhûdu’l-hâl: Mehmed Efendi b. el-Hâc Mustafa, Ömer Efendi b. Mahmud, Molla İbrahim b. Eyüb, Molla Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=30034"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30036"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>