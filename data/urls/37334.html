﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 520<br>Hüküm no: 390<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Âlime Hatun’un çocuklarına babaları Mehmed Efendi’nin vasi tayin edildiği</b><br><br>Mahmiye-i İstanbul’da Çıkrıkçı Kemâl mahallesinde sâkine <<iken bu>>lerinden olup Vilâyet-i Rumeli’nde Yenişehir kazâsında müsâferet vechi üzere sâkine iken bundan akdem vefât eden Âlime Hatun bt. Ahmed Efendi’nin sagīre kızları Fâtıma ve Emetullah’ın tesviye-i emrlerine kıbel-i şer‘den bir vasî nasb ü ta‘yîn olunması lâzım olmağın mahmûdü’l-hâl olup her vechile vesâyet uhdesinden gelmeğe kādir idiği zeyl-i kitâbda muharrerü’l-esâmî Müslimîn ihbârları ile lede’ş-şer‘ zâhir ve mütehakkik olan sagīretân-ı mezbûretânın babaları Mehmed Efendi b. Abdurrahman’ı hâkim-i muvakkı‘-i sadr-ı kitâb tûbâ-lehû ve hüsnü-meâb efendi hazretleri sagīretân-ı mezbûretânın tesviye-i emrlerine vakt-i rüşd [ü] sedâdlarına değin mezbûr Mehmed Efendi’yi vasî nasb ü ta‘yîn eyledikde ol dahi vesâyet-i mezbûreyi ba‘de’l-kabûl ve merâsimini edâya müte‘ahhid oldukdan sonra vasiyy-i mezbûr Mehmed Efendi meclis-i şer‘de takrîr-i kelâm edip sagīretân-ı mezbûretânın vâlideleri müteveffât-ı mezbûre Âlime Hatun’dan müntakil mülklerinden kıbel-i şer‘den her birine kadr-ı ma‘rûf nafaka farz ve takdîr olunması matlûbumdur dedikde hâkim-i mûmâ-ileyh efendi hazretleri dahi sagīretân-ı mezbûretânın mallarından vasiyy-i mezbûr talebiyle her birine yevmî ikişer paradan cem‘an dört [para] nafaka farz ve takdîr edip meblağ-ı mefrûz-ı mezbûru sagīretân-ı mezbûretânın <<nafaka-i mefr>> nafaka ve kisvelerine ve sâir hevâic-i zarûre[lerine] harc ü sarfa ve lede’l-iktizâ istidâneye ve inde’z-zafer rücû‘a vasiyy-i mezbûra izin vermeğin mâ-vaka‘a bi’t-taleb kayd-şüd.<br><br>Hurrire fî 16 min-Rebî‘ülâhir sene 1110.<br><br>Şuhûdü’l-hâl: Fahrü’l-akrân Aynacı Osman Ağa b. Ali, Mustafa Efendi b. Ahmed, Saraç Abdi b. Mustafa, Hüseyin b. Mehmed, Mustafa b. Ahmed, Nasuh b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37333"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37335"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1150"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>