﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 781<br>Hüküm no: 580<br>Orijinal metin no: [133b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb b. Mehmed’in, merhume Gülümşah’tan kendisine isabet eden hissesini vasîden talep ettiği</b><br><br>Vilâyet-i Anadoluˈda Havza kazâsına tâbiʽ Kayacık nâm karyeden işbu bâʽisüˈl-vesîka Receb b. Mehmed meclis-i şerʽde mahmiye-i İstanbulˈda Kaliçeci Hasan mahallesinde sâkin iken bundan akdem vefât eden el-Hâc Mustafa Beşe b. Ahmedˈin sagīre kızı Arziˈnin tesviye-i emrine kıbel-i şerʽden mansûb vasîsi olmağla tereke-i müteveffâ-yı mezbûra biˈl-vesâye vâziʽüˈl-yed olan Habib Bey b. Veli mahzarında üzerine daʽvâ ve takrîr-i kelâm edip mezbûrun li-ebeveyn kız karındaşı olan Gülümşah nâm hatun mezbûr el-Hâc Mustafaˈdan mukaddem vefât etmekle müteveffâ-yı merkūmun verâseti zevce-i metrûkeleri Muʻammere ve Mülâyim ve Müslime nâm hatunlar ile sulbiye sagīre kızları Râbia ve Arzi ve Döndüˈye ve ben li-ebeveyn karındaşı oğlu ve min-cihetiˈl-usûbetiˈn-nesebiye vârisi olmağla bana münhasıra iken hâlâ vasi-i mezbûr Habib Bey merkūm Gülümşah hâlâ hayatındadır deyü tereke-i müteveffâ-yı mezbûrun yetmiş iki sehimden benim on beş sehim hisseme isâbet eden hakkımı vermede taʽallül eder suâl olunsun dedikde gıbbeˈs-suâl vasî-i mezbûr cevâbında mezbûre Gülümşahˈda müteveffâ-yı mezbûr el-Hâc Mustafaˈdan mukaddem vefât eylediğini inkâr edicek müddeîʽ-i mezbûr müddeʽâsına beyyine taleb olundukda udûl-ı ricâlden olup yine karye-i mezbûre imâmı olan Hasan Efendi b. Salih ve Dergâh-ı âlî yeniçerilerinin on sekizinci bölüğe mahsûs oda ahâlîsinden olup yine karye-i mezbûre sâkinlerinden olan el-Hâc Şa‘bân Beşe b. Ahmed nâm kimesneler li-ecliˈş-şehâde meclis-i şerʽa hâzırân olup isreˈl-istişhâd fiˈl-hakīka müteveffâ-yı mezbûrun li-ebeveyn kız karındaşı olan merkūme Gülümşah müteveffâ-yı merkūmdan mukaddemâ vefât edip biz cenâzesine hazır olduk biz bu husûsa şâhidleriz şehâdet dahi ederiz deyü her biri edâ-i şehâdet-i şerʽiyye eylediklerinde isre-riʽâyet-i şerâ’itiˈl-kabûl şehâdetleri makbûle oldukdan sonra mûcebiyle baʽdeˈl-hükm mâ vakaʽa biˈt-taleb ketb olundu.<br><br>Fiˈs-sâlis min-Cumâdelûlâ li-sene hamse ve semânîn ve elf.<br><br>Şuhûdüˈl-hâl: Fahrüˈl-eşbâh Yusuf Ağa Haseki el-mübâşir, Hüseyin Bey b. Mahmud, Davud Beşe b. Ali, Ali Beşe b. Mehmed, Bilal b. Abdullah, Yusuf b. Abdullah, Mehmed Beşe b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=21643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b781"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o894"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>