﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 655<br>Hüküm no: 696<br>Orijinal metin no: [107a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İvana bt. Niko’nun menzilini haksız yere zapteden Hıristodoli v. Avirne aleyhine açtığı davada haksız olduğu</b><br><br>Dâru’l-hilâfeti’l-aliyye mahrûse-i Edirne’de el-mahmiyye mahallâtından Kiremitlik mahallesi sâkinelerinden İvana bt. Niko nâm Nasrâniye tarafından husûs-ı âti’z-zikri da‘vâya vekîl olup vekâlet-i mahkiyesi Kosta v. Yano ve Kosta v. Delko nâm zimmîler şehâdetleriyle sâbite olan zevci Kiro v. Vergo nâm zimmî meclis-i şer‘-i hatîr-i lâzimü’t-tevkīrde mahrûse-i mezbûreye tâbi‘ Üsküdar nâhiyesinde vâki‘ Kaya nâm karye zimmîlerinden işbu hâmilü’l-kitâb Hıristodoli v. Avirne nâm zimmî muvâcehesinde üzerine bi’l-vekâle da‘vâ ve takrîr-i kelâm edip karye-i mezbûre Kaya mutavattınlarından Kurt v. Kiga nâm zimmî karye-i mezbûrede vâki‘ bir tarafdan Yani v. Piyo ve bir tarafdan Arnavud Dimo ve bir tarafdan Miho nâm zimmî mülkleri ve taraf-ı râbi‘i tarîk-ı âmla mahdûd ve mümtâz olan [107b] mülk menzilini müvekkilem mezbûre İvana’ya hibe ve temlîk ve teslîm edip yedine hüccet dahi verilmişidi el-hâletü hâzihî mezbûr Hıristodoli fuzûlen zabt eder suâl olunup kasr-ı yed etdirilmesini taleb ederim dedikde gıbbe’s-suâl merkūm Hıristodoli cevâbında fi’l-vâki‘ mürd-i merkūm Kurt zikri mürûr eden menzili müvekkilesi merkūme İvana’ya hibe ve teslîm edip lâkin sulbü akd-i hibede mürd olunca beni infâk edersen hibe ettim deyu şart eyledi şart-ı mesfûr ile hibe-i mezbûre bi-hasebi’ş-şer‘i’ş-şerîf bâtıl olmağın rücû‘ edip târih-i kitâbdan dört sene mukaddem bi-cemî‘i’t-tevâbi‘ ve’l-merâfık bana iki bin dört yüz elli nakd-i râyic fi’l-vakt akçeye bâtten bey‘ ve teslîm eyledi ben dahi mülkiyet üzere mutasarrıf oldum dedikde vekîl-i mezbûr müfsid-i hibe olan şart-ı mezkûru bi’l-külliyye münkir olucak mezbûr Hıristodoli’den beyyine taleb olundukda karye-i mezbûre zimmîlerinden İstayko v. Dimitri, ve Piço v. Kirko nâm zimmîler li-ecli’l-şehâde meclis-i şer‘a hâzırân olup istişhâd olunduklarında herbiri edâ-i şehâdet-i şer‘iyye edip mürd-i merkūm Kurt târih-i mersûmda sâlifü’r-rakam [İ]vana’ya zikri mürûr eden menzili vech-i muharrer üzere hibe ve teslîm edip lâkin sulbü akd-i hibede mürd olunca beni infâk edersen hibe ettim deyu şart eylemişidi şart-ı mezbûr hibe-i mahkiyeyi mubtil olmağın rücû‘ edip târih-i mezbûrede menzil-i mezbûru merkūm Hıristodoli’ye meblağ-ı ma‘hûdü’l-kadr iki bin dört yüz elli akçeye bey‘-i bâtla bey‘ edip kabz-ı semen ve teslîm-i semen eyledi biz bu husûsa minvâl-i muharrer üzere şâhidleriz şehâdet dahi ederiz dediklerinde gıbbe ri‘âyeti şerâiti’l-kabûl şehâdetleri hayyiz-i kabûlde vâkı‘a oldukdan sonra menzil-i mezbûr mûmâ-ileyh Hıristodoli’ye hükmolunup mâ-hüve’l-vâki‘ bi’t-taleb ketb ve imlâ olunup yed-i tâlibe def‘ olundu.<br><br>Tahrîren fi’l-yevmi’l-hâmis aşer min-Şa‘bâni’l-mu‘azzam li-sene semân ve sittîn ve elf.<br><br>Şühûdü’l-hâl: Fahrü’l-kuzât Abdülkerim Efendi, Hasan Çelebi el-kâtib, Ahmed Çelebi b. Mehmed el-kâtib, Ahmed Çelebi el-muhzır, İsmail Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=40974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b655"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o806"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>