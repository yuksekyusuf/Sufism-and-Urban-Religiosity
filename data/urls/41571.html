﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 87<br>Hüküm no: 41<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim, Ebubekir, Hatice ve Zamane isimli küçük çocukların parasından borç alan Sahak’ın borcunu ödemesi</b><br><br>Mahmiye-i İstanbul’da Sekbânbaşı Yakub Ağa mahâllesinde sâkin İbrahim ve Ebubekir ve Hadîce ve Zamane evlâd-ı Süleyman nâm sagīrin tesviye-i emrlerine kıbel-i şer‘den mansûb vasîleri olan işbu bâ‘isü’l-kitâb İbrahim b. Veli nâm kimesne mahmiye-i mezbûrede meclis-i şer‘-i hatîrde Sahak v. Banos nâm zimmî muvâcehesinde bi’l-vesâye üzerine da‘vâ ve takrîr-i kelâm edip mezbûr Sahak’a bundan akdem yedimde olan sıgār-ı mezbûrûnun mallarından yüz guruş idâne ve teslîm ol dahi istidâne ve kabz ü tesellüm eylediğinden sonra meblağ-ı mezbûr zimmetinde sıgār-ı mezbûrûna vâcibü’l-edâ deyni olduğunu Mahmudpaşa Mahkemesi’nde nâibü’ş-şer‘ olan Sunullah Efendi huzûrunda ikrâr ve yedime bir kıt‘a hüccet dahi verdiğinden sonra meblağ-ı mezbûrun on iki buçuk guruşunu mezbûr Sahak bana edâ ve teslîm etmekle seksen yedi buçuk guruş zimmetinde kalmışdır. Hâlâ mezbûr Sahak’a suâl olunup meblağ-ı bâkī-i mezbûr seksen yedi buçuk guruşu sıgār-ı mezbûrûn için bana edâ ve teslîme tenbîh olunmak matlûbumdur dedikde, gıbbe’s-suâl mezbûr Sahak cevâbında ber-mûceb-i hüccet-i mezkûre vasiyy-i mezbûr yedinde olan sıgār-ı mezbûrûnun mallarından yüz guruş istidâne ve kabz eylediğini ikrâr lâkin meblağ-ı mezbûrdan vasiyy-i mezbûra bi’d-defa‘ât kırk beş guruş edâ ve teslîm ol dahi ahz u kabz edip ancak zimmetimde elli beş guruş deynim kalmışdır deyüp, müdde‘î-i mezbûru ba‘zı müdde‘âsında def‘le mukābele edicek gıbbe’l-istintâk ve’l-inkâr merkūm Sahak’dan ber-vech-i muharrer def‘-i mezbûruna beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka merkūm Sahak’dan kabzını i‘tirâf eylediği meblağ-ı mezbûr on iki buçuk guruşdan ziyâde otuz iki buçuk guruş dahi ahz u kabz etmediğine vasiyy-i mezbûra yemîn teklîf olundukda ol dahi alâ-vefkı’l-mesûl yemîn billâhi’l-aliyyi’l-a‘lâ etmeğin mûcebince vasiyy-i mezbûrun kabzını i‘tirâf eylediği on iki buçuk guruşdan bâkī kalan meblağ-ı mezbûr seksen yedi buçuk guruşu sıgār-ı mezbûrûn için vasiyy-i mezbûra edâ ve teslîme mezbûr Sahak’a tenbîh birle mâ-vaka‘a bi’t-taleb ketb olundu.<br><br>Fi’l-yevm 18 min-Muharremü’l-haram sene 1116<br><br>Şuhûdü’l-hâl: İsmail Efendi kâtib, Emin Mehmed Efendi kādî, Veliyüddin Efendi kādî, el-Hâc Yusuf muhzır.</p>          <br><a title="Önceki sayfa" style="text-decoration:none" href="./ayrmetin.php?idno=41570"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41572"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o683"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>