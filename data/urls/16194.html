﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 71<br>Hüküm no: 36<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avusturya asıllı kölenin azad edilmesi</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın bu fakīr hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Takyecibaşı mahallesinde sâkin iken bundan akdem vefât eden Tersâne-i âmirede mahzen kâtibi Ali Efendi b. Osman’ın ile’l-vefât sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde rıkkına inkıyâdını mu‘terife işbu uzun boylu kara gözlü açık kaşlı Nemçetü’l-asl Müslimetü’l-millet râfi‘atü’l-vesîka Safiye bt. Abdullah meclis-i ma‘kūd-ı mezkûrda müteveffâ-yı mezbûrun verâseti zevce-i menkûha-i metrûkesi Havva Hatun bt. El-Hâc Osman ile li-ebeveyn kız karındaşı Hadice Hatun ve sulbiye sagīre kızı Hanife’ye münhasıra olduğu şer‘an zâhir ve müte‘ayyin oldukdan sonra sagīre-i mezbûrenin vâlidesi ve tesviye-i umûruna kıbel-i [şer‘den] mansûbe vasiyesi olan mezbûre Havva ve Hadice hâtunlar mahzarlarında üzerine da‘vâ ve takrîr-i kelâm edip müteveffâ-yı mezbûr Ali Efendi b. Osman b. Abdullah yedinde câriye-i memlûkesi olup hâl-i hayâtında ve kemâl-i akl-ı sıhhatinde fevtinden altı ay mukaddem huzûr-ı Müslimînde hasbeten lillâhi te‘âlâ mâlından âzâd ve mülkünden ihrâc eyleyip halayık-ı hürre olmuşiken mezbûretân Havva ve Hadice hâtunlar bana müteveffâ-yı mezbûrun terekesinden olmak zu‘muyla bi-gayr-ı hakkın vaz‘-ı yed ederler suâl olunup mezbûretânın benden kasr-ı yedleri ve sebîlim tahliye olunmak matlûbumdur dedikde gıbbe’s-suâl mezbûretân Havva ve Hadice hâtunlar cevâblarında fi’l-vâki‘ mevsûfe-i mezbûre Safiye’yi müteveffâ-yı mezbûrun terekesinden olmak üzere vaz‘-ı yedlerini ikrâr lâkin âzâd olduğunu inkâr idicek [11b] mevsûfe-i mezbûre Safiye’den beyyine taleb olundukda udûl-i ahrâr-ı ricâl-i Müslimînden olup medîne-i mezbûrede Cezerî Kasımpaşa mahallesinde sâkin Ali Çelebi b. Veli ve mahmiye-i İstanbul’da Ahırkapı kurbünde Akbıyık mahallesinde sâkin İbrahim Çelebi b. Abdullah nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ-yı mezbûr mahzen kâtibi Ali Efendi b. Osman b. Abdullah işbu mevsûfe-i mezbûre Safiye yedinde câriye-i memlûkesi olup hâl-i hayâtında ve kemâl-i akl-ı sıhhatinde fevtinden altı ay mukaddem bizim huzûrumuzda hasbeten lillâhi te‘âlâ mâlından âzâd ve mülkünden ihrâc eyledi [biz] bu vech üzere şâhidleriz şehâdet dahi ederiz deyu her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mezbûretân Havva ve Hadice hâtunlar mevsûfe-i mezbûre Safiye’den kasr-ı yedlerine ve sebîle-i tahliyesine (…) mâ-vaka‘a bi’t-taleb ketbolundu.<br><br>Fi’l-yevmi’s-sâlis min-Zilhicceti’ş-şerîfe li-sene tis‘a ve ışrîn ve mi’e ve elf<br><br>Şuhûdü’l-hâl: Ahmed Çelebi b. Hüseyin, Mustafa Çelebi b. Hasan, Ali Çelebi b. Veli, Veli Efendi b. Ali, Süleyman Efendi b. Mehmed, Mehmed Efendi b. Yusuf el-imâm, İbrahim Efendi b. Osman, Derviş Hasan b. Muharrem, es-Seyyid Süleyman Çelebi b. Mehmed, es-Seyyid Ali b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=16193"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16195"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>