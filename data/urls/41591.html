﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 100<br>Hüküm no: 61<br>Orijinal metin no: [13b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah bt. Mustafa’nın eşi İbrahim Efendi’den muhalaa usulüyle boşanması</b><br><br>Bâ-imzâ-i hazret-i veliyyü’n-ni‘am efendi<br><br>Mahmiye-i İstanbul’da Sarrâcishak mahâllesinde sâkine Emetullah bt. Mustafa nâm hatun mahmiye-i mezbûrede meclis-i şer‘de zâtı ba‘de’t-ta‘rîfi’ş-şer‘î zevc-i sâbıkı işbu râfi‘ü’l-vesîka İbrahim Efendi b. Mustafa mahzarında ikrâr-ı tam ve takrîr-i kelâm edip zevcim işbu mezbûr İbrahim Efendi ile hüsn-i mu‘âşeretimiz olmamağla zimmetinde mütekarrir ve ma‘kūdün-aleyh olan dört bin akçe mehr-i müeccelimden fâriğā olup nafaka-i iddet-i ma‘lûmem ve meûnet-i süknâm dahi kendi üzerime olmak üzere hul‘ eylediğimde ol dahi ber-vech-i muharrer hul‘-ı mezbûru ba‘de’l-kabûl hukūk-ı zevciyete müte‘allıka âmme-i da‘vâdan ben mezbûr İbrahim Efendi’nin zimmetini ibrâ ve iskāt edip mezbûr İbrahim Efendi dahi benim zimmetimi ibrâ ve iskāt eyledi. Min-ba‘d her birimiz âhar ile hukūk-ı zevciyete müte‘allıka aslâ da‘vâmız yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Muharremü’l-haram sene 1116.<br><br>Şuhûdü’l-hâl: es-Seyyid Ali Çelebi b. Emin Ahmed, Hüseyin Çavuş b. İbrahim, Mustafa Çavuş b. İbrahim, Mustafa Çavuş an-Silahdâran, Ali Efendi b. Ahmed, Mustafa Efendi b. Ahmed, Ali Efendi b. Abdurrahman, Mustafa Efendi b. Ali, İbrahim b. Abdülbaki, Hüseyin Efendi b. Nimet, İsmail Efendi el-kādı, Ahmed Çelebi b. ( ), Ahi? Yusuf</p>          <br><a title="Önceki sayfa" style="text-decoration:none" href="./ayrmetin.php?idno=41590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>