﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 307<br>Hüküm no: 273<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah Hatun’a babası ve kardeşinden intikal eden menzil ve müştemilatı ile içinde bulunan eşyada olan hissesini Süleyman b. Mahmud’a satması</b><br><br>Medîne-i Üsküdar nevâhîsinden Kaymas nâhiyesine tâbi‘ Araman nâm karye sükkânından iken bundan akdem fevt olan Osman b. Murad nâm kimesnenin verâseti zevce-i metrûkesi Şerîfe Hadîce ile sulbî oğlu İbrahim’e ve sulbiye kebîre kızı Emetullah nâm hatuna münhasıra olup kable’l-kısme mezbûr İbrahim dahi fevt olup anası mezbûre Hadîce ile li-ümmin er karındaşı Mustafa’ya ve li-ebeveyn kız karındaşı mezbûre Emetullah’a münhasıra ve tashîh-i meseleleri yüz yirmi sehmden i‘tibâr olunup bi-hükmi’l-münâsaha sihâm-ı mezbûreden yirmi dokuz sehmi mezbûre Hadîce’ye ve on dört sehmi merkūm Mustafa’ya ve yetmiş yedi sehmi mezbûre Emetullah’a isâbet eyledikden sonra mezbûre Emetullah tarafından husûs-ı âti’l-beyana vekîl olduğu Süleyman b. Ahmed ve Selim b. Hasan nâm kimesneler şehâdetleriyle şer‘an sâbit olan Seyyid Mustafa b. Mehmed nâm kimesne mahmiye-i İstanbul’da meclis-i şer‘de bâ‘isü’l-vesîka Süleyman b. Mahmud nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûra babası müteveffâ-yı mezbûr Osman ile karındaşı merkūm İbrahim’den müntakil mülk-i mevrûsu olup karye-i mezbûrede vâki‘ bir tarafdan Burnaz Mehmed menzili ve bir tarafdan Okçuoğlu mülkü ve bir tarafdan harman yeri ve bir tarafdan tarîk-i âm ile mahdûd bir bâb çatma oda ve bir anbar ve bir mikdâr bahçe ve harman yerini müştemil menzilden ve menzil-i mezbûrun içinde mevcûd bir kazgan ve bir alaca kilim ve iki re’s inek ve bir re’s karasığır öküzü ve bir re’s düvede tashîh-i mezbûr olan hisse-i ırsiyesini müşterî-i merkūm Süleyman tarafından bi’l-îcâb ve’l-kabûl bey‘-i kat‘î ile on dört guruşa bey‘ ve temlîk ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr on dört guruşu merkūm Süleyman bana def‘ ü teslîm ben dahi yedinden ahz u kabz eyledikden sonra mahâllinde zabta ve kabza merkūmu taslît eyledim [71a] dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: Veli Efendi el-kādı, Süleyman Çelebi b. Mehmed, Ebubekir b. Ali, Mehmed Çelebi b. Ali, Abdullah Çelebi b. Abdullah, Sunullah b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=41802"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41804"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>