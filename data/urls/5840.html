﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 119<br>Hüküm no: 86<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un tahta bıçkısı hissesini Mehmed Nurullah Efendi’ye sattığı</b><br><br>Medîne-i Üsküdar muzâfâtından Şile kasabası sâkinlerinden olup mahmiye-i İstanbul’da Molla Fenârî mahallesinde müsâfereten mütemekkine Fâtıma bt. Muslu b. Abdullah nâm hatun tarafından bey‘-ı âti’z-zikri ikrâra vekîl olduğu zât-ı merkūmeyi bi’l-ma‘rifeti’ş-şer‘iye ârifân el-Hâc Süleyman b. Abdullah ve el-Hâc Ali b. Halil nâm kimesneler şehâdetleriyle şer‘an sâbit olan el-Hâc İsmail b. ( ) nâm kimesne meclis-i şer‘-i şerîf-i lâzımü’t-teşrîfde umdetü’l-müderrisîni’l-kirâm râfi‘u’l-kitâb Mehmed Nurullah Efendi b. el-mevâli’l-izâm Abdurrahman Efendi mahzarında bi’l-vekâle ikrâr ve takrîr-i kelâm edip vâlidemden mevrûs yedimde mülk ve hakkım olup medîne-i mezbûra tâbi‘ Taşköprü nâhiyesinde Şivişli karyesinde vâki‘ ma‘lûmü’l-hudûd hızar ta‘bîr olunur tahta bıçkısında olan nısf hissemi tarafeynden îcâb ve kâbûlü hâvî bey‘-ı bâtt-ı sahîh-i şer‘î ile mûmâ-ileyh Mehmed Nurullah Efendi’ye yirmi beş guruşa bey‘ ve temlîk ve mahâllinde kabza taslît eylediğimde ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezkûr yirmi beş guruşu yedinden tamamen ve kâmilen ahz u kabz eyledim. Ba‘de’l-yevm sâlifü’l-beyân bıçkının nısfı mûmâ-ileyh Mehmed Nurullah Efendi’nin mülk-i müşterâsı ve hakk-ı sırfı olup kat‘a alâka ve medhalim kalmadı dedi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-işrîn min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Fındıklı İmâmı İbrahim Efendi b. Ali, Molla Süleyman b. ( ), el-Hâc Ali b. Halil, el-Hâc Süleyman b. Abdullah, Müezzin Molla Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=5839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o450"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>