﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 381<br>Hüküm no: 614<br>Orijinal metin no: [60b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife bt. Hüseyin’in karzdan Mustafa Beşe b. Mehmed’den yetmiş dört guruş alacağı olduğu</b><br><br>Derûn-ı arzuhâlde ismi mezkûr ve zâtı mu‘arrefe Hanife Hatun bt. Hüseyin bi’t-terâzî Galata’da mahfil-i kazâda sâhib-i arzuhâl Mustafa Beşe b. Mehmed muvâcehesinde mezbûr Mustafa Beşe bundan akdem yedimden ve mâlımdan iktirâz ve kabz eylediği bâ-temessük iki yüz guruş deyni mukābelesinde mâlından bir sim çapraz ve bir altın kuşak ve bir anteri ve bir kıt‘a gedik temessüğü vaz‘ ve yedime teslîm eyledikden sonra deyn-i merkūmun yüz yirmi guruşunu bana edâ ve teslîm-birle ancak zikrolunan sim çaprazı rehniyetden fek ve kendiye teslîm eylediğimde ol dahi ahz u kabz ve mâ‘adâ eşyâ-i muharrere-i mezkûreyi bâkī seksen guruş deyni için rehniyetde ibkā etmişidi el-hâletü hâzihî deyn-i bâkī-i mezkûr seksen guruşu bana edâ-birle fekk-i rehn olunmak matlûbumdur deyü da‘vâ eyledikde ol dahi cevâbında ber-vech-i muharrer ikrâr u i‘tirâf edip lâkin müdde‘iye-i mezbûreye meblağ-ı merkūm için bilâ-devr-i şer‘î ribâ nâmıyla ceste ceste medfû‘um olan cem‘an seksen beş guruşun seksen guruşu bâkī deynim olan seksen guruşa takās ve mahsûb olunup bâkī beş guruşu istirdâd ile fekk-i rehn murâdımdır dedikde mezbûre Hanife Hatun cevâbında bilâ-devr-i şer‘i ribâ nâmıyla ancak altı guruş kabzını ikrâr ziyâdeyi inkâr etmekle mezbûr Mustafa Beşe ziyâde ribâ da‘vâsına ikāmet-i beyyine edemeyip bi’t-taleb mezbûre Hanife Hatun ba‘de’t-tahlîfü’ş-şer‘î mûcebince müdde‘î-i mezbûr Mustafa Beşe ziyâde ribâ da‘vâsıyla ba‘de’l-men‘ mezbûr Mustafa Beşe’nin ikrârıyla lâzım gelen seksen guruşdan mezbûre Hanife’nin ribâ nâmıyla makbûzu olan altı guruşu fürûnihâde kılınıp bâkī yetmiş dört guruşu müdde‘iye-i mezbûre Hanife Hatun’a edâ-birle fekk-i rehine mezbûr Mustafa Beşe’ye tenbîh olunduğu bi’[l]-iltimâs huzûr-ı âlîlerine i‘lâm olundu.<br><br>Fî 28 M sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=22809"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22811"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>