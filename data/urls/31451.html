﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 103<br>Hüküm no: 43<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçübaşı mahallesi halkının şikâyeti üzerine İmam Seyyid Mehmed Said’in kendi isteğiyle görevini Hafız Abdullah Efendi’ye devretmesi</b><br><br>İmâmet tevcîhi<br><br>Ma‘rûz<br><br>Ashâb-ı arzuhâl İstanbul’da Cerrâhpaşa kurbünde Kürkçübaşı mahallesi ahâlisinden Abdurrahman Ağa ve el-Hâc Ahmed Ağa ve Mehmed Emin Odabaşı ve el-Hâc Mahmud Efendi ve es-Seyyid Mahmud Efendi ve Yağlıkçı Mustafa Ağa ve Müezzin Emin Efendi ve Ali Ağa ve Mehmed Emin Ağa ve el-Hâc Hasan Ağa ve İbrahim Ağa ve el-Hâc Mustafa Ağa ve el-Hâc Mehmed Ağa ve Hasan Ağa ve es-Seyyid Mehmed Efendi ve el-Hâc Mustafa Ağa ve Mehmed Ağa ve sâir mazbûtü’l-esâmî kimesneler meclis-i şer‘-i enverde mahalle-i mezbûre İmâmı es-Seyyid Mehmed Said Efendi b. Abdurrahman muvâcehesinde mezbûr es-Seyyid Mehmed Said Efendi mahallemizde imâm olup lâkin kâffe-i ma‘âsî ve menâhîyi mürtekib olmağla vücûhla kendüden hoşnûd ve râzılar olmayıp müstekrehimiz olmağla mezbûr es-Seyyid Mehmed Said Efendi imâmetden azil ve mahallemizden ihrâç olunmak murâdımızdır deyü münâza‘aya mübâderet eylediklerinde beynleri ıslâh ve tevfîk olunmağla mezbûr es-Seyyid Mehmed Said Efendi, ben bâ-berât mutasarrıf olduğum İstanbul kādıları efendiler nezâretlerinde âsûde Kürkçübaşı Şemseddin Vakfı şerîfinden almak üzere yevmî on akçe vazîfe ile imâmet-i mezkûre cihetini hüsn-ı rızâ ve tayyib-i ihtiyârım ve ferâğ-ı mu‘teber-i kat‘î ile iki bin guruş bedel-i makbûz mukābelesinde lede’l-imtihân istihkākı nümâyân olup muhtâr-ı ahâli-i mahalle olan Hafız Abdullah Efendi b. Osman’a ferâğ ve tefvîz eylediğimde ol dahi ber-vech-i muharrer tefevvüz ve kabûl etmekle ben rızâmla mahalle-i mezbûreden dahi hurûca ta‘ahhüd eyledim ve imâmet-i mezkûrede kat‘a alâkam kalmadı deyü ba‘de’l-ikrâr ve’t-tasdîk bu vechile külliyen kat‘-ı münâza‘a ve ref‘-i muhâsama etmeleriyle imâmet-i mezkûre mezbûr es-Seyyid Mehmed Said Efendi ferâğından muhtâr-ı ahâli olan mezbûr Hafız Abdullah Efendi’ye vazîfe-i mersûmesiyle tevcîh ve yedine berât-ı şerîf-i âlî-şân inâyet ve ihsân buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu].<br><br>Fî 21 Ş sene 1222</p>          <br><a title="Önceki sayfa" style="text-decoration:none" href="./ayrmetin.php?idno=31450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>