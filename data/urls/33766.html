﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 390<br>Hüküm no: 339<br>Orijinal metin no: [64b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan-ı şerif hilâlinin rü’yeti</b><br><br>Sübût-ı şehr-i Ramazan-ı şerîf<br><br>Bâ-sahh-ı âlî<br><br>İstanbul kādısı fazîletlü efendi<br><br>İşbu i‘lâmınız hâk-i pây-i hümâyûn-ı mülûkâneye lede’l-arz iktizâsı icrâ olunmak bâbında hatt-ı şerîf-i tâc-dârî sahîfe-pîrâ-yı sudûr olmağla mantûk-ı münîfi icrâ eyleyesin deyü.<br><br>Fî 21 N sene 1242<br><br>Dergâh-ı merâhim-destgâh ve bârgâh-ı mekârim-penâhları türâbına ma‘rûz-ı abd-i bî-intibâh oldur ki<br><br>İşbu sâl-i huceste-felek-hilâl-i Şa‘bânî-i Dersa‘âdet-güsterde Salı gününden rü’yet olunup tekmîl-i selâsîn ile gurre-i şehr-i Ramazanü’l-mübârek Perşembe günü olduğu tescîl-i zîb-i şerî‘at olmuş ise de bu def‘a hilâl-i Şa‘bâni’l-mu‘azzam İsneyn gecesi rü’yet olunduğu da‘vâ-yı sahîha-i şer‘iye zımnında Beyşehrî-zâde Tahir Efendi b. Hüseyin Efendi ve es-Seyyid Mustafa Efendi b. es-Seyyid İbrahim Efendi nâm şâhideyn-i mu‘addileyn şehâdetleriyle mahzar-ı hasm-ı câhidde ber-nehc-i şer‘î sâbit ve mütehakkık olduğundan mâ‘adâ mahrûse-i Edirne ve Bursa’da dahi ber-vech-i muharrer gurre-i Şa‘bân yevmü’l-İsneynden olarak tekmîl-i selâsîn ile gurre-i münevvere-i mâh-ı sıyâm Çarşambadan ma‘dûd ve savm-ı şerîfe yevm-i mezkûrdan bed’ olunduğunu müş‘ir iki kıt‘a i‘lâm vârid ve haber dahi ol vechile fâiz ve şâyi‘ olmağla bu sûretde şehr-i şerîf-i gufrân-redîf-i Ramazanın gurresi Çarşambadan olup yirmi yedinci İsneyn gecesi leyle-i Kadîr ve tekmîl-i sülüseyn ile Cum‘a günü îyd-ı Fıtr-ı nâşiru’l-ıtr olmak iktizâ eylediği İstanbul Mahkemesi’nden atebe-i felek-mertebeye i‘lâm olundu bâkī emr u fermân hazret-i fermân-fermânındır.<br><br>Fi’l-yevmi’t-tâsi‘ aşer min-şehri Ramazani’l-mübârek li-seneti isneteyn ve erba‘în ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=33765"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33767"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b390"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>