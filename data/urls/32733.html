﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 329<br>Hüküm no: 307<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Acı oğlu Hayem v. Sabatay’ın malik olduğu saçakcı gediğini Kazzâz Bezci oğlu Menteş’e sattığı</b><br><br>Saçakcı gediğini sûret-i istid‘âsı<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede vâki‘ kolancı esnâfına tâbi‘ bağcı ve saçakçı esnâfı tâ‘bir olunur envâ‘-ı saçak ve altın ve gümüşden tespih harcı ve devât ve sa‘at ve bıçak köstekleri döşeme ve emsâli olan emti‘ayı nesc ve i‘mâl eden esnâfın mütemekkin oldukları İstanbul’da Çarşı-yı Kebîr’de vâki‘ altı bâb saçakçı ve on altı bâb bağcı dükkânlarından zikr-i ati bir bâb saçakçı dükkânı gediğine mâlik olan Acı oğlu Hayem v. Sabatay nâm Yahûdi meclis-i şer‘-i münîrde Kazzâz Bezci oğlu Menteş v. Tavid nâm Yahûdi muvâcehesinde mahmiye-i İstanbul’da Çarşı-yı Kebîr’de Peçeci? sokağında vâki‘ bir tarafdan mesfûr Bezcioğlu Menteş Yahûdi ve bir tarafdan Kazzâz Akna zimmî dükkânları ile mahdûd bir bâb saçakçı dükkânı derûnunda mevcûde beyne’l-esnâf gedik tâ‘bir olunur işbu bir kıt‘a sûret mantûkunca mukayyed ve mu‘teber akd-i âti’z-zikrin sudûruna değin yedimde mâlım ve mülküm olan âlât-ı lâzıme-i ma‘lûmemi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile kethüdâ ve yiğitbaşı hâzır oldukları hâlde mesfûr Kazzâz Bezci oğlu Menteş Yahûdi’ye iki bin guruş semen-i makbûza bey‘ ve temlîk ve teslîm eylediğimde ol dahi yedimden iştirâ ve temellük ve tesellüm kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt etmemizle fîmâ ba‘d zikr olunan saçakçı gediği tâ‘bir olunur âlât-ı lâzıme-i ma‘lûmede benim kat‘â alâka ve medhalim kalmayup mesfûr Kazzâz Bezci oğlu Menteş Yahûdi’nin mâl-ı müşterâsı olmuşdur deyü ba‘de’l-ikrâr ve’t-tasdîk zikr olunan saçakçı gediği âlât-ı lâzımesinin kaleminde bâyi‘-i mesfûr Acı oğlu Hayim Yahûdi üzerinde olan kayd-ı atîki ref‘ [63a] ve terkīn ve yedinde olan sûreti battâlda hıfz ve şürût-ı sâbıkāsı derciyle müşteri-i mersûm Kazzâz Bezci oğlu Menteş Yahûdi ismine kayd [ve] müceddeden sûret i‘tâ buyrulmak iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 18 Ş sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>