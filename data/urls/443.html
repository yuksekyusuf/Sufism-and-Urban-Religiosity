﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 201<br>Hüküm no: 260<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikol v. Manol ile Dimitri v. Todori arasındaki ev davasına sulh bedeli para karşılığında son verildiği</b><br><br>Vilâyet-i Rumeli’nde İshakçı kasabasına tâbi‘ Tuzpazarı nâm karye ahâlîsinden olup sulh-i âti’z-zikrde bedel-i sulhü kabz ve îsâle ve li-ebeveyn karındaşı Nikol v. Manol nâm zimmî tarafından Arslan v. Todori ve Dudu v. Kosta nâm zimmîler şehâdetleri ile sâbitü’l-vekâle vekîl ve kendi tarafından asîl olan Sava nâm zimmî mahfil-i şer‘-i şerîfde kasab tâifesinden işbu sâhibü’r-rakīm Dimitri v. Todori muvâcehesinde asâleten ve vekâleten ikrâr-ı tâm ve takrîr-i kelâm [edip] mahmiye-i İstanbul’da Ali Paşa-yı atîk Mahallesi’nde vâki‘ bir tarafdan Kuyumcu Yamandi v. (...) nâm zimmî mülkü ve bir tarafdan Arab odaları ve bir tarafdan Polhar nâm zimmî mülkü ve bir tarafdan tarîk-i âm ile mahdûd olup bir bâb fevkānî beyti ve bi’r-i mâ’ ve kenîf ve zât-ı eşcâr-ı müsmire ve gayr-ı müsmire cüneyneyi hâvî olup mülkiyet üzere mezbûr vâzı‘u’l-yed olup taht-ı yedimde olan menzil müvekkil-i mezbûr ile benim mülk-i mevrûsumdur, sen fuzûlî taraf [zabt] edersin deyü mezbûr Dimitri’den taleb ve da‘vâ eylediğinde beynimizde münâza‘ât-ı kesîre ve muhâsamât-ı ekîde vâki‘ olmuş idi. El-hâletü hâzihî beynimizde muslihûn <<ve Müslimûn>> tavassut [edip] yirmi altı bin akçe üzerine inşâ-i akd-i sulh eylediklerinde ben dahi sulh-i mezbûru kabûl ve bedel-i sulh olan meblağ-ı mezbûr yirmi altı bin akçeyi mezbûr Dimitri yedinden bi’t-tamam ve’l-kemâl alıp ahz u kabz edip menzil-i mezbûra müte‘allık da‘vâmız kalmadı, ba‘de’l-yevm mazmûn-ı hüccete muhâlif asâleten veyâ vekâleten da‘vâ sudûr ederse lede’l-hükkâmi’l-kirâm mesmû‘a ve makbûle olmaz dedikde gıbbe’t-tasdîkı’l-mu‘teber ketb olundu.<br><br>Fi’r-râbi‘ ve’l-ışrîn min-şehri Rebî‘ülâhir li-sene erba‘a ve sittin ve elf.<br><br>Şuhûdü’l-hâl: Kapıcı İbrahim b. Abdullah, Mehmed Beşe b. Abdullah, Mehmed b. Hüseyin, Ahmed Çelebi [b.] Attâr Abdullah, İbrahim Çelebi b. Davud er-ressâm, Hüseyin b. Mahmud, Mehmed [b.] Mustafa, Pîrî b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=442"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=444"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>