﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 218<br>Hüküm no: 171<br>Orijinal metin no: [70-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Çerkez Ömer’in, ortağına ait borcunu ödediği Bezci Abdulkadir Ağa ile Kastamonulu Mehmed Hüsrev Ağa’dan parasının geri verilmesi talebiyle açtığı davada haksız bulunduğu</b><br><br>2750 [guru]ş men‘<br><br>Ma‘rûz<br><br>Sâhib-i arzuhâl Esirci Çerkes el-Hâc Ömer Ağa b. Hasan İstanbul Mahkemesi’nde meclis-i şer‘-i münîrde derûn-ı arzuhâlde mezkûriyyü’l-ism Gedüslü Bezci el-Hâc Abdulkadir Ağa b. Ahmed ve Kastamonu tüccârından el-Hâc Mehmed Hüsrev Ağa b. Abdullah muvâcehelerinde sâbıkā şerîkim işbu hâzır bi’l-meclis Galatalı es-Seyyid Hafız Mehmed Ağa b. es-Seyyid Mehmed’in mezbûr el-Hâc Abdulkadir Ağa’ya olan iki bin altı yüz guruş ve merkūm el-Hâc Mehmed Hüsrev Ağa’ya olan yüz elli guruş deynini bin iki yüz elli üç senesi hilâlinde hâzır-ı mezbûr diyâr-ı âharda iken emrinsiz mâlımdan teberru‘an mezbûrân el-Hâc Abdulkadir Ağa ve el-Hâc Mehmed Hüsrev Ağa’ya edâ eylediğimden sonra hâzır-ı mezbûr es-Seyyid Hafız Mehmed Ağa diyâr-ı âhardan geldikde mücerred deynini edâ eyledim deyü meblagayn-ı merkūmeyni hâzır-ı mezbûrdan mutâlebe eylediğimde bana bir akçe ve bir habbe vermemekle öyle olucak mezbûrân el-Hâc Abdulkadir Ağa ve el-Hâc Mehmed Hüsrev Ağa’ya ber-vech-i muharrer medfû‘um olan meblagayn-ı merkūmeyni bana geri vermek üzere kendilere cebr <<olunsun>> olunmak murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘î-i mezbûr el-Hâc Ömer Ağa’ya tefhîm ve mûcebince da‘vâ-yı mezkûresiyle mezbûr el-Hâc Abdulkadir Ağa ve el-Hâc Mehmed Hüsrev Ağa’ya bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 24 min-Zilhicce sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>