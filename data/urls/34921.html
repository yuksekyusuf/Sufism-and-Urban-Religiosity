﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 314<br>Hüküm no: 268<br>Orijinal metin no: [100-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Edhem Ağa’nın borcunu ödemesi</b><br><br>1047 [guru]ş hüküm<br><br>[Ma‘rûz]<br><br>Şâm-ı şerîf tüccârından sâhib-i arzuhâl Abdullah Bey b. İsmail meclis-i şer‘-i münîrde derûn-ı arzuhâlde mezkûrü’l-ism Çekmececi İbrahim Edhem Ağa b. Mehmed Ali muvâcehesinde benim gāibân ani’l-meclis Kayıkçı Silivrili es-Seyyid Mehmed İzzet b. Abdullah ve şerîki es-Seyyid Üveys b. Abdurrahman nâm kimesneler zimmetlerinde bin iki yüz elli altı senesi şehri Ramazani’l-mübârekinin üçüncü günü bâ-tahvîl mâlımdan ve yedimden mâ‘an iktirâz ve kabz ve umûrlarına sarfla istihlâk eyledikleri iki bin doksan dört guruş alacak hakkım olup meblağ-ı merkūm iki bin doksan dört guruşa mezbûr İbrahim Ağa târih-i merkūmda tarafeynden bi’l-emr ve’l-kabûl kefâlet-i mutlaka ile kefîl ve zâmin oldukdan sonra bin kırk yedi guruşunu gāibân-ı mezbûrân bana edâ etmeleriyle bâkīsi olan bin kırk yedi guruşu dahi kefâlet-i mahkiyesine binâen mezbûr İbrahim Edhem Ağa’dan hâlâ taleb ederim deyü da‘vâ ettikde ol dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin mûcebince meblağ-ı bâkī-i merkūm bin kırk yedi guruşun müdde‘î-i mezbûr Abdullah Bey’e edâsıyla mezbûr İbrahim Edhem Ağa ilzâm olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 22 Ra sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34920"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34922"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>