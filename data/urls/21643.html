﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 780<br>Hüküm no: 579<br>Orijinal metin no: [133b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Handan bt. Abdullah’ın, merhum Mustafa Kapudan’ın azatlı cariyesi olduğundan varislerin kölelik taleplerinin reddedildiği</b><br><br>İşbu orta boylu, açık kaşlı, gök elâ gözlü, Rusiyyetüˈl-asl hâmiletü hâzeˈl-kitâb Handan bt. Abdullah meclis-i şerʽ-i şerîfde mahmiye-i Galata tevâbiʽinden kasaba-i Kasımpaşaˈda el-Hâc Hasan mahallesinde sâkin iken tarîk-i hacda vefât eden el-Hâc Mustafa Kapudan b. İbrahimˈin zevce-i metrûkesi Rahime bt. Veli ile sulbî sagīr oğlu Mustafa Çelebiˈnin vasî-i muhtârı olan İsmail Çelebi b. Veli mahzarlarında üzerlerine daʽvâ ve takrîr-i kelâm edip ben müteveffâ-yı mezbûrun câriye-i memlûkesi olup mülkünde olduğum hâlde medîne-i mezbûrede mülkünden ihrâç edip iʽtâk etmişken ve Müslimîn? etmişken hâlâ mezbûrân bana rık olmak üzere vazʽ-ı yed murâd ederler suâl olunup sebîlim tahliye olunması matlûbumdur dedikde gıbbeˈs-suâl ve akībeˈl-inkâr müddeʽiyye-i mezbûreden müddeʽâsına beyyine taleb olundukda udûl-ı ricâlden ve hüccâc-ı zeviˈl-ibtihâcdan el-Hâc İbrahim Çelebi b. Mustafa ve el-Hâc Abdullah b. Abdullah nâm kimesneler li-ecliˈş-şehâde meclis-i şerʽa hâzırân olup isreˈl-istişhâd fiˈl-hakīka müteveffâ-yı mezbûr el-Hâc Mustafa Kapudanˈın hâl-i hayatında ve kelâm-i akl-ı sıhhatinde Medîne-i Münevvereˈde Ravza-i Mutahharaˈda bizim huzûrumuzda câriye-i memlûkesi işbu Handanˈı hasbeten lillâh-i teʽâlâ mâlından ifrâz edip tahrîr ve iʽtâk ve zümre-i harâire ilhâk eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şerʽiyye eylediklerinde baʽdeˈt-taʽdîl veˈt-tezkiye şehâdetleri makbûle oldukdan sonra mûcebiyle mezbûre Handanˈın ıtkına baʽdeˈl-hükm mâ vakaʽa biˈt-taleb ketb olundu.<br><br>Fiˈl-yevmiˈs-sâlis veˈl-işrîn min-şehri Rebîʽiˈl-âhir li-sene hamse ve semânîn ve elf.<br><br>Şuhûdüˈl-hâl: Süleyman Efendi b. Mehmed el-imâm, Mehmed Halîfe b. Abdullah, Mustafa Çelebi b. Hüseyin el-kâtib, el-Hâc Mahmud Beşe b. el-Hâc Şa‘bân, el-Hâc İbrahim b. Ali, Ebûbekir Kapudan b. Ömer, Abdi Çelebi b. Hüsameddin, Veli Çelebi tâbiʽ-i kassâm efendi, Ali b. Abdullah, Ahmed b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=21642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b780"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o894"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>