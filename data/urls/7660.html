﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 465<br>Hüküm no: 620<br>Orijinal metin no: [80a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Doğramacı Pedros v. Artin’in, ortağı Avanis v. Arzuman’daki alacağına kefil olan Doğramacı Usta Ahmed b. Ali’nin borcu Pedros’a ödemesi</b><br><br>Ma‘rûz<br><br>Doğramacı tâifesinden arzuhâl sahibi Pedros v. Artin zimmî Dergâh-ı âlî dîvân çavuşlarından es-Seyyid Ahmed Çavuş kulları mübâşeretiyle Mahkeme-i Bâb’da meclis-i şer‘a ihzâr ettirdiği Doğramacı Usta Ahmed b. Ali muvâcehesinde derûn-ı arzuhâlde mezkûr şerîki Doğramacı Avanis v. Arzuman zimmî hazır olduğu hâlde merkūm Avanis ile târih-i i‘lâmdan yedi ay mukaddem fesh-i akd-i şirket edip mahmiye-i İstanbul’da Sultan Mehmed Han Câmi‘-i şerîfi kurbünde merkūm Avanis’in dükkânında huzûr-ı Müslimînde merkūm Avanis ile hesâbımızı gördüğümüzde mal-ı şirketden merkūm Avanis zimmetinde seksen guruş hakkım zuhûr ettikde ol dahi meblağ-ı mezbûr seksen guruş bana deyni olduğunu ba‘de’l-ikrâr meblağ-ı mezbûr seksen guruş hakkıma mezbûr Usta Ahmed bi’l-emr ve’l-kabûl kefîl olmağın binâenaleyh meblağ-ı mezbûru merkūm Usta Ahmed’den taleb ederim deyü ba‘de’d-da‘vâ ve’l-inkâr merkūm Pedros müdde‘âsını lede’t-tezkiye adâletleri zâhir olan tâife-i mezkûreden es-Seyyid Ali b. Abidin ve Mehmed b. Osman şehâdetleriyle isbât etmeğin mûcebince meblağ-ı mezbûr seksen guruşu bi-hükmi’l-kefâle mezbûr Pedros’a edâ ve teslîme mezbûr Usta Ahmed’e tenbîh olundukdan sonra mezbûr Usta Ahmed dahi meblağ-ı mezkûru târih-i i‘lâmdan üç gün tamamında edâya ta‘ahhüd etmekle merkūm Pedros dahi râzı olduğu huzûr-ı âlîlerine i‘lâm olundu.<br><br>Fî 10 Rebî‘ülevvel sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b465"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>