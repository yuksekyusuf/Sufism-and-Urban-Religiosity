﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 333<br>Hüküm no: 306<br>Orijinal metin no: [78a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Dimitri’nin eşi Lebana’yı muhalaa usulüyle boşaması ve aralarındaki alacak davasında anlaşma sağlanması</b><br><br>Mahmiye-i İstanbul’da Eğrikapı dâhilinde Avcıbey mahâllesinde sâkin bakkāl tâifesinden Yorgi v. Dimitri nâm zimmî mahmiye-i mezbûrede meclis-i şer‘de zevce-i sâbıkāsı râfi‘atü’l-vesîka Lebana bt. Yorgi nâm Nasrâniyye tarafından husûs-ı âti’l-beyana vekîl-i şer‘îsi olan vâlidesi Susanna bt. Yorgi nâm Nasrâniyye muvâcehesinde ikrâr ve takrîr-i kelâm edip bundan akdem müvekkile-i mezbûre zevce olup lâkin beynimizde hüsn-i zindegâne olmamağla mehr-i müeccelinden ve nafaka-i iddet-i ma‘lûmesinden geçip ve meûnet-i süknâsı kendi üzerine ve benim firâşımdan hâsıl ve müvekkile-i mezbûreden mütevellid sagīr oğullarım Kostantin ve Anaştaşı dahi kendi malından infâk ve iksâ etmek üzere benim ile muhâla‘a-i sahîha-i şer‘iyye ile muhâla‘a olup ben dahi ber-vech-i muharrer hul‘-ı mezbûru ba‘de’l-kabûl hukūk-ı zevciyete müte‘allıka âmme-i da‘vâdan her birimiz âharın zimmetini ibrâ ve iskāt edip yedine hüccet-i şer‘iyye dahi vermiş idim. Ancak zevciyet beynimizde kāime iken kendi emriyle bi-şar[ti]’r-rücû‘ masârıf-ı lâzımesine ba‘zı ma‘lûmü’l-mikdâr akçe harc u sarf eyledim deyü müvekkile-i mezbûreden da‘vâya tasaddî eylediğimde beynimizde ba‘de’l-münâza‘a da‘vâ-i mezkûremden tavassut-ı muslihîn ile müvekkile-i mezbûre ile altı guruş üzerine akd-i musâlaha eylediğimde ol dahi sulh-ı mezbûru ba‘de’l-kabûl bedel-i sulh olan meblağ-ı mezbûru tamâmen ba‘de’l-ahz ve’l-kabz husûs-ı mezbûra ve târîh-i kitâba gelinceye değin beynimizde cereyân eden ahz u i‘tâ ve mu‘âmelât-ı şettâya müte‘allıka [âmme-i] da‘vâdan müvekkile-i mezbûrenin zimmetini ibrâ ve iskāt eyledim. Ba‘de’l-yevm husûs-ı mezbûra ve gayra müte‘allıka benden bi’l-asâle ve bi’l-vekâle da‘vâ zuhûr ederse lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi 20 min-Rebî‘ülâhir sene 1116.<br><br>Şuhûdü’l-hâl: Mehmed Efendi kâtib, Ömer Efendi kâtib, Attâr Mahmud b. Ali, Çizmeci Çavuşzâde Mehmed Çelebi, Mehmed Çelebi halîfe, el-Hâc Yusuf b. Osman, Mustafa Efendi, Veliyüddin Efendi el-kādı, Mehmed Emin Efendi el-kādı, Osman Efendi el-kâtib,<br><br>Yani v. Kosta, Miskci Terzi Asvador, Terzi Sakaoğlu Nikola v. Yani.</p>          <br><a title="Önceki sayfa" style="text-decoration:none" href="./ayrmetin.php?idno=41835"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41837"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>