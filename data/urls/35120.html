﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 532<br>Hüküm no: 467<br>Orijinal metin no: [182-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü dükkânı gediğinin satışı</b><br><br>Tütüncü istidâsı<br><br>[Ma‘rûz]<br><br>İstanbul’da Hasanpaşa Han’ı civârında Mimar Kemaleddin mahallesi sâkinlerinden ve Dîvân-ı Hümâyûn Kalemi ketebesinden es-Seyyid Ahmed İzzet Efendi b. es-Seyyid Halil meclis-i şer‘-i münîrde Mesârifât Hazîne-i Celîlesi’nde sâbıkā sergi halîfesi bâ‘isü’l-i‘lâm Mehmed Said Efendi b. el-Hâc Mehmed tarafından husûs-ı âti’l-beyânda vekîl-i şer‘îsi teba’adan ibrahim Ağa b. Ali muvâcehesinde takrîr-i kelâm edip mahalle-i mezkûrede Çinilifırın karşısında menzil tahtında vâki‘ ma‘lûmü’l-hudûd Eshâm Muhâsebesi’nden Abdullah Ağa ismine mukayyed bir bâb tütüncü dükkânı derûnunda mevcûde beyne’l-esnâf gedik ta‘bîr olunur tedâvül-i [eyâdî] ile akd-i âti’z-zikrin sudûruna değin bâ-hüccet müstakıllen yedimde mülküm olan âlât-ı lâzıme-i ma‘lûmeyi tarafeynden bi’l-îcâb <<ve’l-kayd>> ve’l-kabûl bey‘-i bâtt-ı sahîh-i şer‘î ve safka-i vâhide ile müvekkil-i mûmâ-ileyh Mehmed Said Efendi’ye beş bin guruş semen-i medfû‘ ve makbûza bey‘ ve temlik ve teslîm eylediğimde ol dahi iştirâ ve temellük ve tesellüm ve kabz u kabûl etmeğin min-ba‘d âlât-ı gedik-i merkūmda benim aslâ ve kat‘a alâka ve medhalim kalmayıp müvekkil-i mûmâ-ileyh Mehmed Said Efendi’nin müstakıllen mülk-i müşterâsı ve hakk-ı sırfı olmağla bey‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlümüzü hâvî ibrâ ve iskāt eyledik deyü ba‘de’l-ikrâr ve’t-tasdîk vekîl-i mezbûr ibrahim Ağa meclis-i şer‘de tütüncü esnâfının kethudâ vekîli ve yazıcısı Mehmed Emin Efendi ve yiğitbaşısı el-Hâc Hasan Ağa ve sâir mazbûtü’l-esâmî lonca ihtiyârları hâzır oldukları hâlde bi’l-vekâle takrîr-i kelâm edip müvekkilim mûmâ-ileyh Mehmed Said Efendi’nin ber-vech-i [183] meşrûh şirâen mâlik olduğu gedik-i mezkûrun kaleminden merkūm Abdullah Ağa üzerinde olan kayd-ı atiki ref‘ ü terkīn ve müvekkilim mûmâ-ileyh ismine tashîhan kayd ile kaleminden müceddeden yedine bir kıt‘a sûret i‘tâsı bi’l-vekâle niyâz ederim dedikde fi’l-vâki‘ gedik-i mezkûr merkūm Abdullah Ağa’nın ismine mukayyed ve taht-ı nizâmda dâhil ve mu‘teber gedik olduğunu ve bu makūle mukayyed tütüncü gediklerinin kayd olunan ta‘arruz olunmayarak tedâvül-i eydî ile mu‘ahharan mâlikleri isimlerine tashîhan bâ-i‘lâm kaleminden müceddeden sûret i‘tâsı şurût ve nizâmlarından idiğini esnâf-ı hâzırûn-ı mezbûrûn ihbâr etmeleriyle bu sûretde ber-vech-i istid‘â merkūm Abdullah Ağa ismine olan kaydı ref‘ ü terkīn ve müvekkilim mûmâ-ileyh Mehmed Said Efendi b. el-Hâc Mehmed ismine tashîhan kayd ile yedine bir kıt‘a sûret i‘tâsı muktezâ-yı şurût ve nizâm idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 14 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35119"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35121"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b532"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>