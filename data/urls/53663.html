﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 442<br>Hüküm no: 638<br>Orijinal metin no: [53b-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hanım’ın boşandığı kocası Seyyid Halil ile nafaka ve alacak verecek davasında sulh oldukları</b><br><br>Ma‘rûz;<br><br>Medîne-i Üsküdar’da Toygar Hamza mahallesinde sâkine mu‘arrefetü’z-zât Emine bt. Hüseyin mahfil-i bâbda meclis-i şer‘-i hatîrde zevc-i sâbıkı es-Seyyid Halil b. es-Seyyid Ebûbekir mahzarında mezbûr es-Seyyid Halil mukaddemâ zevc-i dâhilim olup mezbûrun firâşından hâsıla ve benden mütevellide hâlâ on bir yaşında olan kızım Şerife Âişe’nin nafakası içün bâ-hüccet-i şer‘iye zevcim mezbûr üzerine kıbel-i şer‘den takdîr olunan beher şehr üçer guruş nafaka-i mefrûzasından dokuz yaşına gelince müddet-i merkūmede sekiz aylık yirmi dört guruş ile yine nafaka-i mefrûzeden mukaddemâ zevcim mezbûrun zimmetinde bâ-i‘lâm-ı şer‘î şer‘î mahkûmün-bih olan seksen guruşdan bâkī yirmi guruş ki cem‘an kırk dört guruş hakkım olmağla taleb ederim deyü eylediği da‘vâsından bâ-tavassut-ı muslihîn on beş guruş bedel-i makbûza zevci mezbûr es-Seyyid Halil ile sulh olup her biri hukūk-ı zevciyete ve sâireye müte‘allika âmme-i de‘âvîden âharın zimmetini ibrâ ve ıskāt ve her biri âharın ber-vech-i muharrer ibrâsını kabûl eyledik deyü kat‘-ı münâza‘a eyledikleri takrîrleri bi’l-iltimâs huzûr-ı âlîlerine i‘lâm olundu.<br><br>Fî 18 min-Ş sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b442"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1045"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>