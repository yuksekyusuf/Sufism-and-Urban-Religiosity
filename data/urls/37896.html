﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 131<br>Hüküm no: 91<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin Tebriz muharebesinde vefat eden Molla İbrahim’e borcu olduğu</b><br><br>Mahmiye-i İstanbul’da Derviş Ali mahâllesinde sâkine olup zâtı ta‘rîf-i şer‘î ile mu‘arrefe olan bâ‘isetü’l-kitâb Ümmü Gülsüm Hatun bt. Abdullah meclis-i şer‘-i şerîf-i enverde mahâlle-i mezbûrede sâkin Mustafa Çelebi b. Hasan mahzarında işbu yedimde olan verâset hücceti mûcebince mûrisim olup diyâr-ı Acem’de medîne-i Tebriz muhârebesinde Acıköprü nâm mahâlde târîh-i kitâbdan sekiz ay mukaddem huzûr-ı Müslimînde bundan akdem şehîden vefât eden Molla İbrahim b. Halil’in mezbûr Mustafa Çelebi zimmetinde cihet-i karz-ı şer‘îden hakkı olan yirmi beş guruşu mezbûr Mustafa Çelebi’den bi’l-verâse taleb ederim suâl olunup alıverilmesi matlûbumdur dedikde gıbbe’s-suâl mezbûr Mustafa Çelebi cevâbında meblağ-ı mezbûr yirmi beş guruşu merkūm Molla İbrahim’e ber-vech-i muharrer zimmetinde deyni olduğunu ikrâr lâkin mezbûr Molla İbrahim’in fevtini inkâr edicek müdde‘iye-i mezbûreden müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûrede Yazıcı mahâllesinde sâkin Ali Beşe b. Mehmed ve Alipaşa-i atik mahâllesinde sâkin Osman Beşe b. Mustafa li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘iye-i mezbûrenin mûrisi Molla İbrahim b. Ali diyâr-ı Acem’de medîne-i Tebriz muhârebesinde Acıköprü nâm mahâlde târîh-i kitâbdan sekiz ay mukaddem huzûrumuzda şehîden vefât eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 26 min-Cumâdelâhire sene 1143.<br><br>Şuhûdü’l-hâl: Osman Çelebi b. Mehmed, Hasan Çelebi b. Hüseyin, Yusuf Çelebi Süleyman, Mehmed Efendi b. Ahmed, Derviş Mehmed b. İbrahim, Mehmed Çelebi b. Halil, Ali Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37895"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37897"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>