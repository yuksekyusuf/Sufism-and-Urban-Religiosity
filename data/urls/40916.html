﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 610<br>Hüküm no: 637<br>Orijinal metin no: [97b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ârif Mehmed Efendi b. Ahmed’in Ali b. Ahmed’den kefaletinden dolayı yüz guruş alacağı olduğu</b><br><br>Vilâyet-i Rumeli’nde Köstendil nâm kasabadan işbu râfi‘ü’l-kitâb Ârif Mehmed Efendi b. Ahmed nâm kimesne mahmiye-i Edirne’de mahfil-i kazâda Usturumca nâm kasaba sükkânından Ali b. Ahmed mahzarında üzerine takrîr-i da‘vâ edip bundan akdem mezbûr Ali’nin karındaşı olup hâlâ Peline kādısı olan Mustafa Efendi zimmetinde cihet-i karz-ı şer‘îden on guruş ve evsâfı beynimizde ilm-i şer‘le ma‘lûme yedimden müşterâ ve makbûz iki âl at ve bir kır bârgir semenlerinden dahi doksan guruş ki cem‘an yüz guruş hakkım olup meblağ-ı mezbûr karındaşı merkūm Ali emr ve kabûlünü hâviye kefâlet-i sahîha-i şer‘iyye ile kefîl olmuşidi hâlâ meblağ-ı mezbûru kefâleti hasebiyle mezbûr Ali’den taleb ederin suâl olunsun dedikde gıbbe’s-suâl mezbûr Ali cevâbında fi’l-vâki‘ karındaşım mezbûr Mustafa Efendi’nin vech-i muharrer üzere müdde‘î-i mezbûra cihet-i karzdan ve zikrolunan atlar ve bârgir bahâlarından mezbûru’n-na‘t yüz kıt‘a guruş deyni olup meblağ-ı mezbûre ben kefîl olup hâlâ cihet-i kefâletden meblağ-ı mezbûr zimmetimde müdde‘î-i merkūma lâzimü’l-eda deynimdir deyu tav‘an ikrâr ve i‘tirâf etmeğin mûcebince meblağ-ı mezbûrun edâsıyla merkūm Ali ilzâm olunup mâ-vaka‘a bi’t-taleb ketb olundu.<br><br>Fi’l-yevmi’l-ışrîn min şehri Rebî‘i’l-âhir li-sene semân ve sittîn ve elf.<br><br>Şühûdü’l-hâl: Abdullah Efendi b. Mustafa, Veli b. Süleyman, Mehmed b. Ahmed, İbrahim Bey b. Ömer, Abdurrahman Bey b. ( ) el-cündi.</p>          <br><a title="Önceki sayfa" style="text-decoration:none" href="./ayrmetin.php?idno=40915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b610"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o815"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>