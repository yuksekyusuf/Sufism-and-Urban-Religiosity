﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 421<br>Hüküm no: 419<br>Orijinal metin no: [60a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Panayot v. Todori’nin arsası vakıf mülk menzilini Toma v. Nikola’ya on üç bin beş yüz akçeye sattığı</b><br><br>Mahmiye-i İstanbul’da Ebî Eyyûb-i Ensârî kapısı dâhilinde Mustafa Paşa-yı atîk mahallesi sâkinlerinden Panayot v. Todori nâm zimmî meclis-i şer‘-i hatîr-i lâzimü’t-tevkīrde işbu bâ‘isü’s-sifr Toma v. Nikola nâm zimmî muvâcehesinde ikrâr ve i‘tirâf edip zikri âtî akdin sudûruna değin silk-i mülkümde münselik olup mahalle-i mezbûrede vâki‘ bir tarafı Yani v. Sekmen mülkü ve bir tarafı Fâtıma Sultân Vakfı ve bir tarafı kendi âhar mülküm ve bir tarafı tarîk-ı âm ile mahdûd olup iki bâb fevkānî oda ve ahırı ve hadîkayı ve kenîfi müştemil arsasının mahalle-i mezbûre avârızına senede dört yüz akçe mukāta‘ası olan menzilimi cemî‘ tevâbi‘ ve levâhıkı ve kâffe-i menâfi‘ ve merâfıkı ile tarafeynden îcâb ve kabûlü hâvî [bey‘-i] bâtt-ı sahîh-i şer‘î ile on üç bin beş yüz fıddî râyic fi’l-vakt akçeye mezbûr Toma’ya bey‘ ve teslîm ol dahi iştirâ ve kabûl ve tesellüm ettikden sonra semeni olan meblağ-ı mezbûr on üç bin beş yüz fıddî râyic fi’l-vakt akçeyi merkūm Toma yedinden bi’t-tamâm ve’l-kemâl ahz u kabz eyledim ba‘de’l-yevm menzil-i mahdûd-ı mezkûr merkūm Toma’nın mülk-i müşterâsıdır keyfe mâ yeşâ ve hasbemâ yahtâr mutasarrıf olunsun dedikde mukırr-ı merkūm Panayot’un vech-i muharrer üzere cârî olan ikrârın el-mukarru lehü’l-merkūm Toma bi’l-müvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Efendi el-imâm, İbrahim Halîfe el-müezzin, Mustafa Çelebi b. Hüseyin, Osman Beşe çukadâr, Ali Efendi el-kādî, İbrahim Bey el-cündi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40697"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40699"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b421"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o853"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>