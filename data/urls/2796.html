﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 393<br>Hüküm no: 478<br>Orijinal metin no: [88b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âbide bt. Mehmed’in babasından intikal eden tereke hissesini kardeşi Abdülgani Efendi’den teslim alması</b><br><br>Husûs-ı âti’l-beyânın mahallinde tahrîri için gıbbe’l-iltimâs kıbel-i şer‘-i mutahhardan Mevlânâ Keşfî Efendi irsâl olunup ol dahi umdetü’l-müderrisîni’l-kirâm zübdetü’l-mütehakkıkīni’l-fihâm Vardarî Şeyhzâde demekle ma‘rûf Abdülgani Efendi’nin mahmiye-i İstanbu[l’da] Molla Ahî mahallesinde sâkin olduğu menzile varıp zeyl-i rakīmde isimleri terkîm olunan Müslimîn huzûrlarında akd-i meclis-i şer‘-i şerîf eyledikde mahalle-i mezbûrede sâkin iken bundan akdem vefât eden Mehmed Efendi’nin verâseti zevce-i metrûkesi Sare Hatun binti’l-merhûm Uşşâkîzâde Mustafa Efendi’ye ve sulbî kebîr oğlu mûmâ-ileyh Abdülgani Efendi’ye ve sulbiye-i kebîre kızları Safiye ve Âbide ve Fâtıma ve Bakıye nâm hatunlara münhasıra olup kable’l-kısme mezbûre Safiye dahi vefât edip verâseti vâlidesi mezbûre Sare Hatun’a ve li-ebeveyn er karındaşı mûmâ-ileyh Abdülgani Efendi’ye ve li-ebeveyn kız karındaşları mezbûrât Âbide ve Fâtıma ve Bakıye’ye münhasıra olup kable’l-kısme mezbûre Sare Hatun dahi vefât edip verâseti sadrî oğlu mûmâ-ileyh Abdülgani Efendi’ye ve sadriye kızları mezbûrât Âbide ve Fâtıma ve Bakıye’ye münhasıra olup kabe’l-kısme mezbûre Fâtıma dahi vefât edip verâseti li-ebeveyn karındaşı mûmâ-ileyh Abdülgani Efendi’ye ve li-ebeveyn kız karındaşları mezbûretân Âbide ve Bakıye’ye münhasıra ve tashîh-i meselesi bin dört yüz kırk sehmden olup sihâm-ı mezbûreden yedi yüz yirmi sehmi mûmâ-ileyh Abdülgani Efendi’ye ve üç yüz altmış sehmi mezbûretân Âbide ve Bâkiye’den her birine isâbet etdiği şer‘an mütehakkık oldukdan sonra zâtı ma‘rifet-i şer‘iyye ile ârifân Sahhâf İsmail Çelebi b. Ali ve es-Seyyid Mehmed Çelebi b. es-Seyyid Cafer ta‘rîfleri ile mu‘arrefe olan mezbûre Âbide meclis-i ma‘kūd-ı mezbûrda tereke-i müteveffâ-yı evvel-i mezbûre vâzı‘u’l-yed olan işbu kitâbın sâhibi mûmâ-ileyh Abdülgani Efendi mahzarında bi-tav‘ihâ ikrâr ve i‘tirâf edip müteveffâ-yı evvel-i mezbûrun kıymeti olan tereke-i menkūlesi mukaddemâ takvîm ü tahmîn ve defter olundukda benim hisseme yirmi sekiz bin üç yüz on akçeye muhammene eşyâ ve nukūd terekesinden dahi on üç bin yirmi sekiz akçe isâbet etdikde karındaşım mûmâ-ileyh Abdülgani Efendi hisseme isâbet eden eşyâ-i mezbûre ile nakid akçeden on iki bin akçe bana def‘ ü teslîm edip ben dahi yedinden ahz u kabz edip bakî nakid akçeden bin yirmi sekiz akçeden hisse yedimde kalmış idi, [89a] hâlâ karındaşım mûmâ-ileyh Abdülgani Efendi meblağ-ı bâkī bin yirmi sekiz akçe bana def‘ ü teslîm edip ben dahi yedinden tamâmen ahz u kabz eylediğimden sonra karındaşım mûmâ-ileyh Abdülgani Efendi ile beynimizde müşterek olup mahalle-i mezbûrede vâki‘ ma‘lûmü’l-hudûd arsası mukāta‘alı vakıf ve binâsı mülk olan beynimizde ma‘lûm menzil icâresine ve menzil-i mezbûrun tarîk-i âm tarafında vâki‘ olan dekâkîn icâresine ve merhûm Süleyman Subaşı Vakfı’ndan olup mahmiye-i mezbûrede Aksaray sûkunda vâki‘ lede’l-ahâlî ve’l-cîrân ma‘lûmü’l-hudûd iki kepenk bakkāl dükkânı icâresine ve Molla Ahî Vakfı’ndan olup mahmiye-i mezbûrede Küçük Karaman kurbünde vâki‘ lede’l-ahâlî ve’l-cîrân ma‘lûmü’l-hudûd odaları ve dekâkîn icâresine müte‘allıka da‘vâdan ve târîh-i kitâba gelince beynimizde cârî olan ahz u i‘tâya müte‘allıka âmme-i de‘âvîden karındaşım mûmâ-ileyh Abdülgani Efendi’nin zimmetini ibrâ-i âm ile ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr, ba‘dehû ma‘an irsâl olunan Hüseyin b. Ebubekir ve Mehmed b. Ramazan nâm kimesneler ile meclis-i şer‘a gelip alâ vukū‘ihi inhâ ve takrîr eylediklerinde mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Şa‘bâni’l-mu‘azzam sene 1081.<br><br>Şuhûdü’l-hâl: es-Seyyid Cafer Çelebi b. es-Seyyid Abdülkerim, Mustafa Efendi b. Hüseyin, Ramazan Efendi b. Mustafa, İbrahim Çelebi b. Mehmed, Ömer Ağa b. Hüseyin.<br><br>Mustafa Beşe b. Mehmed, Ramazan Beşe b. Hasan, Ali Çelebi b. Hüseyin, Süleyman Çelebi b. Ahmed, Ramazan b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=2795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>