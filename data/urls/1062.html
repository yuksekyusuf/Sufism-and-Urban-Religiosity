﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 206<br>Hüküm no: 159<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yastıkçı Ali Ağa’nın Mağazacı Bogos’ta olan alacağının varislerine ödenmesi</b><br><br>Ma‘rûz,<br><br>Medîne-i Üsküdar’da Mirahur mahallesinde sâkin iken bundan akdem vefât eden Yastıkçı Ali Ağa b. Ahmed’in verâseti zevce-i menkûha-i metrûkesi Hadice Hatun bt. İbrahim ile sulbî kebîr oğlu Abdülaziz ve sulbiye kebîre kızı Âişe Hanım’a münhasıra olduğu lede’ş-şer‘i’l-enver zâhir ve mütehakkık oldukdan sonra verese-i mezbûrûndan ashâb-ı arzuhâl ibn-i merkūm Abdülaziz ile zâtları mu‘arrefe zevce-i merkūme Hadice Hatun ve bint-i mezbûre Âişe Hanım’dan herbiri Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde derûn-ı arzuhâlde mastûrü’l-ism Mağazacı Bogos v. Ohannes nâm zimmî muvâcehesinde mûrisimiz müteveffâ-yı mezbûrun mesfûr Bogos zimmî zimmetinde semen-i mebî‘den bâ-temessük altı bin guruş alacak hakkı olup meblağ-ı mezkûru kable’l-ahz ve’l-istîfâ fevt ve meblağ-ı mezkûr bize mevrûs olmağla meblağ-ı merkūm altı bin guruşu mesfûr Bogos zimmîden bi’l-verâse hâlâ taleb ederiz deyü da‘vâ etdiklerinde mersûm Bogos dahi cevâbında kaziyye minvâl-i meşrûh üzere olduğunu ikrâr ve i‘tirâf etmeğin mûcebince meblağ-ı mezkûr altı bin guruşun verese-i müdde‘ûn-ı mezbûrûn Abdülaziz ile Hadice Hatun ve Âişe Hanım’dan her birine edâ ve teslîme mesfûr Bogos zimmî ilzâm olunduğu huzûr-ı âlîlerine i‘lâm olundu. El-emru li-men-lehü’l-emr<br><br>Fî 19 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1061"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1063"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o324"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>