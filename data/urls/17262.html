﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 233<br>Hüküm no: 309<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cezerî Kasımpaşa’daki mülk menzilin tasarrufunda ve satışında meydana gelen anlaşmazlığın giderildiği</b><br><br>Maʻrûz-ı dâʻî-i Devlet-i aliyyeleridir ki;<br><br>Mahrûse-i Galata muzâfâtından kasaba-i Beşiktaş’da İbrahim Ağa Mahallesi’nde fevt olan Emine Hatun’un min-ciheti’l-velâ hasran vârisi es-Seyyid Halil Efendi’nin zevcesi ve tarafından husûs-ı âti’l-beyânda müseccel vekîli sâhibe-i arzuhâl Fâtıma Hatun derûn-ı arzuhâlde mezkûr zikr-i âtî menzile vazʻ-ı yedi mütehakkık olan es-Seyyid Mehmed Emin’in vekîli el-Hâc Mehmed ile Çarşamba günü dîvân-ı âlîde ba‘dehû mezbûr es-Seyyid Mehmed Emin ile Eyüb mahkemesinde meclis-i şerʻde terâfuʻlarında medîne-i Eyüb’de Cezerî Kasımpaşa Mahallesiʼnde vâkiʻ lede’l-ahâlî ve’l-cîrân maʻlûmü’l-hudûd ve’l-müştemilât mülk menzili müteveffât-ı mezbûreden mevrûs olmak üzerine bin yüz elli sekiz senesi Muharremi’l-haramı’nın yedinci günü zevcim müvekkil-i mezbûr es-Seyyid Halil Efendi merkūm es-Seyyid Mehmed Emin’den taleb ve daʻvâ ve yüz kırk guruş bedel-i makbûza sulh olunduğuna mecnûn olup tasarrufu nâfiʻ olmamağla menzil-i mezkûrun alıverilmesi murâdımdır deyü daʻvâ mezbûr es-Seyyid Mehmed Emin cevâbında müvekkil-i mezbûr es-Seyyid Halil Efendi âkil ve tasarrufa nâ-kādir olduğu halde menzil-i mezbûrundan verâseti baʻde’d-daʻvâ tavassut-ı muslihûn ile daʻvâ-yı mezkûresinden benim ile yüz kırk guruş bedel-i makbûza sulh ve yedime Mahmudpaşa Nâibi el-Hâc Ahmed Efendi’nin imzâ ve hatemini hâvî hüccet-i şerʻiyye vermiş idi deyü defʻ ile mukābele etdikden sonra âkil beyyinesi evlâ olmağla mezbûr es-Seyyid Mehmed Emin’den defʻ-i mezbûruna mutâbık beyyine taleb olundukda adâletleri ve makbûlü’ş-şehâde oldukları zâhir olan mahmiye-i İstanbul’da Eminbey Mahallesiʼnde sâkin İsmail Çavuş b. Ahmed ve es-Seyyid Mehmed b. Ali ve Osman Çelebi b. İbrahim nâm kimesneler şehâdetleriyle vekîl-i mezbûr Fâtıma Hatun muvâcehesinde vech-i şerʻî üzere isbât etmekle mûcebiyle vekîl-i mezbûre Fâtıma Hatun vech-i muharrer üzere bî-vech muʻârazadan menʻ olunduğu Eyüb mahkemesinde tescîl olunup Mübâşir Mustafa Çavuş kulları iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâmin ve’l-ışrîn min-Şaʻbâni’l-muʻazzam li-sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17261"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17263"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o738"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>