﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 415<br>Hüküm no: 398<br>Orijinal metin no: [55b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamide bt. Ali’nin hissedarı olduğu İstavros köyündeki hamamdan yasal bir mazereti olmadan kiracısı İbrahim Ağa’yı çıkaramayacağı</b><br><br>İstavros’da hamam<br><br>Ma‘rûz<br><br>Medîne-i Üsküdar’a muzâfe İstavros karyesinde vâki‘ bir bâb hamamın nısf hissesine mutasarrıfe olan sâhibe-i arzuhâl Hamide bt. Ali nâm hatun tarafından husûs-ı âti’l-beyânda vekîl olduğu zâtını ârifân İsmail Ağa b. el-Hâc Mehmed Sadık ve Mehmed Ağa b. Süleyman nâm kimesneler şehâdetleriyle sâbit olan Mehmed Sadık Ağa b. ( ) nâm kimesne meclis-i şer‘-i münîrde müvekkile-i mezbûrenin üvey vâlidesi ve hamam-ı mezkûrun nısf-ı şâyi‘-i âharına mutasarrıfe olan Saraylı Niyazi Kadın bt. Abdullah tarafından kezâlik husûs-ı âtîde vekîl olduğu zâtını ârifân Mehmed Emin Ağa b. Yahya ve Mehmed Beşe b. Mustafa nâm kimesneler şehâdetleriyle sâbit olan İbrahim Ağa b. Mehmed nâm kimesne ile karye-i mezbûre imâmı Mustafa Efendi ve müezzini Ali Efendi ve mütevellîsi es-Seyyid İbrahim Ağa ve ahâlisinden es-Seyyid Ali Ağa ve İbrahim Ağa ve İsmail Ağa ve Berber Mehmed Emin Ağa ve Numan Odabaşı ve Mahmud Beşe ve sâir bi’l-cümle karye-i mezbûre ahâlileri hâzır oldukları hâlde hamam-ı mezkûrun müsâneheten müsteciri derûn-ı arzuhâlde mezkûrü’l-ism es-Seyyid İbrahim Ağa b. es-Seyyid Feyzullah nâm kimesne muvâcehesinde müvekkilem mezbûre Hamide Hatun ile üvey vâlidesi müvekkile-i mezbûre Niyazi Kadın ber-vech-i muharrer iştirâken mutasarrıfe oldukları hamam-ı mezkûru bin iki yüz yirmi iki senesinden şehr-i Ramazani’l-mübâreki gurresinden yirmi üç senesi Şa‘bâni’l-mu‘azzamı gāyetine gelince bir seneliğini mezbûr es-Seyyid İbrahim Ağa’ya yüz yirmi guruşa müsâneheten îcâr ve teslîm eylediklerinde ol dahi ber-vech-i muharrer istîcâr ve tesellüm ve kabûl ve hâlâ derûnunda sâkin olup lâkin müvekkilem mezbûre Hamide Hatun hamam-ı mezkûrda olan nısf hissesinde târih-i i‘lâm şehri gāyetinde fesh-i akd-i icâre etmekle hamam-ı mezkûrdan hurûc birle müvekkilem mezbûre ile üvey vâlidesi müvekkile-i mezbûre Niyazi Kadın’a teslîme merkūm es-Seyyid İbrahim Ağa’ya tenbîh olunmak bi’l-vekâle matlûbumdur dedikde evvelâ hâzır-ı mezbûr İbrahim Ağa istintâk olundukda cevâbında müvekkilem mezbûre Niyazi Kadın hamam-ı mezkûru rebîbesi müvekkile-i mezbûre Hamide Hatun ile vech-i meşrûh üzere müsâneheten îcâr edip ve ahâli-i karye hâzırûn-ı merkūmûn dahi işbu müstecir-i mezbûr es-Seyyid İbrahim Ağa’dan cümlesi hoşnûd ve râzılar olup kat‘a özr-i şer‘î [56a] olmamağla fesh-i icâreye müvekkilem mezbûrenin rızâsı yokdur deyü ahâli-i karye hâzırûn-ı mezbûrûnun tasdîkleriyle eylediği takrîrini müdde‘î-i vekîl-i merkūm Mehmed Sadık Ağa ikrâr ü i‘tirâf ve ber-vech-i muharrer takrîr-i meşrûhu üzere müvekkiletân-ı mezbûretânın müsâneheten îcâr eylediklerini mukırr u mu‘terif iken özr-i şer‘î bulunmaksızın kable-tamami’l-müddet şer‘an fesh-i akd-i icâreye müvekkiletân-ı mezbûretân kādire olmamağla mûcebince müdde‘î-i vekîl-i mezbûr Mehmed Sadık Ağa müvekkilesi mezbûre Hamide Hatun’a izâfetle da‘vâ-yı mezkûresiyle müstecir-i merkūm es-Seyyid İbrahim Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr.<br><br>Fî 24 Ca sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31805"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31807"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>