﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 255<br>Hüküm no: 274<br>Orijinal metin no: [47a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hıristo v. Vasil’in Ananya Şerbethanesi’ndeki hissesini İstefan v. Yuvakim’e satması</b><br><br>Şerbethâne mübâya‘ası, 2750 guruş<br><br>Vilâyet-i Anadolu’da Çamardı kazâsına tâbi‘ Denehi? karyesi re‘âyâsından olup mahmiye-i İstanbul hısnı ebvâbından Odunkapısı dâhilinde sabuncu dükkânında mütemekkin Hıristo v. Vasil zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm İstefan v. Yuvakim zimmî muvâcehesinde ikrâr-ı tam ve takrîr-i kelâm edip mahmiye-i mezbûrede Balıkpazarı hâricinde Ananya Şerbethânesi demekle ma‘rûf ma‘lûmü’l-hudûd bir bâb şerbethâne derûnunda mevcûde beyne’l-esnâf gedik ta‘bîr olunur bir destgâh ve yüz iskemle ve yüz kadeh ve yüz bardak ve yirmi fıçı ve bir kantar ve sâir [47b] âlât-ı lâzıme-i ma‘lûme yüz yirmi sehm i‘tibârıyla iki buçuk sehmi benim ve on iki buçuk sehmi müşteri-yi mersûm İstefan zimmînin ve on iki buçuk sehmi Aci Mihal zimmînin ve on sehmi Yoseb zimmînin ve on iki sehmi Yuvan zimmînin ve on sehmi Ananya zimmînin ve yirmi iki sehmi Kiryako zimmînin ve on sehmi Anaştaş zimmînin ve sekiz sehmi Yorgi zimmînin ve on iki buçuk sehmi Hıristo zimmînin ve on iki buçuk sehmi Simon zimmînin yedimizde emvâlimiz olmağla ben âlât-ı muharrere-i mezkûreden ber-i‘tibâr-ı mezbûr mâlik olduğum iki buçuk sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ müşterekim mersûm İstefan zimmîye iki bin yedi yüz elli guruşa bey‘ ü temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ iki bin yedi yüz elli guruşu müşteri-yi mersûm bana def‘ ü teslîm ben dahi yedinden tamamen ahz ü kabz eyledim, fîmâ-ba‘d âlât-ı muharrere-i mezkûrenin ber-i‘tibâr-ı mezkûr on beş sehmi mersûm istefan zimmînin emvâl-i mahzı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 5 C sene [1]242<br><br>Şühûdü’l-hâl: Muhzır Ali Çelebi, Muhzır Mehmed Çelebi, Muhzır Hüseyin Çelebi, Muhzır Ebûbekir Çelebi, Yuvan v. Lazaros, Karalam v. Zaharya, Yoseb v. Anaştaş, Zenbe v. Yuvan, Todori v. İsak, Selan v. Nikola.</p>          <br><a title="Önceki sayfa" style="text-decoration:none" href="./ayrmetin.php?idno=38653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>