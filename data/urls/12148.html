﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 285<br>Hüküm no: 230<br>Orijinal metin no: [142-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hulusi Efendi’nin küçük oğluna kalan arsanın satılmasına izin verilmesi</b><br><br>İbrahim, izin: 1 kıt‘a<br><br>Numara: 580, 36,5 guruş<br><br>Galata’ya muzâfe kasaba-i Tophâne’de Firuzağa mahallesinde sâkin iken bundan akdem vefât [eden] Hulusi Efendi’nin sulbî sagīr oğlu Besim Bey’in li-eb birâderi ve tesviye-i umûruna bâ-hüccet-i şer‘iye vasîyy-i mansûbu ve işbu bâ‘isü’l-kitâb Asâkir-i şâhâne tabîb kāimmakāmlarından izzetlü Osman Nedim Bey b. el-merhûm Mehmed Hulusi bi’l-vesâye takrîr-i kelâm edüp cennet-mekân Sultan Bâyezid Hân-ı Velî -tâbe serâhû- hazretleri evkāfı müstegallâtından Galata cibâyetine tâbi‘ kasaba-i Beşiktaş’da Teşvikiye mahallesinde kâin Kâğıdhâne caddesinde vâki‘ on yedi numara ile murakkam ma‘lûmü’l-hudûd şehriye on bir ve sülüs akçe icâre-i müeccelelü bir kıt‘a arsanın sülüs hisse-i şâyi‘ası sagīr-i mezbûrun bâ-sened-i hâkānî bi’l-icâreteyn taht-ı tasarrufunda olup lâkin arsa-i mezkûrun etrâfını muhît taş duvarları mürûr-ı ezmine ile telef ve zâyi‘ olacağı zâhir olup ol-vechile bekāsı sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun nafaka ve kisveye dahi eşedd-i ihtiyâcı olmağla sagīr-i mezbûrun sülüs hisse-i şâyi‘ası bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan bahâsıyla infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile [143] Dördüncü Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun arsa-i mezkûrede olan sülüs hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan <<lira-yı Osmânî yüz guruş hesâbıyla>> sîm mecîdiye yirmi guruş hesâbıyla yedi bin üç yüz otuz üç guruş on dört para mukābelesinde âhara ferâğa izin taleb şüd.<br><br>Fî 7 Ramazan sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12147"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12149"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o299"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>