﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 53<br>Hüküm no: 8<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Hüseyin ve kızı Ayşe’nin Balıkpazarı Kapısı dışındaki peynirci dükkânı gediğini Peynirci Musa Beşe b. Osman’a üç yüz guruşa sattıkları</b><br><br>Mübâya‘a-i âlât-ı peynirci<br><br>Mahmiye-i İstanbul’da Firuzağa Mahallesi’nde sâkineler olan Rukiye bt. Hüseyin b. Abdullah ve sadriye kızı Âişe bt. Hüseyin b. Mustafa nâm hatunlar taraflarından husûs-ı âti’l-beyânda ber-vech-i câ’î bey‘ ve kabz-ı semen ve ibrâya vekîlleri olduğu mezbûretânın zâtlarını bi’l-ma‘rifeti’ş-şer‘iyye ârifân Ebûbekir Ağa b. Mehmed ve es-Seyyid Ahmed Ağa b. Mustafa nâm kimesneler şehâdetleriyle şer‘an sâbit ve mütehakkık olan Ahmed Ağa b. Osman nâm kimesne meclis-i şer‘-i şerîf-i enverde işbu bâ‘isü’l-kitâb Peynirci Musa Beşe b. Ebûbekir nâm kimesne muvâcehesinde bi’l-vekâle ikrâr-ı tâm ve takrîr-i kelâm edip mahmiye-i İstanbul’da Balıkpazarı Kapısı hâricinde Helvâcı zukāğında vâki‘ bir bâb peynirci dükkânı derûnunda mevcûde peynirci esnâfına mahsûs beyne’l-hiref gedik ta‘bîr olunur dört kantar ve iki terâzi ma‘a derâhim ve yirmi fıçı [ve] on desti ve sekiz tabla ve bir peynir destgâhı ve iki bıçak ve bir seccâde ve bir çekmece ve âlât-ı sâire-i ma‘lûme sekiz sehm i‘tibâriyle bir sehmi merkūme Rukiye Hatun’un ve iki sehmi kızı mezbûre Âişe Hatun’un ale’l-iştirâk yedlerinde mülkleri olmağla, hâlâ ben müvekkilelerim mezbûretânın akd-i âtiyyü’z-zikrin sudûruna değin ber-minvâl-i muharrer yedlerinde mülkleri olan eşyâ-i muharrere-i mezkûreyi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile üç yüz guruşa bi’l-vekâle mezbûr Musa Beşe’ye bey‘ ve teslîm eylediğimde, ol dahi ber-minvâl-i muharrer iştirâ ve tesellüm ve kabûl ve semeni olan meblağ-ı mezbûr üç yüz guruşu bana teslîm eylediğinde, ben-dahi yedinden tamamen tesellüm ve ahz ü kabz edip mebî‘-i mezkûrun tağrîr ve gabnine ve bi’l-cümle husûs-ı mezkûra müte‘allika âmme-i da‘vâdan her birimiz bi’l-asâle ve bi’l-vekâle âharın zimmetini ibrâ-i âm ile ibrâ ve ıskāt ve her birimiz âharın ibrâsını kabûl eyledik. Ba‘de’l-yevm müvekkilelerim mezbûretânın asla ve kat‘â alâka ve medhalleri kalmayup eşyâ-i muharrere-i mezkûre merkūm Musa Beşe’nin emvâl-i müşterâsı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 Rebî‘ülevvel sene 1193.<br><br>Şuhûdü’l-hâl: Pazarbaşı İbrahim, Hâfız Molla Mustafa, Bölükbaşı Halil Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=30209"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30211"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b053"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o355"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>