﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 267<br>Hüküm no: 271<br>Orijinal metin no: [66b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Abdullah’ın Hoca Kasım Gönânî mahallesinde bulunan arsasını sattığı</b><br><br>Mübâya‘a.<br><br>Mahmiye-i İstanbul’da Hoca Kasım-ı Gönânî mahallesi sâkinelerinden olup zâtı ta‘rîf-i şer‘î ile mu‘arrefe olan Sâliha bt. Abdullah nâm hatun meclis-i şer‘-i şerîf-i enverde bâ‘isü hâze’l-kitâb es-Seyyid İbrahim Efendi b. es-Seyyid Ali kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ iki tarafdan Haremeyn-i şerîfeyn vakfı ve bir tarafdan Ahmed Bey vakfından Gülbûy Hatun tasarrufunda olan vakf arsa ve bir tarafdan tarîk-ı âm ile mahdûd tûlen ve arzen be-hesâb-ı terbî‘î iki yüz zirâ‘ arsa-i hâliye ve bi’r-i mâyı müştemil mülk arsamı bi-cümleti’t-tevâbi‘ ve’l-levâhık tarafeynden îcâb ve kabûlü hâvî ve şürût-ı müfsideden ârî bey‘-ı bâtt-ı sahîh-i şer‘î ile mezbûr es-Seyyid İbrahim Efendi’ye yüz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr yüz guruşu mezbûr es-Seyyid İbrahim Efendi yedinden tamamen ahz u kabz eyledim. Ba‘de’l-yevm arsa-i mahdûd-ı mezkûrede kat‘a benim alâka ve medhalim kalmayıp mezbûr es-Seyyid İbrahim Efendi’nin mülk-i müşterâsı olmuşdur. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 Zilhicce sene [1]143.<br><br>Şuhûdü’l-hâl: Halil Çelebi b. Mustafa, Osman Beşe b. Mustafa, Fethullah Çelebi b. Ahmed, Ahmed Çelebi b. Derviş Mehmed, el-Hâc Ali b. Hüseyin, İsmail Efendi b. Mustafa Efendi, Mehmed Çelebi b. Abdullah tahtacı.</p>          <br><a title="Önceki sayfa" style="text-decoration:none" href="./ayrmetin.php?idno=6024"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6026"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>