﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 451<br>Hüküm no: 399<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çatal Han’daki ipek bükücü hanelerin yarı kârgir değil tam kârgir olarak inşa edilmesi gerektiği</b><br><br>Çatal Han derûnunda ipek bükücü hâneler nîm kârgir olarak inşâsı istid‘âları<br><br>Ma‘rûz<br><br>Sâdır olan fermân-ı âlîlerine imtisâlen evvel-emirde işbu arzuhâl ve hâssa mi‘mârı ağa kullarının i‘lâmına nazar olundukda Dârü’s-sa‘âdeti’ş-şerîfe ağası hazretleri nezâret-i aliyyelerinde âsûde <<evkāfdan>> Ayasofya-i Kebîr Vakfı müstagallâtından İstanbul’da Sultân Bâyezid-i Velî Han Hazretleri Câmi‘-i şerîfi kurbünde Okçular verâsında kâin Çatal Han derûnunda vâki‘ dört bâb ipek bükücü hâneler bundan akdem muhterik olup bu def‘a aslı üzre inşâ murâd eylediklerinde kârgir olmak muktezâ-yı irâde-i seniyyedendir deyü ahşab binâsından me’mûrîn men‘ eyledikleri beyânıyla bütün kârgir inşâsına dahi kudretleri olmadığından nîm kârgir inşâsına -sahh sahh sahh- ruhsat-ı seniyyeleri erzânî buyurulmasını mutasarrıfları istirhâm eyledikleri mefhûm-ı arzuhâlden müstebân ve bu makūle hân ta‘bîr olunan mahaller tâm kârgir yapılmak ebniye hakkında bâ-irâde-i seniyye karâr-gîr olan nizâm-ı müstahsene iktizâsından idüğü meâl-i i‘lâmdan müstefâd ve nümâyân oldukdan sonra mahâllinde bi’l-mu‘âyene keşf ve tahkīk için taraf-ı dâ‘iyânemden irsâl olunan Kâtib es-Seyyid Ahmed Efendi dâ‘îleri bi’l-ma‘iyye rü’yete me’mûr Haremeyn-i şerîfeyn müfettişi olup İstanbul pâyesiyle tekrîm buyrulan Emin Beyefendi-zâde fazîletlü Abdülkadir Beyefendi tarafından mürsel Kâtib Mehmed Hamdi Efendi ve mi‘mâr-ı mûmâ-ileyh tarafından mürsel Selim Sâbit ve Abdülaziz Halîfeler ile hân-ı mezkûra varıp vakf-ı mezbûr mütevellîsi kâtib-i ağa-yı müşârün-ileyh Ahmed Reşid Efendi tarafından mürsel câbî-i vakf es-Seyyid İbrahim Efendi hazır olduğu hâlde lede’l-keşf ve’l-mu‘âyene mi‘mârân-ı mezbûrânın tersîm eyledikleri kâğıdda işâret olunduğu vechile tahte’l-arz hafr-i esâsla sakfa müsâvî oluncaya kadar temelleri beyâz taş molozundan melez harçla taş dîvâr ve iktizâsı üzre gizli sütun ve pâyandalı bi’l-esâs mîşeden [meşeden] gizli çenber tabanlı ve dolabdan mikrâslı omurgadan kuşaklı yandan payanda ve göğüslemeli bi’l-cümle eğrice kanadlığından kablı kiremid tahtı hâlis harçla sıvalı satranç harçla mahyalı ve etrâfı muhkem derzli ve her bir edevât-ı lâzımesi kârgir şeklinde olarak inşâya ruhsat verilmesini mutasarrıfları Mehmed Ağa ve Mustafa Ağa ve İbrahim Ağa kulları istirhâm ve istid‘â ve ber-vech-i tafsîl inşâsı istid‘â olunan sûret benim kârgir ta‘bîr olunan şekl olup bu vechile inşâ olunduğu hâlde istihkâm kesb ederek mehmâ-emken hatardan masûn olacağını mi‘mârân-ı mezbûrân inhâ eylediklerini mevlânâ-yı mûmâ-ileyhimâ dâ‘îleri mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip ashâb-ı arzuhâl ve mi‘mârân ve mütevellî-i merkūmûn hazır oldukları hâlde resm-i mezkûru irâe ve ta‘rîf ile takrîr eyledikleri ma‘lûm-ı ilm-i âlem-ârâları buyruldukda istid‘âlarına müsâ‘ade husûsu ancak re’y-i rezîn-i isâbet-karîn-i âsafânelerine menût idüğü İstanbul Mahkemesi’nden huzûr.<br><br>Fî 19 min-Za sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b451"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>