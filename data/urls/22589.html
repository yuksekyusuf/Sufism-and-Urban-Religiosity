﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 272<br>Hüküm no: 393<br>Orijinal metin no: [38a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin kiracısı olduğu çilingir dükkanını tahliye edip mutasarrıfı Ahmed Hâfız Mehmed Efendi’ye teslim etmesine karar verildiği</b><br><br>Zikri âtî çilingir dükkânına bi’l-icâreteyn mutasarrıf olan sâhib-i arzuhâl Hâfız Mehmed Efendi b. Hüseyin nâm kimesnenin damadı ve tarafından ber-vech-i âtî vekîl olduğu Hâfız Ya‘kub Efendi b. Sadeddin ve Molla Ahmed b. Ali şehâdetleriyle sâbit olan Sadullah Efendi b. İbrahim Galata’da mahfil-i kazâda Galata’da Çilingirler sûkunda vâki‘ müvekkil-i mezbûrun mutasarrıf olduğu ma‘lûmü’l-hudûd bir kıt‘a çilingir dükkânında aded-i şühûr beyân olunmaksızın şehriye icâre-i ma‘lûme ile müstecir olan derûn-ı arzuhâlde mezkûrü’l-ism Mehmed Beşe b. Ahmed muvâcehesinde mezbûr Mehmed Beşe dükkân-ı merkūmda ber-vech-i muharrer müstecir olup müvekkil-i mezbûra dükkân-ı merkūmun lüzumu olmağla gāyet-i şehr-i i‘lâma izâfetle bi’l-vekâle fesh-i îcâr etmemle dükkân-ı merkūmu gāyet-i şehr-i mezbûrda tahliye ve müvekkile-i mezbûr için bana teslîme mezbûr Mehmed Beşe’ye tenbîh olunmak matlûbumdur deyü bi’l-vekâle da‘vâ eyledikde ol dahi cevâbında husûs-ı merkūmu ve dükkân-ı merkūm şürût-ı nizâma dâhil ve aklâmda mukayyed gediklerden olmadığını ikrâr u i‘tirâf etmeğin mûcebince dükkân-ı merkūmu gāyet-i şehirde tahliye ve müdde‘î-i vekîl-i mezbûra teslîme mezbûr Mehmed Beşe’ye tenbîh olunduğu huzûr-ı âlîlerine i‘lâm olundu.<br><br>Fî 4 min-Şa‘ban sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22588"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22590"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>