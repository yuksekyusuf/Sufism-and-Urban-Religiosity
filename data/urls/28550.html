﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 218<br>Hüküm no: 134<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Abdullah Çelebi b. Seyyid Fazlullah’ın arsası Safiye Sultan vakfından olan evi satıp bedelini kendisine göndermek üzere Yusuf Efendi b. Salih’i vekil tayin ettiği</b><br><br>Mahmiye-i İstanbul’da Ahmed Ağa mahallesi sükkânından fahrü’s-sâdâti’l-kirâm es-Seyyid Abdullah Çelebi b. es-Seyyid Fazlullah meclis-i şer‘-i şerîf-i enverde işbu râfi‘u’l-kitâb Yusuf Efendi b. Salih mahzarında ikrâr-ı tâm ve takrîr-i kelâm edip arsasının süknâ ve tevliyeti merhûme Safiye Sultân nâm sahibetü’l-hayrın süknâya muhtâc sâdât-ı kirâmdan birine meşrûta vakfı olup mahalle-i mezbûrede vâki‘ iki tarafdan Süleyman Efendi mülkü ve bir tarafdan Mehmed Çavuş mülkü ve bir tarafdan tarîk-i âm ile mahdûd hâlâ büyût-ı adîdeyi müştemil menzilin arsası ber-mûceb-i şart-ı vâkıf tevcîh-i hâkimü’ş-şer‘le taht-ı tasarrufumda ve üzerinde olan bi’l-cümle ebniyesini mukaddemâ izn-i hâkimü’ş-şer‘le taksîm için mâlımla binâ etmekle silk-i mülkümde münselik olmağın hâlâ ben Medîne-i Münevvere şerefehallâhu te‘âlâya mücâviren sâkin olmak üzere âzim olmağla menzil-i mahdûd-ı mezbûrun ebniye-i memlûkesini semen-i misli ile süknâya muhtâc sâdât-ı kirâmdan birine bey‘ ve teslîm ve kabz-ı semen ve semeninin bana îsâle ve bunlar[ın] mütevakkıf olduğu umûrun küllîsine tarafımdan mezbûr Yusuf Efendi’yi vekîl ve nâib-i menâb nasb u ta‘yîn edip ol dahi vekâlet-i mezbûreyi kabûl ve merâsimini edâya ta‘ahhüd eyledi dedikde mukırr-ı mezbûrun ber-vech-i meşrûh cârî ve sâdır olan cemî‘-i kelimâtını el-mukarru lehu’l-mezbûr vicâhen tasdîk ve şifâhen tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: es-Seyyid Halil Çavuş, es-Seyyid Hafîd Çavuş, Mustafa Efendi el-müezzin, Kürd Ali Efendi el-imâm, İbrahim Çelebi b. Ahmed, Mustafa b. Şaban, Receb b. Osman.<br><br>Yevmü’s-sâdis [fî 26] min-Şa‘bâni’l-mu‘azzam</p>          <br><a title="Önceki sayfa" style="text-decoration:none" href="./ayrmetin.php?idno=28549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o873"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>