﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 201<br>Hüküm no: 343<br>Orijinal metin no: [56b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Satori ve kardeşi Vasil ile Fotini ve Kozizoli arasındaki anlaşmazlığın giderildiği</b><br><br>Ma‘rûz<br><br>Sahib-i arzuhâl Satori ve karındaşı Vasil hasımları olup derûn-ı arzuhâlde mezkûreti’l-ism Fotini ve Kozizoli taraflarından vekîl-i sâbitü’l-vekâlesi Fotini’nin zevci Taşi Yasef zimmî ile ba‘de’l-mürâfa‘a müste’ciren sâkin olduğu hâlde bundan akdem hâlike olan mûrisimiz Kurteşe Nasrâniyenin tereksinden ahz u gasb eyledikleri bir ferâce ve bir sandal kablı sincab nâfe kürk ve bir entâri ve bir kaftân ve bir altın gerdân[iye] ve bir sîm kuşağı taleb ve da‘vâ ve suâl olundukda bir ferâce ve bir sandal kablı nâfe kürk ve bir entâri ve bir kaftân hâl-i hayatında bizlere hîbe ve teslîm eyledi deyü şuhûd-ı udûl ile ba‘de’l-isbât ve gerdâniye ve sîm kuşağı inkâr eyledikde bâ-vesâtet-i muslihûn yirmi guruşa sulh ve bedel-i sulh olan meblağ-ı merkūmu vekîl-i mezbûr yedinden ahz u kabz edip hâlike-i mezbûrenin terekesine müte‘allika âmme-i de‘âvîden müvekkiletân-ı mezbûrânın zimmetlerini ibrâ’ ve ıskāt eyledikleri mübâşir çavuş kulları iltimâsıyla huzûr-ı âlîlerine i‘lâm olundu.<br><br>Fî 18 Cumâdelûlâ sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52944"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52946"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o252"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>