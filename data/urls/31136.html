﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 337<br>Hüküm no: 382<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Zakar v. Hacador’un, tütüncü gediği dükkânını Maraşlı Hasan Efendi b. Halil’e teslim etmesi gerektiği</b><br><br>Kumrulumescid’de tütüncü gediği dükkânından ihrâc<br><br>Ma‘rûz<br><br>Anadolu kuzâtı eşrafından derûn-ı arzuhâlde mezkûrü’l-ism Maraşlı Hasan Efendi b. Halil Efendi tarafından husûs-ı âti’l-beyânda vekîl olduğu Zenci Ali b. Abdullah ve Molla Ahmed b. Ebûbekir şehâdetleriyle sâbit olan İsmail b. Ahmed meclis-i şer‘-i enverde arzuhâl eden Tütüncü Zakar v. Haçador nâm zimmî muvâcehesinde İstanbul’da Kumrulu Mescid Mahallesi’nde kâin müvekkil-i merkūmun bi’l-îcâreteyn taht-ı tasarrufunda olan menzilin tahtında kâin bir bâb duhâncı dükkânında mersûm Zafir zimmî müşâhereten müstecir olup lâkin dükkân-ı mezkûrun lüzumu olmağla müvekkil-i mezbûr menzil-i mezbûra idhâl murâd edip şehr-i sâbık Saferi’l-hayr gāyetinde fesh-i akd-i îcâr etmekle dükkân-ı mezbûru ba‘de’t-tahliyye kendiye teslîm etmek üzere mersûm Zakar zimmîye tenbîh olunması müvekkil-i mezbûrun murâdıdır deyü bi’l-vekâle da‘vâ ettikde ol dahi cevâbında dükkân-ı mezbûrda müvekkil-i mezbûrun müşâhereten müsteciri olduğunu ve fesh-i akd-i îcâr eylediğini ikrâr lâkin dükkân-ı mezbûrun beyne’l-esnâf mu‘teber maden kaleminde mukayyed duhâncı gediği âlât-ı lâzıme-i ma‘lûmesi yedimde mülkümdür deyip ol vechile beynlerinde ba‘de’l-münâza‘a beynleri ıslâh ve tevfîk olunup bu vechile duhâncı gediği âlât-ı lâzımesi âhar mahalle naklolunmak duhâncı esnâfının şürût-ı mer‘iyyelerinde olmağla mersûm Zakar zimmî dükkân-ı mezkûrda olan gedik âlât-ı lâzıme-i ma‘lûmesini âhar mahalle nakl ba‘de’t-tahliyye müvekkil-i merkūma teslîme ta‘ahhüd ettikde ve vekîl-i merkūm dahi fîmâ ba‘d dükkân-ı mezbûr duhâncı dükkânı etmemek üzere bi’l-vekâle ta‘ahhüd edip bu vechile külliyen kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî-Ra sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31135"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31137"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b337"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>