﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 286<br>Hüküm no: 323<br>Orijinal metin no: [41b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mercan bt. Magar’ın varislerinden annesi Dadora ile kardeşi Hazar’ın, mûriselerinin mehir bedelinden alacağı olduğu iddiasıyla Mercan’ın kocası İsrail’e açtıkları davada haksız bulundukları</b><br><br>Ma‘rûz<br><br>İstanbu[l’da] Cibali Kapısı hâricinde Seferikoz mahallesinde mütemekkine iken bundan akdem hâlike olan Mercan bt. Mağar v. Hayim nâm Yahûdiye’nin verâseti zevci İsrail v. Yuda ile anası Dadora bt. Hayim ve li-ebeveyn er karındaşı Hazar Yahûdilere ba‘de tahakkukı’l-inhisâr zâtı ta‘rîf-i şer‘î ile mu‘arrefe olan merkūmân Dadora ve Hazar Yahûdiler meclis-i şer‘-i hatîrde zevc-i mesfûr İsrail muvâcehesinde mûrisemiz hâlike-i merkūmenin zevci mesfûr İsrail zimmetinde mütekarrer ve ma‘kūdün-aleyh iki bin beş yüz guruş mehr-i müsemmâsı olmağın hâlâ mesfûr İsrail Yahûdî’ye suâl olunup meblağ-ı mezbûrdan bize isâbet eden bin iki yüz elli guruş hakkımızı bi’l-verâse taleb ederiz deyü ba‘de’d-da‘vâ ve’s-suâl mesfûr İsrail cevâbında fi’l-vâki‘ zevce-i hâlike-i mesfûreye zimmetinde ol kadar guruş mehr-i deyni olduğunu ikrâr lâkin vârisân-ı merkūmân ile hâlike-i mesfûrenin helâkinden bir ay sonra ve târih-i i‘lâmdan beş ay mukaddem hâlike-i mesfûrenin mehr-i mezkûrundan hisselerinden benim ile kırk guruş bedel-i makbûza sulh olup mâ‘adâ-yı mehr ve tereke-i hâlike-i mesfûreye ve târih-i mezkûra gelince beynimizde cârî âmme-i ahz u i‘tâya müte‘allika âmme-i de‘âvî ve mutâlebât ve kâffe-i eymân ve muhâsamâtdan benim zimmetimi ibrâ-i âmla ibrâ etmişidi deyü ba‘de’d-def‘ ve’l-inkâr mesfûr İsrail Yahûdî def‘-i meşrûhunu ahrâr-ı ricâl-i Yahûddan lede’t-tezkiye şehâdetleri makbûle olan Çukacı Yako Yahûdî v. Mosi ve Kamal Yahûdî v. Ellez şehâdetleriyle merkūmân Dadora ve Hazar Yahûdiler muvâcehelerinde vech-i şer‘î üzere ba‘de’l-isbât ve’l-kabûl mûcebiyle ba‘de’l-hükm vârisân-ı müdde‘iyân-ı merkūmân da‘vâ-yı mezkûreleriyle bî-vech-i şer‘î zevc-i mesfûr İsrail’e mu‘ârazadan men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 7 min-Şa‘bâni’l-mu‘azzam sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>