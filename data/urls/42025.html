﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 475<br>Hüküm no: 495<br>Orijinal metin no: [120b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vekil Mustafa Ağa’nın iltizam bedelini Mehmed Efendi’ye teslim ettiği</b><br><br>Bâ-imzâ-i Hazret efendi.<br><br>Medîne-i Halebü’ş-şehbâ’da vâki‘ Sâhibiye nâm sâhibü’l-hayr evkāfının mütevellîsi olup mahmiye-i İstanbul’da merhûm ve mağfûrun-leh Fatih Sultân Mehmed Han -aleyhi’r-rahmetü ve’l-gufrân- Câmi‘-i şerîfi kurbünde müsâfiren sâkin eş-Şeyh Mehmed Efendi b. Fahreddin nâm kimesne mahmiye-i mezbûrede meclis-i şer‘de hâlâ bâlâ-nişîn-i sadâret-i uzmâ erîke-nikîn-i vekâlet-i kübrâ olan düstûr-i ekrem müşîr-i efham devletlü ve sa‘âdetlü el-Hâc Ahmed Paşa -yesserallâhu mâ-yürîd ve mâ yeşâ- hazretlerinin enderûn ağalarından işbu râfi‘ü’l-kitâb zahru’l-emâsil ve’l-akrân Mustafa Ağa b. Abdurrahman nâm kimesne mahzarında ikrâr ve takrîr-i kelâm edip vakf-ı mezbûr kurâsından olup medîne-i mezbûre havâlîsinde vâki‘ Kefer Silvan nâm karyeyi bin yüz on dört senesinde bedel-i misli olan dört yüz guruşa âhara der-uhde ve iltizâm ve bedel-i mezkûru kabz ve bana îsâl ve teslîme ben bi’t-tevliye tarafımdan merkūm Mustafa Ağa’yı vekîl ve nâib-i menâb nasb u ta‘yîn eylediğimde ol dahi ba‘de’l-kabûl karye-i mezbûreyi sene-i mezkûrede bedel-i mezbûr dört yüz guruşa bi’l-vekâle âhara der-uhde ve iltizâm ve kabz-ı bedel-i mezkûr eyledikden sonra meblağ-ı mezbûrun üç yüz guruşunu bundan akdem merkūm Mustafa Ağa bana def‘ ü teslîm, ben dahi bi’t-tevliye vakf-ı mezbûr için ahz u kabz edip yüz guruş bâkī kalmış idi hâlâ merkūm Mustafa Ağa meblağ-ı bâkī-i mezbûr yüz guruşu dahi bana def‘ ü teslîm ben dahi bu vech üzere bedel-i mezkûr dört yüz guruşu merkūm Mustafa Ağa yedinden tamâmen ahz u kabz eyledim bedel-i mezkûr dört yüz guruşdan merkūm Mustafa Ağa yedinden tamâmen ahz u kabz eyledim, bedel-i mezkûr dört yüz guruşdan merkūm Mustafa Ağa yedinde ve kıbelinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-âşir min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Hasan Çavuş b. Abdi, İsmail Efendi Sandalcızâde, İbrahim Efendi b. Ataullah, Ali Bey b. Abdullah, Süleyman Ağa b. Ebubekir.</p>          <br><a title="Önceki sayfa" style="text-decoration:none" href="./ayrmetin.php?idno=42024"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42026"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>