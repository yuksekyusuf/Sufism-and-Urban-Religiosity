﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 262<br>Hüküm no: 375<br>Orijinal metin no: [36a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takohi bt. Agop’un kira ücretinden Rusyalı Vasil v. Filibo’dan altmış beş guruş alacağı olduğu</b><br><br>Galata’da Sultan Bayezid Mahallesi’nde mütemekkine şahsı mu‘arrefe Takohi bt. Agop Nasrâniye meclis-i şer‘-i şerîf-i enverde Rusyalu Vasil v. Filibo nâm müste’men muvâcehesinde tercümânı tarafından Yasakçı İsmail hâzır olduğu hâlde mersûm Vasil mahalle-i mezkûrede vâki‘ mutasarrıfe olduğum bir bâb menzilimin iki bâb odasında beher şehr yirmi beşer guruş icâre ile müstecirim olup icâre-i mezkûreden târih-i i‘lâma gelince üç ayda zimmetinde müctemi‘a olan yetmiş beş guruşun on guruşunu mersûm Vasil’e zimmetimde kömür semeninden deynim olan on guruşa bi’t-terâzî ba‘de’t-takās ve’l-mahsûb bâkī kalan altmış beş guruşu mersûm Vasil’den taleb ederim deyü da‘vâ eyledikde ol dahi ikrâr lâkin meblağ-ı bâkī-i mezkûr altmış beş guruşun elli guruşu dahi müdde‘iye-i mersûme Takohi Nasrâniye’ye edâ ve teslîm etmişidim bâkī zimmetimde on beş guruş deynim kalmışdır deyü mikdâr-ı mezkûrda eylediği def‘ine ikāmet-i beyyine edemeyip bi’t-taleb müdde‘iye-i mersûme Takohi Nasrâniye ba‘de’t-tahlîfü’ş-şer‘î mûcebince meblağ-ı bâkī-i mezkûr altmış beş guruşu müdde‘iye-i mersûme Takohi Nasrâniye’ye edâ ve teslîme müste’men-i mersûm Vasil’e tenbîh olunduğu bi’l-iltimâs [huzûr-ı âlîlerine i‘lâm olundu.]<br><br>Fî 26 Receb sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22570"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22572"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>