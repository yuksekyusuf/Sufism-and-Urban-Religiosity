﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 210<br>Hüküm no: 177<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun bt. Süleyman’ın soğan dükkânını damadı Baklacızade Ali Yazıcı b. Mehmed’e sattığı</b><br><br>Soğancı gediği mübâya‘asıdır.<br><br>Mahmiye-i İstanbul’da Zeyrek kurbünde Demirhan mahallesi sâkinelerinden olup zeyl-i kitâbda muharrerü’l-esâmî Müslimîn ta‘rîfleriyle mu‘arrefe olan Fatıma Hatun bt. el-Hâc Süleyman meclis-i şer‘-i hatîr-i lâzımü’t-tevkīrde mukaddemâ dâmâdı Odunkapısı tüccârından işbu bâ‘isü’l-kitâb Baklacızâde es-Seyyid Ali Yazıcı b. es-Seyyid Mehmed mahzarında bi-tav‘iha ikrâr-ı tam ve takrîr-i kelâm edip mahmiye-i mezbûrede Odunkapısı hâricinde kâin es-Seyyid el-Hâc Osman Ağa ve es-Seyyid el-Hâc Halil dükkânları beynlerinde vâki‘ bir bâb Soğancı dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin dört sehm i‘tibâriyle üç sehmi mezbûr es-Seyyid Ali Yazıcı’nın yedinde mâlı ve mülkü olmağla mâ‘adâsı olup akd-i âtiyyü’z-zikrin sudûruna değin yedimde mâlım ve mülküm olan bir sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bât-ı sahîh-i şer‘î ile bin guruşa mezbûr es-Seyyid Ali Yazıcı’ya bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm dört bin guruşu bana def‘ ü teslîm ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i mezkûrede benim kat‘a alâka ve medhalim kalmayup i‘tibâr-ı merkūm üzere üç sehmi mukaddemâ ve bir sehmi ber-minvâl-i muharrer şirâen ki mecmû‘u mezbûr es-Seyyid Ali Yazıcı’nın mâlı ve mülkü olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 20 Ca sene 1238.<br><br>Şühûdü’l-hâl: Kethudâ Ömer Ağa b. Veliyüddin, es-Seyyid el-Hâc Osman Ağa b. es-Seyyid Ali, Hafız Mehmed b. Ahmed, es-Seyyid İbrahim Edhem Ağa b. es-Seyyid el-Hâc Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>