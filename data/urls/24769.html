﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 434<br>Hüküm no: 664<br>Orijinal metin no: [78b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Abdullah’ın çocuklarının Râbia ile mîrâs anlaşmazlıklarını sulh olduğu</b><br><br>Mahmiye-i İslâmbol’da Cafer Subaşı mahallesi sâkinlerinden olup, bundan akdem vefât eden kudemâdan Abdullah’ın verâseti, sulbiye kebîre kızları Kerime ve Râbia ve Nisâ’ya münhasıra olduğu mütehakkik oldukdan sonra merkūmetân Kerime ve Nisâ meclis-i şer‘-i kavîmde, menzil-i âti’l-beyâna vâzı‘atü’l-yed olduğu şer‘an sâbite olan hâmil-i hâze’l-kitâb merkūm Râbia muvâcehesinde herbiri ikrâr ve takrîr-i kelâm edip, mahalle-i mezbûrede vâki‘ bir tarafdan Hayran b. Abdullah mülkü ve bir tarafdan pazarcı Hasan mülkü ve bir tarafdan tarîk-i âm ve bir tarafdan tarîk-i hâs ile mahdûd olup, iki bâb ulvî evleri ve bir bâb fevkānî odayı ve bir fırını ve havlulu ve bir dut ağaçlı ve asmayı müştemil olan menzil, müteveffâ-yı mezbûr babamızdan irs-i şer‘ ile üçümüze intikāl etmekle, menzil-i mezbûrdan bize âid olan hisse-i şer‘iyye-i şâyi‘amızı merkūme hemşîre ve Râbia’dan taleb eylediğimizde, ol dahi ta‘allül etmekle mâ beynimizde nizâ‘-ı kesîr vâki‘ olmuş idi. El-hâletü hâzihî muslihûn tavassutu ile her birimize üçer bin akçe vermek üzre mâ beynimizi ıslâh ve tevfîk ettiklerinde, biz dahi sulh-ı mezbûru kabûl ile aslah olan meblağ-ı mezbûr üçer bin akçeyi her birimiz merkūm Râbia Hâtun yedinden bi’t-tamâm ahz u kabz edip, zikr olunan menzil-i mezbûre müte‘allik âmme-i da‘âvâdan mezbûre Râbia’nın zimmetini ibrâ-i âmm-ı kātı‘ü’n-nizâ‘ ile ibrâ ettik. Ba‘de’l-yevm aslen ve vekâleten husûs-ı mezbûre da‘vâ sâdır olursa lede’l-hükkâm-ı zevi’l-ihtirâm mesmû‘a olmaya dediklerinde, mukırretân-ı merkūmetân Kerime ve Nisâ’yı ikrâr-ı meşrûhlarında el-mukarru lehü’l-mezbûre Râbia vicâhen tasdîk ve şifâhen tahkīk edicek, mâ hüve’l-vâki‘ gıbbe’t-taleb ketb olundu. Fi’t[-târihi’l]-mezbûr.<br><br><br>Şuhûdü’l-hâl: Mehmed [b.] Pîrî el-imâm, Rıdvan [b.] Abdullah el-müezzin, İlyas [b.] Hızır, Abdülbâkī [b.] Ebûbekir, Rıdvan Bey [b.] Abdullah, Kasım Ağa [b.] Abdullah, Mustafa [b.] Mehmed, Abdullah [b.] Halil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24768"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24770"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>