﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 208<br>Hüküm no: 180<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vânizâde Seyyid Süleyman Ağa vakfının, vakfiyesinin Anadolu muhâsebesi kalemine kaydedilmesi</b><br><br>Vakfiye [içün] emr-i âlî istid‘âsı<br><br>Ma‘rûz[-ı dâ‘î-i devlet-i aliyyeleridir ki]<br><br>Vilâyet-i Anadolu’da vâki‘ medîne-i Edremid ahâlîsinden sâhib-i arzuhâl Vânizâde es-Seyyid el-Hâc Süleyman Ağa nâm sâhibü’l-hayrın medîne-i merkūmede mâlından binâ ve ihyâ eylediği mekteb-i şerîf ve hayrât-ı sâiresi evkāfının bin iki yüz otuz altı senesi Cumâdelâhiresinin yirmi beşinci günü târihiyle müverraha ve ol târihde medîne-i mezbûrede nâibü’ş-şer‘i’ş-şerîf olan İmâmzâde es-Seyyid Mehmed Şâkir Efendi’nin imzâ ve hatmini hâviye derûn-ı arzuhâlde mezkûre derdest olan bir kıt‘a vakfiyesine nazar ve mütâla‘a olundukta vakfiye-i merkūmenin sebk-i ve serdi kā‘ide-i fenn-i sakka muvâfık ve hâvî olduğu şürût ve kuyûduyla bi’l-cümle mazmûnu şer‘-i şerîfe mutâbık olup ol vechile vakfiye-i merkūme ihticâca sâliha ve kayda lâyıka olmağın istid‘â olunduğu üzere vakfiye-i merkūme bi-ibâretihâ Anadolu muhâsebesi kalemine kayd ve vâkıf-ı mûmâ-ileyhin yedinde ibkā buyrulmak bâbında fermân-ı âlîleri sudûru iktizâ eylediği imtisâlen li’l-emri’l-âlî İstanbul Mahkemesi’nden huzûr [-ı âlîlerine i‘lâm olundu.]<br><br>Fî 26 Ra sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>