﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 164<br>Hüküm no: 127<br>Orijinal metin no: [18a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Emine’den Hasan ve Ayşe’ye kalan vakıf evin arsasının da kendilerine tevcihi</b><br><br>Tevcîh-i arsa<br><br>Mahmiye-i İstanbul’da Koğacı Dede mahallesinde sâkine iken bundan akdem vefât eden Emine bt. Hüseyin b. Abdullah’ın verâseti sadrî kebîr oğlu Hasan ve sadriye kebîre kızı Âişe’ye münhasıra olduğu lede’ş-şer‘i’l-enver zâhir ve mütehakkık oldukdan sonra kendi tarafından asîl ve kız karındaşı mezbûre Âişe tarafından ber-nehc-i şer‘î vekâleti sabit olan işbu bâ‘isü’l-vesîka mezbûr Hasan meclis-i şer‘-i hatîr-ı lâzımü’t-tevkīrde takrîr-i kelâm ve ta‘bîr ani’l-merâm edip arsası ashâb-ı hayrâtdan merhûme Hadîce bt. Yusuf nâm sâhibetü’l-hayrın yevmî üçer İhlâs-ı şerîf ve bir Fâtihatü’l-kitâb tilâvet etmek üzere sulehâ ve sulehâta meşrûta vakfı olmağla mûrisimiz müteveffât-ı mezbûrenin tevcîh-i hâkimü’ş-şer‘le tasarrufunda ve ebniyesi ile’l-vefât yedinde mülk ve hakkı olup mahalle-i mezbûrede vâki‘ bir tarafı Molla Mustafa mülkü ve bir tarafı es-Seyyid Ahmed Çelebi menzili ve tarafeyni tarîk-i hâs ile mahdûd bir bâb fevkānî oda ve iki bâb tahtânî oda ve bir sofa ve havluyu müştemil menzilin ebniye-i mezkûresi bi’l-ırsi’ş-şer‘î bize intikāl etmeğin husûs-ı mezkûra vukūf-ı tâmmı olan işbu hâzırûn bi’l-meclis Müslimînden ba‘de’l-istihbâr arsası kıbel-i şer‘den bize tevcîh olunmak bi’l-asâle ve bi’l-vekâle matlûbumdur dedikde hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi arsa-i mahdûd-ı mezkûru ber-mûceb-i şart-ı vâkıfe müvekkile-i mezbûre Âişe ile mezbûr Hasan’a tevcîh buyurup işbu vesîka-i enîka bi’t-taleb ketb olundu.<br><br>Fi’l-yevmi’l-hâdî aşer min-Muharremi’l-harâm li-sene selâse ve hamsîn ve mi’e ve elf.<br><br>Şuhûdü’l-hâl: Fahrü’l-kuzâti’l-kirâm Mehmed Efendi b. Osman Efendi, Mütevellî Ali Ağa b. Osman Çelebi, Bayrakdâr Mehmed Ağa b. Mustafa, Musa Çelebi b. Abdurrahman, Musa Beşe b. Osman, Molla Hasan b. Yusuf</p>          <br><a title="Önceki sayfa" style="text-decoration:none" href="./ayrmetin.php?idno=6342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>