﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 369<br>Hüküm no: 273<br>Orijinal metin no: [85b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Ali Ağa ile Asiye arasında her ikisi de küçük yaşta iken yapılan nikah akdinin geçerli olmadığı</b><br><br>Vilâyet-i Anadolu’da Kasaba-i Edincik mahallâtından Karacamahalle ahâlîsinden olup sulbiye-i sagīre kızı Asiye’nin babası ve velîsi el-Hâc Hasan b. Ahmed dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i âlîde kasaba-i mezbûrede Karahisar mahallesinde sâkin iken bundan akdem vefât eden Mehmed b. Ali Ağa b. Hasan nâm sagīrin li-ebeveyn ammi ve hasran vârisi olan Hasan Çelebi nâm sagīrin tesviye-i umûruna vasîyy-i şer‘îsi olan Muslu b. el-Hâc Yusuf mahzarında üzerine da‘vâ ve takrîr-i kelâm edip târih-i kitâbdan üç buçuk sene mukaddem kızı sagīre-i mezbûre Asiye’yi benim iznimle sagīr-i mezbûr Mehmed’in veliyy-i akrebi işbu mezbûr Hasan Çelebi sagīr bulunmağla kasaba-i mezbûrede nâibü’ş-şer‘ olan Mehmed Efendi izniyle iki yüz guruş mehr-i mü’eccel tesmiyesiyle sagīr-i mezbûr Mehmed’e inkâh ve tezvîc olunup kızım sagīre-i mezbûre Asiye müteveffâ-yı mezbûrun zevce-i menkûhası oldukdan sonra mezbûr Mehmed hâlâ fevt olmağla terekesinden rub‘[ı] zevcesi kızım mezbûre Asiye’ye ve selâse-i erbâ‘ı ammi mezkûr Hasan Çelebi’ye ırsen isâbet etmiş iken müteveffâ-yı mezbûrun mecmû‘-ı terekesine vasîyy-i mezbûr Muslu bi’l-vesâye vâzı‘u’l-yed olmağın hâlâ suâl olunup müteveffâ-yı mezbûrun terekesinin rub‘ı kızım sagīre-i mezbûre içün bana teslîme vasîyy-i mezbûra tenbîh olunmak matlûbumdur dedikde gıbbe’s-suâl vasîyy-i merkūm cevâbında târih-i mezbûrda kasaba-i merkūmeli Semiz İlyas Câmi‘i imâmı olan [86a] Mustafa Efendi sagīrân-ı mezbûrân Mehmed ve Asiye’den birinin velîsi hazır olmayıp ve izinleri veyâ vekîlleri yoğiken ve ma‘rifet-i hâkimü’ş-şer‘ dahi bulunmamış iken mezbûr el-Hâc Hasan’ın rüfekâsından olup tarafeyne ecnebiler olan el-Hâc Hüseyin ve Macarzâde el-Hâc Ali nâm kimesneler sagīre-i mezbûre Asiye’yi müteveffâ-yı mezbûr Mehmed’e ber-vech-i muharrer bilâ-izn akd eylemiş hatta husûs-ı merkūmu kasaba-i merkūmede hâlâ nâibü’ş-şer‘ olup bâ-fermân-ı âlî teftîşe memûr olan Ahmed Efendi b. el-Hâc Receb mahâllinde vukūf-ı tâmm-ı olan bî-garaz Müslimînden istifsâr eyledikde akd-i mezkûrda sagīrân-ı mezbûrândan birinin velîsi hazır olmayıp ve izni veyâ vekîli yoğiken ve ma‘rifet-i hâkimü’ş-şer‘ dahi bulunmamış iken ecnebiden olan mezbûr el-Hâc Hüseyin ve Macarzâde el-Hâc Ali ber-vech-i muharrer akd-i fâsid akd eyledikleri şer‘an zâhir ve müte‘ayyen olmağla husûs-ı mezbûr der-i devlet-medâra arz u i‘lâm olunup hüccet dahi tahrîr olunmuşidi deyü mazmûnu min-külli’l-vücûh takrîr-i meşrûhuna mutâbık nâib-i merkūm imzâsıyla mümzât ve hatmiyle mahtûm bir kıt‘a arz ve bir hüccet ibrâz edip akd-i mezbûr izn-i hâkimü’ş-şer‘le olduğunu inkâr edicek müdde‘î-i mezbûrdan akd-i mezbûrun ber-vech-i muharrer izn-i hâkimü’ş-şer‘ ile olduğuna beyyine taleb olundukda ityân-ı beyyineden izhâr-ı acz edip tahlîf dahi lâzım gelmemeğin mûcebiyle müdde‘î-i mezbûr bî-vech mu‘ârazadan men‘ olunup mâ vaka‘a bi’t-taleb ketb olundu.<br><br>Fi’l-yevmi’s-sâdis aşar min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: <<sâbıkā Dergâh-ı âlî yeniçerilerinin altıncı sekbânlarına mahsûs oda ahâlîsinin çorbacıları olan Mehmed Ağa b. Yusuf>> umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām tezkire-i sânî Hâfız Efendi, Fahrü’l-eşbâh ve’l-a‘yân Mehmed Ağa ser-çavuşân, fahrü’l-akrân Odabaşı Mustafa Ağa, Mehmed Ağa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=28688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b369"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o830"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>