﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 456<br>Hüküm no: 533<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan ayı geldiğinden, cami ve mescitlerde kandil yakılması</b><br><br>İkād-ı kanâdil<br><br>İstanbul kādısı faziletlü efendi şeref-yâfte-i sudûr olan hatt-ı hümâyûn-ı şevket-makrûn-ı mülûkâne mûcebince leyle-i merkūmede îkād-ı kanâdil olunmasını iktizâ edenlere tenbîh eyleyesin deyü buyruldu.<br><br>Fî-28 min Ş sene [1]217<br><br>Ma‘rûz<br><br>Dergâh-ı felek-bünyân ve bârgâh-ı asumân unvânlarına ma‘rûz-ı dâ‘î-i şâkirü’l-ihsânlarıdır ki târih-i hicret-i Nebeviyye —aleyhi ve alâ-âlihi efdâlü’t-tahiyyenin— işbu bin iki yüz on yedinci senesi şehr-i Recebi’l-ferdi gurresi yevm-i erbe‘âdan olduğu ber-nehc-i şer‘î sâbite olup lâkin hilâl-i Şa‘bâni’l-mu‘azzam henüz rü’yet ile sâbit olmamağla tekmîl-i selâsin ile Şa‘bâni’l-mu‘azzamı gurresi yevm-i Cumadan mazbût olup ol vechile şehr-i Şa‘bâni’l-mu‘azzam dahi selâsin ile itmâm ve işbu ahad günü gurre-i şehr-i Ramazani’l-mübârek olup şer‘an sıyâme şürû‘ ve ikdâm emr-i vâcibü’l-ihtimâm olmağla kudûm-ı meymenet-lüzûm-ı mah-ı mübâreği tebşîr ve i‘lân ve sürûr-endâz-ı kulûb-ı ehl-i imân olmak için leyle-i şerîfe-i mezbûrede ber-mûceb-i dâbb-ı dîrîn-i kāmet-zîbâ-yı minârât-ı cevâmi‘-i câmi‘atü’l-berekât ilbâs-ı kubbâ-yı zerrîn-i nâr-ı kanâdil ile tezyîn olunmak bâbında ısdâr-ı fermân-ı cihan-mutâ‘ menût-ı irâde-i aliye-i vâcibetü’l-ittibâ‘ idüğü İstanbul Mahkemesi’nden Asitân-ı âsumân-tüvânlarına i‘lâm olundu bâkī emr u fermân li-hazret-i veliyyü’n-ni‘meti ve’l-ihsân.<br><br>Fî-28 min Ş sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31286"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31288"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b456"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>