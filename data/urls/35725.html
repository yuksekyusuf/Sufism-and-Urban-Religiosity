﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 105<br>Hüküm no: 50<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Petro v. Yuvan’ın kendisine miras kalan bakkal gediğindeki hisselerini Arabsunlu Bezircioğlu Nikola v. İstavri’ye satması</b><br><br>Bakkal mübâya‘ası 5000 guruş<br><br>Kezâlik vilâyet-i Anadolu’da medîne-i Kayseriye muzâfâtından İncesu kasabası mahallâtından Kuyubaşı mahallesinde sâkin iken işbu târih-i rakīmden altı sene mukaddem fevt olan teba‘a-i Devlet-i aliyye’den Rum milletinden ve havyarcı esnâfından Avakim v. Mihal v. Adam’ın verâseti sulbiye kebîre kızları yine teba‘a-i Devlet-i aliyye’den ve millet-i merkūme nisvânından Marya ve Magdeleni’ye münhasıra ba‘dehû merkūme Magdeleni dahi fevt olup verâseti ancak sadrî kebîr oğlu yine teba‘a-i Devlet-i aliyye’nin Rum milletinden ve bakkal esnâfından Petro v. Yuvan’a münhasıra ve mesele-i mirâsları bi-hükmi’l-münasahati’ş-şer‘iyye iki sehimden sehmân-ı mezkûrândan bir sehmi merkūme Marya’ya ve bir sehmi merkūm Petro’ya isâbeti tahakkukundan sonra merkūm Petro meclis-i şer‘-i şerîf-i hatîrde teba‘a-i Devlet-i aliyye’den ve millet-i merkūmeden olduğu ba-ilmühaber mütehakkık olan bakkal esnâfından bâ‘isü’r-rakīm Arabsunlu Bezircioğlu Nikola v. İstavri muvâcehesinde esnâf-ı merkūme pazarbaşısı tarafından mürsel çarıkbaşı Simon v. Yorgi, yine esnâf-ı merkūme çarıkbaşısı Yakof v. Moysi ve esnâf-ı merkūmeden Hacı Pretamos v. Mina ve Yuvan v. Kiryako ve Nikola v. Mina ve Avraham v. Tanaş hâzır oldukları hâlde ikrâr-ı tâm ve takrîr-i kelâm edip İstanbul’da Çarsamba pazarı kurbünde Drağman nâm mahalde çeşme karşısında vâki‘ bir tarafdan hallâc dükkânı ve bir tarafdan menzil arsası ve tarafeyni tarîk-i âm ile mahdûd merhûm Baltacı Mahmud Ağa Vakfı müsakkafâtından olarak İsmail Efendi’nin bâ-temessük-i mütevelli taht-ı tasarrufunda bulunan Hacı Sefer dükkânı demekle arîf bir bâb vakıf bakkal dükkânı derûnunda mevcûde şehriye altı buçuk guruş mülk kirâlı beyne’l-esnâf bakkal gediği ta‘bîr olunur âlât-ı lâzime-i ma‘lûmenin yüz yirmi sehm i‘tibârıyla elli beş sehm hisse-i şâyi‘ası ber-vech-i vakfiyyet âharların yedlerinde mülkleri olup mâ‘adâ altmış beş sehm hisse-i şâyi‘ası dahi mûrisimiz müteveffâ-yı evvel merkūm Evakim’in hayâtında yedinde olup iki yüz kırk beş senesi Cumâdelûlâsının selhi târihiyle müverraha ve ol târihde Dârü’l-hilâfeti’l-aliyye kādısı olan Yusuf Paşazâde Mehmed Nazif Beyefendi merhûmun imzâ ve hateminihâviye işbu bir kıt‘a hüccet-i şer‘iyye nâtıka olduğu üzere ile’l-fevt yedinde mülkü ba‘de fevtihimâ ber mûceb-i münâsaha-i şer‘iyye-i mezkûre benimle merkūme Marya’ya mevrûs olmağla ben akd-i âti’z-zikrin sudûruna değin âlât-ı gedik-i mezkûrdan ber-minvâl-i muharrer irsen mâlik olduğum otuz iki buçuk sehm hisse-i şâyi‘amı tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile şerîkem merkūmenin izniyle beş bin guruşa merkūm Nikola’ya bey‘ ve temlîk ve vech-i lâyıkıyla teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı mezkûr beş bin guruşu tamâmen bana def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz ber-minvâl-i muharrer âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm âlât-ı gedik-i mezkûrun ber mûceb-i münâsaha-i mezkûre otuz iki buçuk sehm hisse-i şâyi‘asında benim aslâ ve kat‘â alâka ve medhalim kalmayıp merkūm Nikola’nın mülk-i müşterâsı ve hakk-ı sırfı olmuşdur dedikde gıbbe.<br><br>Fî 17 Zilka‘de sene 1278<br><br>Şuhûdü’l-hâl: Muhzır İsmail Ağa b. ( ), Muhzır Süleyman Ağa b. ( ), Muhzır Mustafa Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>