﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 329<br>Hüküm no: 371<br>Orijinal metin no: [52b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pirezine bt. Fona’nın, Mehmed Said b. Halil ile bedel-i sulh üzerine anlaştıkları</b><br><br>Sandalcı iki yüz guruşa sulh<br><br>Ma‘rûz<br><br>Sâhibe-i arzuhâl mu‘arrefetü’ş-şahs Pirezine bt. Fona nâm Nasrâniye meclis-i şer‘-i enverde zikri âtî gedik âlâtına vaz‘-ı yedi mütehakkık olan Bezzâzistânî es-Seyyid Mehmed Said b. es-Seyyid Halil mahzarında Sandalcı Serkiz v. Bedros hâzır olduğu hâlde hâzır-ı mersûm Serkiz zimmîden iktirâz ve kabz eylediğim beş yüz guruş deynim mukābelesinde târih-i i‘lâmdan altı sene mukaddem sandal bezzâzistânında vâki‘ yedimde mülküm olan iki kanatlı dolap derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmemi bi-tarîkı’l-istiğlâl hâzır-ı mersûm Serkiz zimmîye bey‘ ve teslîm ol dahi iştirâ ve kabz ettiğinden sonra âlât-ı mezkûreyi işbu merkūm es-Seyyid Mehmed’e fuzûlî semen-i makbûz mukābelesinde bey‘ ve teslîm ol dahi iştirâ ve kabz ve ol vechile âlât-ı mezkûre yedinde olup lâkin ben ber-vech-i muharrer bey‘ini mücîze olmamamla meblağ-ı mezbûr beş yüz guruşu hâzır-ı mersûm Serkiz zimmîye edâ ile âlât-ı mezkûreden merkūm es-Seyyid Mehmed Said’in keff-i yedine tenbîh olunmak murâdımdır deyü da‘vâ eylediğimde ol dahi cevâbında sen âlât-ı muharrere-i mezkûreyi târih-i mezkûrda meblağ-ı mezbûr beş yüz guruşa bey‘-i kat‘î ile hâzır-ı mesfûra bey‘ ve teslîm ol dahi ba‘de’l-iştirâ ve’l-kabz kezâlik bey‘-i kat‘î ile semen-i ma‘lûm ve makbûza bana bey‘ ve teslîm ben dahi iştirâ ve kabz ve kabûl edip ol vechile yedimde mülk-i müşterâmdır deyip beynimizde ba‘de vukū‘ı’l-münâza‘a bâ-tavassut-ı muslihîn ben ber-vech-i muharrer tasaddî eylediğim da‘vâmdan merkūm es-Seyyid Mehmed Said ile an inkâr kat‘an li’n-nizâ‘ iki yüz guruş bedel-i makbûza ba‘de akdi’l-musâlahati ve’l-kabûl âlât-ı mezkûreye ve şürût-ı müfside ve istiğlâl ve muvâza‘a da‘vâlarına ve bedel-i sulh-i merkūm iki yüz guruşa müte‘allika âmme-i da‘vâdan ben merkūm es-Seyyid Mehmed Said ve hâzır-ı mersûm Serkiz zimmîden her birimiz âharın zimmetini ibrâ-yı âm ile ibrâ ve iskāt ve her birimiz ber-vech-i muharrer âharın ibrâsını kabûl edip bu vechile kat‘-ı nizâ‘ eyledik deyü ikrâr ve tasdîkleri İstanbul Mahkemesi’nden huzûr-ı âlîlerine i‘lâm olundu.<br><br>Fî-8 min Ra sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31124"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31126"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>