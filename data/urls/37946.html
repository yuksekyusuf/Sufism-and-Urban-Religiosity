﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 199<br>Hüküm no: 141<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Bey’in terekesi</b><br><br>Mahmiye-i İstanbul’da Hadîka-i hâssa-i şehriyârî bostanîleri mütekā‘idlerinden olup medîne-i hazret-i Eyyûb-i Ensârî mahâllâtından Baba Haydar mahâllesinde sâkin iken bundan akdem vefât eden Ali Bey b. Abdullah’ın verâseti zevceteyn-i menkûhateyn-i metrûketeynleri Âişe Hatun bt. Abdullah ve diğer Âişe Hatun bt. Abdülkerim ile sulbiye sagīre kızı Emetullah’a münhasıra olduğu şer‘an zâhir ve mütebeyyen oldukdan sonra müteveffâ-yı mezbûrun vesâyetini tenfîze ve sagīre-i mezbûre Emetullah’ın vakt-i rüşd ü sedâdına değin tesviye-i umûruna bâ-hüccet-i şer‘iyye vasiyye-i muhtâresi olan mezbûre Âişe Hatun bt. Abdullah ile sagīre-i mezbûrenin vâlide ve vasiyyesi mezbûre diğer Âişe Hatun bt. Abdülkerim ve tâife-i mezbûrenin bâ-hatt-ı hümâyûn-ı şevket-makrûn nâzırları olan umdetü’l-havâs ve’l-mukarrebîn mu‘temedü’l-mülûk ve’s-selâtîn bi’l-fi‘il bostancıbaşı izzetlü sa‘âdetlü el-Hâc Hüseyin Ağa taraf-ı bâhirü’ş-şereflerinden vekîl-i müsecceli ve terekebaşısı fahrü’l-eşbâh Mustafa Fazlı taleb ve ma‘rifetleriyle müteveffâ-yı mezbûrun tahrîr ve taksîm olunan terekesidir ki ber-vech-i âtî zikr olunur.<br><br>Fî 13 min-Cumâdelâhire sene 1143.<br><br>#&# Köhne destâr 2 kavuk 2 315 akçe Mor dolama 1 1.000 akçe Kırmızı dolama 1 615 akçe Köhne yeşil dolama 1 200 akçe Köhne sâde alaca zıbın 2 718 akçe Mâî cilkafa kürk 3.610 akçe Biniş zerdevâ kürk 2.615 akçe Köhne mâî cilkafa kürk 1 1.000 akçe Köhne biniş kürk 812 akçe Kırmızı biniş 1 810 akçe Kuşak 210 akçe Köhne çakşır 2 615 akçe Seccâde 100 akçe Köhne döşek 1 200 akçe Köhne kilim kaliçe 1 475 akçe Fener 1 70 akçe Kebîr leğen 720 akçe Tencere 1, sahan 4 325 akçe Kazgan 1 600 akçe Eyer ma‘a bisât 600 akçe Kılıç 360 akçe Tüfenk 1 715 akçe Debbûs 81 akçe Sepet sandık 1 100 akçe Nukūd-ı mevcûd, 10 guruş 12.000 akçe Mahâlle-i mezbûrede vâki‘ ma‘lûmü’l-hudûd nısf menzil semeni ber-vech-i takvîm 18.000 akçe<br><br>Yekûn: 46.856 akçe<br><br>Sagīre-i mezbûre Emetullah’ın hissesine mahsûb olmak üzere berây-ı isti‘mâl vâlide ve vasiyyesi mezbûre Âişe Hatun bt. Abdülkerim’e teslîm olunan tereke-i müteveffâ-yı mezbûrdur ki ber-vech-i âtî ale’l-esâmi zikr olunur.<br><br>Döşek 1 200 akçe Yorgan 4 420 akçe Minder 4 720 akçe Köhne yasdık 6 730 akçe Köhne yan beylik 2, ihrâm 1 300 akçe Leğen 1, ibrik 1 210 akçe Güğüm 1 bakraç 480 akçe Tencere 1, sahan 2, tepsi 2, kahve ibriği 1 690 akçe<br><br>Yekûn: 3.740 akçe<br><br>Cem‘an yekûn: 50.596 akçe<br><br>Minhe’l-ihrâcât<br><br>Levâzım-ı techîz ve tekfîn ber-mûceb-i vasiyet-i müteveffâ-yı mezbûr 2.000 akçe Mehr-i müeccel li’z-zevceti’l-mezbûre Âişe Hatun bt. Abdullah 1.000 akçe Mehr-i müeccel li’z-zevceti’l-mezbûre diğer Âişe Hatun bt. Abdülkerim 1.600 akçe Dellâliye ve kâtibiye ve ücret-i münâdî-i menzil-i mezbûr 1.120 akçe Resm-i âdî ve kassâmiye 960 akçe Kalemiye ve hüddâmiye 240 akçe Düyûn-ı müteferrika ve hammâliye ve masârıf-ı lâzıme 540 akçe Kaydiye 30 akçe<br><br>Yekûnü’l-ihrâcât: 7.490 akçe<br><br>El-bâkī: 43.106 akçe<br><br>Minhe’l-bâkī: 14.368 akçe<br><br>Sahhü’l-bâkī: 28.738 akçe<br><br>Hissetü’z-zevce 1.796 akçe Hissetü’z-zevce 1.796 akçe Hissetü’s-sülüs 25.146 akçe<br><br>Müteveffâ-yı mezbûrun zimem-i nâsda olup henüz tahsîli mümkün olmayan terekesidir ki ber-vech-i âtî ale’l-esâmi zikr olunur.<br><br>Zimmet-i Ömer Ağa bâ-temessük 20 guruş Zimmet-i pazarbaşı Ali Ağa bâ-temessük 20 guruş Zimmet-i Zakri zimmî sâkin-i Pendik 60 guruş Zimmet-i İstavrodla zimmî bâ-temessük 100 guruş Zimmet Sofyanos zimmî bâ-temessük 06 guruş Zimmet-i Taranor papas 80 guruş Zimmet-i Kalaycıoğlu zimmî bâ-temessük 75 guruş Zimmet-i Yorgi zimmî bâ-temessük 50 guruş [32a] Zimmet-i diğer Yorgi zimmî bâ-temessük 46 guruş Zimmet-i Kayabaş zimmî bâ-temessük 40 guruş Zimmet-i Tarandafil zimmî bâ-temessük 30 guruş Zimmet-i Berber Yako zimmî bâ-temessük 36 guruş Zimmet-i Komar zimmî bâ-temessük 25 guruş Zimmet-i Palaş zimmî bâ-temessük 17 guruş Zimmet-i Taranozoğlu zevcesi bâ-temessük 18 guruş Zimmet-i Berber Palaş zimmî bâ-temessük 10 guruş Zimmet-i ...? zimmî bâ-temessük 12 guruş Zimmet-i Dülger Ananaş zimmî bâ-temessük 12 guruş Zimmet-i Yorgaki zimmî bâ-temessük 20 guruş Zimmet-i Nikola zimmî bâ-temessük 44 guruş Zimmet-i Rali zimmî bâ-temessük 9,5 guruş<br><br>Cem‘an yekûn-ı zimem-i mezkûr: 924,5 guruş</p>          <br><a title="Önceki sayfa" style="text-decoration:none" href="./ayrmetin.php?idno=37945"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37947"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>