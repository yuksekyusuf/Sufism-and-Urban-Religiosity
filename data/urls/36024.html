﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 127<br>Hüküm no: 99<br>Orijinal metin no: [47-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İranlıların haklarında gıyaben verilmiş olan hükümlere itiraz hakları olduğu</b><br><br>Taraf-ı vâlâ-yı Fetvâ-yı penâhîye<br><br>Hâriciyeden<br><br>195<br><br>Ma‘rûz-ı bende-i dîrîneleridir ki,<br><br>Teba‘a-i İrânîye’nin berâ-yı muhâkeme ve mukaddemâ aleyhlerinde hükm-i gıyâbîyi hâvî verilmiş olan i‘lâmâtın icrâsı zımnında hod be-hod mehâkim ve devâire sûret-i cebriyede celb ve ihzâr olunmakda olduklarından bahisle sefâret arz-ı şekvâ etmekdedir. Eğerçi bu makūle mahkûm olanların ol sûretle celbleri aleyhlerinde verilen hükm-i gıyâbî i‘lâmâtı hakkında ale’l-usûl dermeyân-ı <<i‘tirâz>> i‘tirâzât ile muvâcehe-i rü’yet-i da‘vâ için vaktiyle muhâkeme istid‘ânâme vermemelerine mübtenî olacağı derkâr ise de İrânîler cânibinden bu makūle istid‘ânâme verilmemesi sefâretleri tarafından bu bâbda vukū‘ bulan müdâhaleden ya‘ni mahkûmîn-i merkūmenin usûl-ı mezkûreye ri‘âyet etmemeleri hakkında sefâretin onlara icrâ eylediği tenbîhâtdan neşet etmiş olduğuna ve ba‘de ezîn böyle gıyâben mahkûm olacak İrânîlerin usûlü dâiresinde i‘tirâzât-ı vâkı‘alarını mutazammın evrâk-ı mukteziyeyi mehâkim taraflarına teblîğ etmek kā‘idesine ri‘âyet edeceklerine binâen bu esnâda ol sûretle mahkûm olan teba‘a-i İrânîye’nin i‘tirâz-ı ale’l-hükmetmiş addiyle işlerinin yeniden vicâhen rü’yeti husûsuna sefâretle karâr verilmiş ve keyfiyet bi’l-cümle devâir ve vilâyâta dahi yazılmış olmağla taraf-ı sâmîlerinden dahi ona göre îcâb-ı hâlin icrâsına himmet buyurulması siyâkında tezkire-i âcizî terkīm olundu. Ol bâbda emr ü irâde hazret-i men-lehu’l-emrindir.<br><br>Fî-gurreti Şa‘bân sene [12]90 ve fî 11 Ağustos sene [12]89.</p>          <br><a title="Önceki sayfa" style="text-decoration:none" href="./ayrmetin.php?idno=36023"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36025"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>