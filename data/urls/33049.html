﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 183<br>Hüküm no: 151<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Darbhaneli Manas v. Ohannes’in dülbentçi dükkânı gediğini Avram’a sattığı</b><br><br>Dülbentçi<br><br>Mahmiye-i İstanbul’da Langa Yenikapısı hâricinde mütemekkin Darbhâneli Manas v. Ohannes nâm zimmî tarafından husûs-ı âti’l-beyânı ikrâra vekîl olduğu Artin v. Takfor ve Merker v. Mahak nâm zimmîler şehâdetleriyle ber-nehc-i şer‘î sâbit olan diğer Artin v. Karabet nâm zimmî meclis-i şer‘-i hatîr-i lâzımü’t-tevkīrde müvekkil-i mesfûrun sulbî kebîr oğlu işbu bâ‘isü’r-rakīm Dülbentçi Avram nâm zimmî muvâcehesinde bi’l-vekâle ikrâr-ı tam ve takrîr-i kelâm edip müvekkil-i mersûmun Darbhâneli Manas zimmî mahmiye-i mezbûrede Çarşı-yı Kebîr’de kâin Kebeciler Hanı ile Astar Hanı beynlerinde vâki‘ ma‘lûmü’l-hudûd bir bâb dükkân derûnunda mevcûde olup mahmiye-i mezbûrede kazzâzlar sûkunda kâin diğer dükkânında şurût-ı nizâm üzere nakl olunmuş olan beyne’l-esnâf dülbentçi gediği ta‘bîr olunur bir minder ve bir akçe tahtası ve bir endâze ve bir çekmece ve sâir âlât-ı lâzıme-i ma‘lûme akd-i âtiyyü’z-zikrin sudûruna değin bâ-hüccet-i şer‘iye yedimde mâlım ve mülküm olmağın ben ber-vech-i muharrer yedimde mâlım ve mülküm olan sâlifü’l-beyân dülbentçi âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfside ve uhûd-ı mubtıla ve muvâza‘adan ârî bey‘-i bâtt-ı sahîh-i şer‘î ve safka-i vâhide ile oğlum mesfûr Dülbentçi Avakim zimmîye beş bin guruşa bey‘ ve temlik ve teslîm eylediğimde ol dahi ber-vech-i meşrûh yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm beş bin guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan dükkân derûnunda mevcûde dülbentçi gediği ta‘bîr olunur âlât-ı lâzıme-i merkūmede benim kat‘a alâka ve medhalim kalmayup mesfûr Dülbentçi Avakim zimmînin emvâl-i müşterâtı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 18 R sene 1238.<br><br>Şühûdü’l-hâl: Dülbentçiler Kethudâsı Derviş Mehmed Ağa b. el-Hâc İbrahim, el-Hâc Hafız Abdülkerim Ağa, Mehmed Said Ağa, Azya oğlu Asvador zimmî v. ( ), Gülâbîoğlu Artin zimmî v. ( ), Üsküdarî Agop zimmî, Ağya zimmî, Yiğitbaşı Serkiz zimmî v. ( ) ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33048"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33050"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>