﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 344<br>Hüküm no: 323<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan Nikola’nın nane bostanı gediğini Baruthane Nazırı Mehmed Said Muhib Efendi’ye sattığı</b><br><br>Nane bostanı<br><br>Ricâl-i Devlet-i aliyye’den hâlâ Baruthâneler nâzırı sa‘âdetlü Mehmed Said Muhib Efendi hazretlerine zikri âtî âlât-ı gediği bey‘ murâd eden bahçıvan tâifesinden Nikola v. Praşkova nâm zimmî meclis-i şer‘-i hatîrde işbu râfi‘u’l-kitâbi’l-müstetâb mûmâ-ileyh Mehmed Said Muhib Efendi hazretleri kıbelinden husûs-ı âtîde tasdîka vekîl-i şer‘îsi es-Seyyid Ömer Ağa b. es-Seyyid Ahmed mahzarında bi-tav‘ihi’s-sâfiyât ikrâr-ı tâm ve takrîr-i kelâm edip İstanbul’da Kocamustafapaşa kurbünde Ağaçayırı nâm mahâlde kâin nane bostanı denmekle şehîr ma‘lûmü’l-hudûd ve’l-müştemilât bir kıt‘a bostan derûnunda mevcûde beyne’l-esnâf gedik ta‘bîr olunur bir bel ve bir çapa ve bir tarak ve bir kantar ve sâir âlât-ı lâzıme-i ma‘lûme akd-i âti’z-zikrin sudûruna değin yedimde mülküm olmağla ben ber-minvâl-i meşrûh mâlik olduğum âlât-ı gedik-i mezkûru tarafeynden îcâb ve kabûlü hâvî şürût-ı müfside ve muvâza‘adan [ârî] bey‘-i bâtt-ı sahîh-i şer‘î ve safka-i vâhide ile müvekkil-i mûmâ-ileyh hazretlerine bin guruşa bey‘ ü temlîk ve teslîm eylediğimde onlar dahi ber-vech-i meşrûh iştirâ ve temellük ve tesellüm ve kabz ve kabûl buyurduklarından sonra semen-i mezkûr bin guruşu mâllarından bana tamâmen def‘ ü teslîm ve ben dahi cânib-i devletlerinden ahz u kabz etmemle fîmâ-ba‘d âlât-ı gedik-i mezkûrda benim aslâ ve kat‘â alâka ve medhalim kalmayıp mebî‘-i mezkûrun tağrîr ve gabnine müte‘allika âmme-i de‘âvî ve kâffe-i mutâlebâtdan müvekkil-i mûmâ-ileyh hazretlerinin zimmetlerini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 26 C sene 1247<br><br>Şuhûdü’l-hâl: Bahçıvanlar Kethüdâsı Süleyman Ağa, Çukadâr Ali Ağa b. ( ), Kethüdâ-i muhzırân İsmail Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>