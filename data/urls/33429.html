﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 58<br>Hüküm no: 2<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Eğinli Bedros’un Çukadar Halil Ağa’dan alacağı olduğunu iddia ettiği</b><br><br>Ma‘rûz<br><br>Âsitâne-i aliyyede vâki‘ Vezîr Hânı sarrâflarından sahib-i arzuhâl Eğinli Bedros v. Melkon nâm zimmî meclis-i şer‘-i enverde derûn-ı arzuhâlde mezkûru’l-isim Çukadâr Halil Ağa b. Mehmed muvâcehesinde ben târih-i i‘lâmdan dört sene mukaddem Anadolu’da Yalı kazâsı umûr-ı ma‘lûmesine dâir bir kıt‘a emr-i âlî ısdâr ettirmek için mâlımdan merkūm Halil Ağa’ya üç yüz guruş verdiğimde ol dahi ahz ü kabz edip lâkin emr-i âlî-şân-ı mezkûru ısdâr ettirmemekle meblağ-ı mezkûr üç yüz guruş[u] merkūm Halil Ağa’dan hâlen istirdâd ederim deyü ba‘de’d-da‘vâ ve’l-inkâr müdde‘î-i mersûm Bedros zimmî ber-vech-i muharrer müdde‘âsına ikāmet-i beyyine edemeyip bi’t-taleb merkūm Halil Ağa bi’l-muvâcehe ber-nehc-i şer‘î tahlîf olunmağın mûcibince müdde‘î-i mesfûr Bedros zimmî da‘vâ-yı mezkûresiyle merkūm Halil Ağa’ya bilâ-beyyine mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu<br><br>El-emr li-veliyyü’l-emr fi’l-yevmi’s-sâlis mine’l-Muharremi’l-harâm sene ihdâ ve erba‘în ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=33428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>