﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 188<br>Hüküm no: 177<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey b. Ali’nin şikâyetçi olduğu Abdulbâki Çavuş ve annesinin iyi insanlar oldukları</b><br><br>Husûs-ı âti’z-zikri mahallinde istima‘ı içün mahmiye-i Kostantiniyye’de Muhtesib İskender mahallesine varılıp akd-i meclis olundukda Mehmed Bey b. Ali nâm kimesne mahfil-i şer‘-i hatîrde kendü tarafından asıl ve vâlidesi Kamer bt. Nasuh nâm hatun tarafından husûs-ı âtîye vekîl olup vekâleti nehc-i şer‘î üzere sâbite olan Abdulbâki Çavuş b. Ahmed Efendi mahzarında takrîr-i kelâm edip târîh-i kitâbdan yedi gün mukaddem mezbûr Abdulbâki Çavuş’un mülk menzilinin muhavvata-i hâriciyyesinde olan odada ücret-i ma‘lûme ile sâkin iken mezbûrlar ve Mercan nâm abd-i hizmetkârları ve Çeşmi bt. Abdullah nâm hatun benim Medyen nâm siyâh abd-i memlûkümü idlâl edip mezbûr dahi on sekiz bin akçeyi ve bir mutalla dülbend ile ba‘zı emti‘a-i ma‘lûmemi ahz edip mezbûrların yanına varıp ihfâ eylediler sûret-i hâl suâl olunsun ve mezbûrların keyfiyyet-i hâlleri ahâlî-i mahalleden istihbâr olunmak taleb ederin dedikde gıbbe’s-suâl mezbûr Abdulbâki Çavuş husûs-ı mezbûrdan benim ve vâlidemin bi-vechin mine’l-vücûh haberimiz yokdur deyü bi’l-külliye inkâr edip müdde‘î-i mezbûrdan beyyine taleb olundukda ityân-ı beyyineye kādir olmayıp her birine yemin verilmesin taleb eyledikde mezbûr Abdulbâki Çavuş ve mezbûre Kamer Hatun merkūm Mehmed Bey’in abd-i memlûkü mezkûr Medyen’i idlâl etmeyip ve saklamayıp bir vechile haberleri olmadığına her biri yemîn billâhi te‘âlâ eyledikden sonra mahalle-i mezbûre ahâlîsinden Mehmed Çelebi b. Hasan ve el-Hâc Nasuh b. Ali ve el-Hâc Veli b. Mîr ve Musa Beşe b. Mehmed er-râcil ve Ali Beşe b. Yusuf er-râcil ve Derviş b. Musa nâm kimesneler hâzırûn olup gıbbe’l-istihbâr mezbûr Abdulbâki Çavuş ve vâlidesi iyi adamlardır bu âna gelince yaramazlıkların görmedik ve bu makūle kabahatle töhmetleri yokdur deyü haber verdiklerinden sûret-i hâl gıbbe’t-taleb ketb olundu.<br><br>Hurrire fî-evâsıtı şehri Ramazâni’l-mübârek.<br><br>Şuhûdü’l-hâl: Umdetü’l-kuzât Mevlânâ es-Seyyid Mustafa Efendi, fahrü’l-eimme Mevlânâ İbrahim Efendi b. Mustafa, Mevlânâ Mehmed Efendi b. Behram, Derviş Beşe b. Musa, fahrü’l-akrân Mehmed Ağa b. Abdülmennân Subaşı, Cafer Çavuş b. Ahmed Çavuş el-mübâşir ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39468"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39470"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>