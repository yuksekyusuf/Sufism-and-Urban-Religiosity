﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 68<br>Hüküm no: 25<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Sinan’ın bir fırın ve değirmendeki gedik hissesini sattığı</b><br><br>Habbâz tâifesinden İslambol’da Müftü Hamamı’nda vâki‘ fırında ekmekçi Sinan b. Hüseyin b. Sinan tarafından husûs-ı âti’l-beyânda vekîl olduğu Osman Beşe b. Nezir ve Mehmed Beşe b. Mustafa ve Ebûbekir b. Mustafa ve Ahmed Beşe b. Mehmed nâm kimesneler şehâdetleriyle sâbit [olan] Hüseyin b. Mustafa nâm kimesne meclis-i şer‘-i şerîf-i enverde işbu ashâbü’l-kitâb Hüseyin b. Hasan nâm kimesne mahzarında bi’l-vekâle ikrâr ve takrîr-i kelâm edip mârrü’z-zikr ekmekçi fırını ve ona merbût ve müte‘ayyin Eğrikapı dâhilinde vâki‘ beyne’l-ahâlî ma‘lûmü’l-hudûd dört horoslu değirmen derûnunda mevcûd on altı re’s bargir ile sâir ber-mûceb-i defter-i müfredât âlât-ı lâzıme ve eşyâ-i ma‘lûme müvekkilim mezbûr Sinan’ın müstakillen yedinde mâlı ve mülkü iken müvekkilim mezbûr Sinan mârrü’z-zikr fırın ve değirmende [9a] olan gedik ta‘bîr olunur bargirler ve bi’l-cümle âlât-ı lâzıme ve eşyâ-i ma‘lûmenin dört sehim i‘tibârıyla üç sehmine isâbet eden on iki re’s bargirleri âlât-ı lâzıme ve eşyâ-i ma‘lûmeleriyle işbu hâzırûn bi’l-meclis Osman b. Süleyman ve Ahmed b. Mustafa ve diğer Hüseyin b. Ahmed nâm kimesnelere semen-i makbûza bey‘ ve temlîk ve kıbel-i şer‘den mezbûrûnun yedlerine bir kıt‘a hüccet-i şer‘iye i‘tâ olunmuşidi el-hâletü hâzihî müvekkilim mezbûr Sinan’ın i‘tibâr-ı mezkûr ile yedinde bâkī kalan dört sehimden bir sehmine isâbet eden dört re’s bargirleri bi’l-cümle sâir âlât-ı lâzıme ve eşyâ-i ma‘lûmeleriyle tarafeynden îcâb ve kabûlü hâvî şürût-ı müfsideden ârî bey‘-ı kat‘î ve safka-i vâhide ile mezbûr Hüseyin’e altı yüz guruşa bi’l-vekâle bey‘ ve temlîk ve lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm eyledikden sonra semen-i mezkûr altı yüz guruşu mezbûr Hüseyin yedinden vekâleten bi’t-tamam ve’l-kemâl ahz u kabz ve müvekkilim mezbûr Sinan’ın hınta-bahâsından cânib-i mîrîye ve kapan tüccârına olan düyûnuna vekâleten teslîm ve edâ edip bey‘-ı mezkûrun tağrîr ve gabnine ve istifâ-i semene ve bi’l-cümle gedik husûsuna müte‘allika âmme-i da‘vâdan ben bi’l-vekâle mezbûr Hüseyin’in zimmetini ol dahi kezâlik benim ve müvekkilim mezbûr Sinan’ın herbirimizin zimmetlerini ibrâ-i âm ile ibrâ ve ıskāt ve herbirimiz âharın ibrâsını kabûl eyledik ba‘de’l-yevm sâlifü’z-zikr fırın ve değirmen derûnunda mevcûde bargirler ve bi’l-cümle sâir âlât-ı lâzıme ve eşyâ-i ma‘lûmenin ber-mûceb-i i‘tibâr-ı mezkûr dört sehimden bir sehmine isâbet eden altı re’s bargir [ve] âlât-ı lâzıme ve eşyâ-i ma‘lûmeleriyle mezbûr Hüseyin’in mülk-i müşterâsı ve hakk-ı sırfı olup müvekkilim mezbûr Sinan’ın kat‘a alâka ve medhali kalmamışdır dedikde gıbbe’t-tasdîkı’ş-şer‘î mezbûr Hüseyin şürût-ı nizâmları üzeri sayf ve şitâda altı aylık zahîre der-anbar edip hilâf-ı fermân ve mugāyir-i nizâm asla ve kat‘a bir türlü vaz‘ ve hareket etmemek üzere ta‘ahhüd etmeğin mâ-hüve’l-vâki‘ bi’t-taleb ketb olundu.<br><br>Fî 17 Muharrem sene 1184.<br><br>Şuhûdu’l-hâl: Şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=29959"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29961"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>