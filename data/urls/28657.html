﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 335<br>Hüküm no: 241<br>Orijinal metin no: [76b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ömer b. Rıdvan b. Hasan’a olan borcunu varislerine ödemesi hakkında Tekfurdağlı Nikola v. Komyinoz’a tembihte bulunulduğu</b><br><br>Hadâik-i Sultânî’de vâki‘ hâssa bostanlarına odabaşı oldukdan sonra Demirkapı kurbünde Elvanzâde mahallesinde sâkin iken bundan akdem vefât eden el-Hâc Ömer b. Rıdvan b. Hasan nâm kimesnenin verâseti zevce-i metrûkesi Havva Hatun bt. el-Hâc Mustafa ile sulbiye sagīre kızları Fâtıma ve Afife’ye münhasıra olup ba‘dehû mezbûre Afife dahi fevt olup verâseti vâlidesi mezbûre Havva Hatun ile li-ebeveyn kız karındaşı sagīre-i mezbûre Fatma’ya münhasıra olduğu şer‘an zâhir ve müte‘ayyen oldukdan sonra sagīre-i mezbûre Fatma’nın tesviye-i umûruna kıbel-i şer‘den mansûb vasîsi ve mezbûre Havva Hatun’un li-ebeveyn ammi ve tarafından husûs-ı âti’z-zikre vekîli olduğu zât-ı mezbûreyi ma‘rifet-i şer‘iyye ile ârifân Osman Ağa b. Mehmed ve Hasan Bey b. Abdullah şehâdetleriyle şer‘an sâbit olan râfi‘ü hâze’l-kitâb el-Hâc Cafer Ağa b. Mehmed dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i âlîde bakkāl tâifesinden Tekfurdağlı Nikola v. Komyinoz nâm zimmî muvâcehesinde üzerine da‘vâ ve takrîr-i kelâm edip müteveffâ-yı merkūm el-Hâc Mehmed Ağa bin yüz beş senesi Zilhicceti’ş-şerîfesi’nin on beşinci günü hâl-i hayatında bin beş yüz on iki vakıyye kahvesini mezkûr Nikola’ya iki bin dört yüz guruşa bey‘ u teslîm ol dahi iştirâ ve kabûl ve tesellüm ve kendi mesârifine sarfla istihlâk etmekle semen-i mezbûr iki bin dört yüz guruş zimmetinde edâsı lâzım deyni olup deyn-i mezbûru nâtık ve hatt u hatmini hâvî işbu temessükü mezbûr el-Hâc Ömer Ağa’ya verdikden sonra meblağ-ı mezbûrun yüz on iki guruşunu medyûn-ı merkūm Nikola bostanını Kara İbrahim yediyle merkūm el-Hâc Ömer Ağa’ya edâ ve teslîm ol dahi ba‘de’l-ahz mâ‘adâsı olan iki bin iki yüz seksen sekiz guruşunu kable’l-ahz mezbûr el-Hâc Ömer Ağa fevt olup bi’l-irsi’ş-şer‘î müvekkilem mezbûre Havva ile sagīre-i mezbûr[eye] isâbet etmeğin hâlâ taleb eylediğimde edâdan imtinâ eder suâl olunup meblağ-ı mezbûr iki bin iki yüz seksen guruşu bana edâya mezbûr Nikola’ya tenbîh olunmak matlûbumdur dedikde gıbbe’s-suâl mezbûr Nikola cevâbında fi’l-hakīka müteveffâ-yı mezbûr el-Hâc Ömer Ağa’ya temessük-i merkūm nâtık olduğu üzere zikrolunan kahve bahâsından iki bin dört yüz guruş zimmetimde edâsı lâzım deynim olup lâkin meblağ-ı mezbûrdan müteveffâ-yı mezbûrun hayatında kabza mu‘terîf olunan yüz on iki guruşdan mâ‘adâ bin yedi yüz guruşunu nakd müteveffâ-yı mezbûra hayatında edâ ve teslîm ve altı yüz guruşluk zahîremi def‘ u teslîm ol dahi ahz u kabz edip ol vechile meblağ-ı mezbûr iki bin dört yüz guruşu tamamen edâ ve teslîm eylediğimden sonra on iki guruşum ziyâde geçmişdir deyü def‘le mukābele edicek gıbbe’l-istintâk ve’l-inkâr merkūm Nikola’dan def‘-i mezbûra mübeyyene beyyine taleb olundukda ikāmet eylediği Acem Hasan nâm şahıs telbîs ve şehâdet-i zûr ile meşhûr olduğu Dîvân-ı âlî’de sikāt ihbârlarıyla müte‘ayyen olmağla şehâdeti makbûle olmayıp şâhid-i âhar ikāmesi içün istimhâl etmekle kirâren ve mirâren mehl-i şer‘î birle ba‘de’l-imhâl ityân-ı beyyineden izhâr-ı acz edip ve kebîre olan müvekkile-i mezbûreyi tahlîfe tâlib olmamağın mûcebiyle meblağ-ı merkūm iki bin iki yüz seksen sekiz guruşu müdde‘î-i mezbûra edâya mezbûr Nikola’ya tenbîh olunup mâ hüve’l-vâki‘ bi’t-taleb ketb olundu.<br><br>Fi’l-yevmi isnâ aşar min-şehr-i Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem Yusuf Efendi tezkire-i evvel, zübdetü ashâbi’t-tastîr ve’r-rakām Hâfız Efendi tezkire-i sânî, fahrü’l-eşbâh ve’l-a‘yân Mustafa Ağa odabaşı, umdetü’l-a‘yân ve’l-akrân Mehmed Ağa Ser-çavuşân, el-Hâc Halil Efendi b. Mehmed, Mehmed Ağa b. Abdullah, Mehmed Efendi b. Hüseyin, Ali Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o839"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>