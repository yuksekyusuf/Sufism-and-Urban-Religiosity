﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 717<br>Hüküm no: 522<br>Orijinal metin no: [121b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe’nin, kocası merhum Laz Ali’nin çocuklarına vasî olduğu, terekeden Beşir Ağa zimmetinde olduğunu iddia ettiği alacağı ispat edemediği</b><br><br>Mahmiye-i Galataˈya tâbi‘ kasaba-i Tophâneˈde Cihangir mahallesinde sâkin iken bundan akdem vefât eden Laz Ali nâm kimesnenin verâseti zevceteyn-i metrûketeyn Âişe bt. Abdullah ve Havva bt. Abdullah nâm hatunlar ile sulbî sagīr oğulları Hasan ve İbrahim ve Ahmedˈe münhasıra olduğu şer‘an zâhir ve müte‘ayyin oldukdan sonra sagīrân-ı mezbûrân Hasan ve Ahmedˈin anaları mezbûre Havva meclis-i şer‘-i şerîfde vasî-i muhtârları olup tereke-i müteveffâ-yı mezbûra vâzi‘uˈl-yed olan el-Hâc Beşir Ağa b. Mehmed mahzarında üzerine da‘vâ ve takrîr-i kelâm edip mezbûr el-Hâc Beşir Ağa müteveffâ-yı mezbûrun terekesinden düyûnunu edâ ve teslîm ettikden sonra bâkī yedinde benim ve sagīrân-ı mezbûrânın ve merkūman Âişeˈnin hakları olmak üzere yüz elli guruş kalmışdır hâlâ taleb ederim suâl olunsun dedikde gıbbeˈs-suâl veˈl-inkâr ityân-ı beyyineden izhâr-ı acz ve istihlâf etmeğin fiˈl-hakīka müteveffâ-yı mezbûrun meblağ-ı mezbûr ile tereke-i müteveffâ-yı merkūmdan bir şey kalmadığına yemîn teklîf olundukda ol dahi hasebüˈl-mesûl yemîn-i billâhiˈl-aliyyüˈl-a‘lâ edicek mûcebiyle bilâ-beyyine bî-vech-i ta‘arruzdan merkūme Havva men‘ olunup mâ vaka‘a biˈt-taleb ketb olundu.<br><br>Fiˈl-hâmis-i aşer min-şehri Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: Zahrüˈl-kuzât Musa Efendi el-kâdî, Hasan Çelebi b. İshak, Ömer Efendi b. Ali, Mehmed b. Ahmed, Hüseyin Çelebi b. Ali, Ali Bey</p>          <br><a title="Önceki sayfa" style="text-decoration:none" href="./ayrmetin.php?idno=21585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b717"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o906"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>