﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 72<br>Hüküm no: 7<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhtesib Karagöz mahallesinde Haremeyn Evkafı’na ait evin Kamer Hatun bt. Abdullah’a kiraya verildiği</b><br><br>Mahrûse-i İstanbul’da vâki‘ Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân Hamza Bey b. Abdülmennan nâm bevvâb-ı sultânî meclis-i şer‘de işbu hâmiletü’l-kitâb Kamer bt. Abdullah nâm hatun mahzarında ikrâr ve takrîr-i kelâm edip evkāf-ı mezbûreden olup mahrûse-i mezbûrede Muhtesib Karagöz mahallesinde vâki‘ hudûdunun bir tarafı vakf-ı mezbûre ve bir tarafı haydarhâne demekle ma‘rûfe zâviyeye ve iki tarafı tarîk-i âmma müntehî olan menzilde bundan akdem merkūme hatun yevmî üç akçe icâre-i müeccele ve üç bin akçe icâre-i mu‘accele ile sâkine iken bazı yerleri harâba müşrif oldukda icâre-i mu‘accelesine mahsûb olmak üzere kendi mâlından benim iznimle ta‘mîrine dört bin yedi yüz akçe harc u sarf edip cümle icâre-i mu‘accelesi yedi bin yedi yüz akçe oldukdan sonra menzil-i merkūmun icâre-i müeccelesi ecr-i mislinden ziyâdedir deyu mezbûre Kamer Hatun kıbel-i şer‘den menzil-i mezbûre nâib ve mi‘mâr götürüp benim mahzarımda keşf eylediklerinde yevmî iki akçe ecr-i mislidir deyu mi‘mâr ve ehl-i vukūf Müslimânlar ittifâk edip yedine hüccet verilmiş idi. Hâlâ menzil-i mezbûru yevmî ikişer akçe icâre-i müeccele ve yedi bin yedi yüz akçe icâre-i mu‘accele ile târîh-i kitâbdan otuz yıl tamâmına varınca icâre-i tavîleyi tecvîz eden eimme-i müctehidîn -rıdvânullâhî te‘âlâ aleyhim ecma‘în- üzere tecdîd-i müte‘âkideyne muhtâc olmaksızın her üç yılda bir akd-i cedîd olup akd-i evvelin inhâsı akd-i sânînin ibtidâsı olmak üzere mezbûre Kamer Hatun’a tevliyetim hasebiyle îcâr edip ol dahi vech-i mezkûr üzere istîcâr eyledi mukaddemâ vakfa nakd verdiği üç bin akçe ile menzil-i mezbûrun ta‘mîrine sarf eylediği dört bin yedi yüze akçe cem‘an yedi bin yedi yüz akçe olup mezbûre Kamer Hatun’un vakıfda icâre-i mu‘accelesidir dedikde mütevellî-i mezbûrun ikrâr-ı meşrûhu müste’cire-i mezbûre Kamer Hatun dahi bi’l-müvâcehe tasdîk ve bi’l-müşâfehe tahkīk ekdikde mâ-hüve’l-vâkı‘ bi’t-taleb ketb olundu.<br><br>Tahrîren fî-gurreti Muharremi’l-harâm min-şühûr sene seb‘a aşere ve elf.<br><br>Şühûdü’l-hâl: es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=11337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o824"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>