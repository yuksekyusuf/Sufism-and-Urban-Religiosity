﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 268<br>Hüküm no: 295<br>Orijinal metin no: [40a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Elmasoğlu Serupa v. Artin’in, Tatkohi bt. Kazer’e olan borcunu taksitle ödeyeceği</b><br><br>500 guruşu on beşer guruşa te’cîl<br><br>Ma‘rûz<br><br>Arzuhâl eden şahsı mu‘arrefe Tatkohi bt. Kazer nâm Nasrâniye meclis-i şer‘-i enverde derûn-ı arzuhâlde mastûrü’l-ism Elmasoğlu Serupa v. Artin muvâcehesinde tercümânı vekîli İvaz hâzır olduğu hâlde mersûm Serupa zimmetinde işbu yedimde olan bin iki yüz on bir senesi Cemâziyelevvelîsinin gurresi târihiyle muvarrah Ermeniyyü’l-ibâre bir kıt‘a deyn temessükü nâtık olduğu üzere cihet-i karzdan bin guruşdan bâkī yedi yüz guruş alacağım olmağla taleb ederim deyü da‘vâ eylediğimde ol dahi cevâbında meblağ-ı mezbûr benim deynim olmayıp ve temessük-ı mezkûru muvâza‘a tarîkiyle verdiğimden mâ‘adâ bir def‘a dahi sana üç yüz guruş def‘ ve teslîm ve elli beş ay müddetde bilâ-devr ribâ nâmıyla malımdan beş yüz elli guruş ahz etmişdin deyü eylediği da‘vâlarından ben ancak kendiden yüz yirmi guruş bilâ-devr murâbaha ahzımı ikrâr mâ‘adâ müdde‘âsını inkâr edip meblağ-ı mezbûr yüz yirmi guruş müdde‘âm olan yedi yüz guruşun ol mikdârına takās şer‘an tenzîl olunup ol vechile beynimizde ba‘de’l-münâza‘a bâ-tavassut-ı muslihîn ben mâ‘adâ beş yüz seksen guruş müdde‘âmdan dahi mersûm Serupa ile kat‘an li’n-nizâ‘ beş yüz guruş üzerine ba‘de’s-sulh ve’l-kabûl ziyâde müdde‘âma ol dahi ber-vech-i muharrer ribâ ve teslîm da‘vâsına müte‘allika âmme-i da‘vâdan tarefeynden her birimiz âharın zimmetini ba‘de’l-ibrâ ve’l-kabûl ibrâdan müstesnâ bedel-i sulh-i merkūm beş yüz guruşu def‘aten edâya iktidârı olmamağla hâline merhameten târih-i i‘lâmdan beher şehr on beşer guruşdan otuz üç ay altı gün tamamında bana edâ ve teslîm etmek üzere bedel-i sulh-i merkūmu te’cîl eylediğimde ol dahi kabûl ve ber-vech-i muharrer müeccelen edâya ta‘ahhüd eyledi deyü ikrârını mersûm Serupa zimmî tasdîk edip bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-11 min-M sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31048"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31050"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>