﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 113<br>Hüküm no: 48<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın terekesinin vasiyeti üzerine varislere taksimine, Mustafa Ağa’nın tayin edildiği</b><br><br>Husûs-ı âtiˈl-beyânın mahâllinde istimâ‘ ve tahrîrine biˈl-iltimâs kıbel-i şer‘den me’zûn olan Mevlânâ el-Hâc Mehmed Efendi b. Hasan Efendi irsâl olunup ol dahi mahrûse-i Galata a‘mâlinden Kal‘a-i Boğazkesen mahallâtından el-Hâc Kemâl mahallesinde sâkine iken bundan akdem vefât eden Hüseyin Ağa b. Abdullahˈın menziline varıp zeyl-i vesîkada isimleri muharrer olan Müslimîn huzûrlarında akd-i meclis-i şer‘-i şerîf eyledikde kal‘a-i mezkûre kethudâsı olan fahrüˈl-eşbâh Mustafa Ağa b. Hüseyin meclis-i ma‘kūd-ı mezbûrda müteveffâ-yı mezbûrun verâseti zevce-i metrûkesi Emetullah bt. Hızır ile li-ebeveyn kız karındaşı Âişeˈye ve li-ebeveyn karındaşı oğulları İsmail ve gāyib Mehmedˈe münhasıra olduğu şer‘an zâhir ve müte‘ayyin oldukdan sonra mezbûretân Emetullah ve Âişe ile merkūm İsmail mahzarlarında üzerlerine da‘vâ ve takrîr-i kelâm edip müteveffâ-yı mezbûr hâl-i hayat ve kemâl-i akl-ı sıhhatinde tasarrufât-ı şer‘iyesi nâfize olduğu hâlde bi-emrillâhi te‘âlâ vefâtımdan sonra cümle muhallefâtımın sülüsü ifrâz olunup içinden mu‘takam Yaseminˈe yirmi beş esedî guruş verilip ve ba‘de mukaddemâ yine kal‘a-i mezbûrede vâki‘ Torlak Ali Mescid-i şerîfiˈnin kanâdîl yağına ve muvakkitine ve mütevellîsine vakf edip hâlâ yedimde olan otuz yedi buçuk esedî dahi ifrâz olunup mâ‘adâsı vücûh-ı hayrâta sarf oluna deyü huzûr-ı Müslimînˈde vasiyet ve ikrâr ve Müslimînˈi işhâd dahi ettikden sonra bu vesâyâsı[nı] tenfîze beni vasî-i muhtâr nasb ve ta‘yîn ben dahiba‘deˈl-kabûl musırratan alâ-ikrârihî fevt olup muhallefâtının sülüsü dahi vesâyâ-yı mezkûresine müsâ‘id iken hâlâ mezbûretân Emetullah ve Âişe ve merkūm İsmail tereke-i müteveffâ-yı mezbûrun sülüsünü bana vermedi ta‘allül ederler suâl olunsun dedikde gıbbeˈs-suâl veˈl-inkâr vasî-i merkūmdan müdde‘âsını mübeyyine beyyine taleb olundukda mahalle-i mezbûrede sâkin el-Hâc Ali Efendi b. Hüseyin ve Süleyman Çelebi b. Yusuf ve Abdullah Bey b. Süleyman ve Mehmed Çelebi b. Mustafa nâm kimesneler li-ecliˈş-şehâde meclis-i ma‘kūd-ı mezbûra hâzırûn olup isreˈl-istişhâd fiˈl-hakīka müteveffâ-yı mezbûr hâl-i hayat ve kemâl-i akl-ı sıhhatinde tasarrufât-ı şer‘iyesi nâfiz olduğu hâlde bizim huzûrumuzda bi-emrillâh vefâtımdan sonra cümle muhallefâtı[n] sülüsü ifrâz olunup içinden mu‘takam Yaseminˈe yirmi beş esedî guruş verilip ve ba‘dehû mukaddemâ Torlak Ali Mescidiˈnin kanâdîl yağına ve muvakkidine ve mütevellîsine vakf edip [10b] hâlâ yedimde olan otuz yedi buçuk esedî guruş ifrâz olunup mâ‘adâsı vücûh-ı hayrâta sarf oluna deyü vasiyet ve ifrâz ve tenfîze mezbûr Mustafa Ağaˈyı vasî-i muhtâr nasb ve ta‘yîn ol dahi ba‘deˈl-kabûl musırrân alâ ikrârihî vefât edip ve terekesinin sülüsü dahi vesâyâ-yı mezkûresine müsâ‘iddir biz bu husûsa şahîdleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘deˈt-ta‘dîl veˈt-tezkiye şehâdetleri makbûle olduğunu mevlânâ-yı mezbûr mahâllinde tahrîr ba‘dehû ma‘an irsâl olunan Hüseyin Çelebi b. Osman ve Ahmed Beşe ile meclis-i şer‘a gelip vukû‘ üzre inhâ ve takdîr etmeğin mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈs-sâmin min-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: Mustafa Çelebi b. Ahmed, Hüseyin Çelebi b. Ahmed, Mustafa Beşe b. İskender, Pîrî Kapudan b. Hızır, Halil b. Hasan, İbrahim Çelebi b. Halil, Mehmed Çelebi b. Sefer</p>          <br><a title="Önceki sayfa" style="text-decoration:none" href="./ayrmetin.php?idno=21111"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21113"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1018"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>