﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 250<br>Hüküm no: 253<br>Orijinal metin no: [49b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vârisi olmadığı zannıyla terekesi Beytülmâl tarafından zabt edilen Kara Mustafa’nın vârislerinin iki yeğeni olduğu</b><br><br>Udûlden, mahmiye-i Kostantıniyye mahallâtından Timurhan mahallesinde sâkin Ahmed Çelebi b. Mehmed ve Sâlih Paşa mahallesinden Hüseyin b. Abdullah ve Kurşunlu Türbe mahallesinde Receb Dede b. Ahmed nâm kimseler Dîvân-ı âlî dâme mahfûfen bi’l-me‘âlîde akdedilen meclis-i şer‘-i şerîfe hâzırûn olup, bundan akdem mahmiye-i mezkûre mahallâtından Papasoğlu mahallesinde fevt olan Istablı âmire mensûbları bölüğünden Kara Mustafa b. Abdi’nin terekesine vâris-i ma‘rûfu olmadığı zu‘muyla vaz‘-ı yed eden Istabl-ı âmire bölüğüne mahsûs Beytülmâl emîn-i sâbıkı ve husûs-ı âti’z-zikri münkir olan Hasan Bey b. Abdullah nâm hasm-ı câhıd mahzarında, Ali b. Ahmed’den asâleten ve asîl-i merkūmun er karındaşı Sefer b. Ahmed kıbelinden âti’l-beyân da‘vâ ve isbâta vekâleti bi-mâ hüve nehcü’s-sübût şer‘an sâbit olan fahrü’l-müderrisîn mevlânâ Hasan Efendi b. Mehmed’den vekâleten sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müteveffâ-yı mesfûr Kara Mustafa, hâl-i hayâtı ve kemâl-i sıhhatinde bizim yanımızda ve katımızda mirâren ve kirâren asîl-i mezbûr Ali ve müvekkil-i mezkûr Sefer’in dayı oğulları ve zevi’l-erhâm cihetinden vârisleri olduğunu ikrâr ve i‘tirâf eyledi. Şu cihetle ki, müdde‘iyân-ı mezkûrân, Ahmed nâm kimsenin sulbî oğullarıdır. Ahmed el-mezbûr da Cennet Hatun nâm hatunun sadrî oğludur. Ahmed ve Cennet Hatun el-mezbûreyn, ana-baba bir kardeştir. Babaları Turhan, anaları Nihal’dir. Verâset onlara münhasırdır. Onlardan gayrı vâris ve terekeye müstehak kimse ma‘lûmumuz değildir. Mezbûr Kara Mustafa ikrârı üzerinde musırran, rücû‘ etmeden vefât etti. Şehâdeten sahîhaten şer‘iyyeten ba‘de ca‘li şerâiti’l-kabûl şehâdetleri mûcebince hâkim-i fâzıl el-fâsıl beyne’l-hak ve’l-bâtıl el-müreşşihu sadri hâzihi’l-vesîka bi-raşehât-ı aklâmi’l-enîka dâme ve tâbe meda’l-ezmân, müteveffâ-yı mezbûrun terekesinden emîn-i mezkûrun kasr-ı yedine ve müdde‘iyeyn-i mezkûreynin verâsetine hükmetti.<br><br>Cerâ zâlike ve hurrire fî-evâsıtı Şevvâli’l-mükerrem li-sene selâse ve selâsîn ve elf.<br><br>Şühûdü’l-hâl: Rıdvan Efendi el-kādî, es-Seyyid Mehmed Efendi el-imâm, Ahmed Halîfe b. el-müezzin, Receb Efendi b. Ahmed, Hasan Beşe b. Mustafa, el-Hâc Mahmud b. İsa</p>          <br><a title="Önceki sayfa" style="text-decoration:none" href="./ayrmetin.php?idno=39544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>