﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 341<br>Hüküm no: 297<br>Orijinal metin no: [90a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abbas Halife Vakfı’ndan İstanbul’da Sarıcapaşa mahallesinde bulunan evin İlya v. Hevda isimli Yahudiye 90 yıllığına kiralandığı</b><br><br>Haremeyn-i Muhteremeyn Evkāfı nâzırı olup atebe-i aliyye-i sultâniyyede hâlâ Dârüssaâdeti’ş-şerîfe ağası olan iftihârü’l-havâs ve’l-mukarrebîn İsmail Ağa b. Abdulmuin hazretleri taraf-ı karînü’ş-şereflerinden îcâr-ı âti’z-zikre vekîl olup hasm-ı câhid mahzarında nehc-i mu‘teber üzere şer‘an vekâleti sâbite olan fahrü’l-a‘yân Muhâsib Ahmed Efendi bin Mehmed meclis-i şer‘-i hatîr-i lâzımü’t-tevkīrde sâhibü hâze’l-kitâb İlya v. Hevda nâm Yahudi muvâcehesinde bi’l-vekâle ikrâr-ı tâm ve takrîr-i kelâm edip müvekkilim nâzır-ı müşârun-ileyh hazretleri Dârüssaâde ağalarından olup vefât eden merhûm Abbas Halîfe hâl-i sıhhatinde icâre-i müeccelesi her sene fukarâ-i Haremeyn’e irsâl olunmağiçin akār iştirâsını şart ve ta‘yîn ettiği nükūd-ı mevkūfesiyle mezbûr İlya’dan ve şerîki olan Hevda v. Menahim nâm Yahudilerden bundan akdem üç yüz on bin akçeye Evkāf-ı haremeyne mülhak olmak üzere iştirâ edip mahmiye-i İstanbul’da Sarıca Paşa mahallesinde vâki‘ fevkānî ve tahtânî on dört bâb odayı müştemil tûlen ve arzen hesâb-ı şatrancî üzere üç yüz on beş zirâ‘ arsası olup bir tarafı Kethüdâ ( ) Hatun Vakfı ve bir tarafı Sâhire bt. Mordehay ve bir tarafı tarîk-i hâs ve bir tarafı tarîk-i âm ile mahdûd olan menzili meremmet-i lâzımesini kendi mâlından edip mâh be-mâh icâre-i yevmiyyesini merhûm-ı müşârun-ileyh Abbas Halîfe vakfına edâ etmek üzere târîh-i kitâb şehri gurresinden doksan yıl tamâmına varınca her üç yılda bir akd-i cedîd olup akd-i evvelin intihâsı akd-i sâninin ibtidâsı olmak üzere tecdîd-i akde muhtâc olmaksızın icâre-i tavîleyi tecvîz eden fukahâ-yı zevi’l-elbâb kavilleri üzere icâre-i tavîle-i mu‘tâde ile beher sene on sekiz bin akçe icâre-i müeccele ile merkūm İlya’ya vekâleten îcâr eyledim [90b] vekâleten îcâr ve teslîm eyledim, ol dahi istîcâr ve kabûl eyledi. Ba‘de’l-yevm müddet-i merkūme tamâmına değin yevmî ellişer akçe hesâbınca beher şehri <<dört>> bin beş yüz akçe icâre-i müeccelesini mâh be-mâh cânib-i vakfa edâ edip emsâli gibi mutasarrıf olsun dedikde gıbbe’t-tasdîki’ş-şer‘î mahalle-i merkūmede sâkin Menahim v. Lazar nâm Yahudi menzil-i merkūmun ücret-i müeccele-i merkūmesine emr ve kabûlü hâvî kefâletle kefîl oldukdan sonra vech-i muharrer üzere îcâr vakfa min-külli vech evlâ ve enfa‘dır deyu sikātdan cemm-i gafîr haber vermeğin mâ-vaka‘a bi’t-taleb ketb olundu.<br><br>Fî-evâsıtı Recebi’l-ferd li-sene ihdâ ve selâsîn ve elf.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11627"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11629"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o737"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>