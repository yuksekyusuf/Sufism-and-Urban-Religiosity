﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 263<br>Hüküm no: 284<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Mehmed ile oğulları Numan, Yusuf ve kardeşinin oğlu Mehmed’in, vefat eden Abdurrahim Efendi’de olan alacaklarını eşi Ümmügülsüm’den tahsil etmeleri</b><br><br>2000 guruş ahz [ü] kabz, ibrâ<br><br>Vilâyet-i Anadolu’da Antakya kazâsı ahâlisinden olup mahmiye-i İstanbul’da Aksaray kurbünde Bayrampaşa mahallesinde sâkin kendinden asıl ve oğulları Numan ve Yusuf ibney Ali b. Mehmed ve karındaşı oğlu Mehmed b. Nasır b. Mehmed taraflarından husûs-ı âti’l-beyânda vekîl olduğu Mehmed b. İbrahim ve Ali b. Veliyüddin şehâdetleriyle sâbit olan Ali b. Mehmed meclis-i şer‘-i şerîf-i enverde işbu bâ‘isetü’l-vesîka Ümmügülsüm bt. el-Hâc İbrahim nâm hatun tarafından kezâlik husûs-ı âti’l-beyânda tasdîka vekîl-i şer‘îsi Mehmed Efendi b. Mehmed mahzarında bi’l-asâle ve bi’l-vekâle ikrâr-ı tam ve takrîr-i kelâm edip Tarsus sancağında Boztaş Mukāta‘ası demekle ma‘rûf mukāta‘a bâ-berât-ı âlî-şân benim ile müvekkillerim mezbûrûn Numan ve Yusuf ve Mehmed iştirâken mutasarrıflar olmamızla mezbûre Ümmügülsüm Hatun’un zevci olup bundan akdem fevt olan Abdurrahim Efendi b. Abdullah hayatında sâlifü’l-beyân mukāta‘ayı beşbin guruş bedel mukābelesinde bi’l-asâle ve bi’l-vekâle ferâğ ve tefvîz eyledikden sonra bedel-i merkūmun sekiz yüz guruşu benim hissem için bana teslîm ben dahi yedinden ahz ü kabz edip bedel-i bâkīsini kabz etmedin merkūm Abdurrahim Efendi fevt ve tereke-i vâfiyesini zevcesi mezbûre kabz etmekle şerîklerim müvekkilûn-ı merkūmûnun hisseleri için zevce-i müvekkile-i mezbûre kendi malından iki bin guruş bana def‘ ü teslîm ben dahi müvekkilem merkūm için ahz ü kabz edip mezbûre Ümmügülsüm hatun yed ve zimmetinde hukūk-ı şer‘iyeden bir akçe ve bir habbe hakkım olmamağla âmme-i da‘vâdan mezbûre Ümmügülsüm Hatun’un zimmetini bi’l-asâle ve bi’l-vekâle ibrâ ve iskāt eylediğimde, ol dahi ber-vech-i muharrer ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 7 C sene [1]242.<br><br>Şühûdü’l-hâl: Kapıçukadârı İbrahim Bey b. Abdullah, diğer İbrahim Bey, Çukadâr İsmail.</p>          <br><a title="Önceki sayfa" style="text-decoration:none" href="./ayrmetin.php?idno=38663"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38665"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>