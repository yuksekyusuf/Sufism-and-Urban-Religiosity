﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 403<br>Hüküm no: 332<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mısırlı Mehmed Ağa’nın terekesi için vasisi Ahmed Ağa’nın İsmail Ağa’yı vekil tayin ettiği</b><br><br>Husûs-ı âti’l-beyanın mahâllinde ketb ü tahrîri için bi’l-iltimâs savb-ı şer‘-i enverden Mevlânâ el-Hâc İbrahim Efendi irsâl olunup ol dahi mahmiye-i İstanbul’da Hocapaşa mahâllesinde sâkin iken bundan akdem vefât eden Mısırlı Mehmed Ağa b. Abdullah’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun vesâyâsını tenfîze ve Mısr-ı Kāhire’de sâkine zevce-i menkûha-i metrûkesi Hadîce Hatun bt. Muhadim Heykel ile sulbî sagīr oğlu Ahmed’e îsâle bâ-hüccet-i şer‘iyye vasiyy-i muhtârı fahrü’l-akrân Ahmed Ağa b. Abdullah meclis-i ma‘kūd-ı mezkûrda bâ‘isü’l-kitâb İsmail Ağa b. Abdullah mahzarında bi’l-vesâye ikrâr ve takrîr-i kelâm edip bu sene-i mübârekede ben diyâr-ı âhara âzim olmağla müteveffâ-yı mezbûrun zimem-i nâsda olan hukūkunu ashâbından taleb ve da‘vâ ve ahz u kabza ve lede’l-iktizâ sulh ve ibrâya ve bunlar mütevakkıf olduğu umûrun küllîsine tarafımdan mezbûr İsmail Ağa’yı vekîl ve nâib-i menâb nasb u ta‘yîn edip ol dahi muvâcehesinde vekâlet-i mezbûreyi kabûl eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Hüseyin b. el-Hâc Mustafa ve Ahmed b. Mehmed ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 15 min-Receb sene 1143.<br><br>Şuhûdü’l-hâl: Koz bekçisi fahrü’l-akrân Ebubekir Ağa b. Abdullah, Mısırlı Süleyman Çelebi b. Abdullah, Seyyid Mehmed Ağa b. Abdullah, Mısırlı el-Hâc Mustafa Ağa b. Abdullah, İbrahim Ağa b. Abdullah, el-Hâc İsmail Ağa b. ( ) el-Mübâşir, es-Seyyid Osman Ağa b. Abdullah, Kasım Ağa b. Abdullah, Hasan b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=38136"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38138"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>