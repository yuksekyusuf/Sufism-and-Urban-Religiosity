﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 376<br>Hüküm no: 381<br>Orijinal metin no: [48a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Beşe’nin oğlu Hamza’ya intikal eden ve Zülfikâr Ağa b. Abdullah tasarrufunda olan menzili Sâliha bt. Abdülvahhab’ın varis olarak zapt ettiği</b><br><br>Mülknâme.<br><br>Mahmiye-i İstanbul’da Müftü Ali Çelebi mahallesinde sâkin olup zikri âtî menzile mülkiyet üzere vâzı‘atü’l-yed olduğu şer‘an sâbit olan Sâliha bt. Abdülvahhab nâm hatun meclis-i şer‘de hâfızü’l-vesîka el-Hâc Ahmed b. Musa mahzarında ikrâr ve i‘tirâf edip mahalle-i merkūmede vâki‘ bir tarafdan Bornaz İsmail Bey mülküne ve bir tarafı Halil Efendi mülküne ve bir tarafı mahalle-i merkūmede imâm vakfı olan menzile ve bir tarafı tarîk-i âmma müntehi iki bâb fevkānî odayı ve bir bâb tahtânî odayı ve iki su kuyusunu ve iki kenîfi ve cüneyneyi ve bir zîr-i zemîni müştemil mülk menzili bundan akdem Ömer Beşe nâm râcilin mülkü iken mezbûr Ömer Beşe hâl-i sıhhatinde benim için merkūme Sâliha Hatun teyzem kızı ve zî-rahm cihetinden karımdır deyü ikrâr ve mukır[ran] alâ-zâlike’l-ikrâr fevt olup ol menzil sulbî oğlu Hamza nâm sagīre intikāl eyledikden sonra mezbûr dahi fevt oldukda Dergâh-ı âlî mahkemelerinin beytü’l-mâllarını kabza me’mûr olan gāib ani’l-meclis Zülfikar Ağa b. Abdullah sagīr-i mezbûrun zâhirde vârisi olmamak zu‘muyle menzil-i mezbûra vaz‘-ı yed edip ben dahi cihet-i merkūmeden hasran vârisesi olduğumu muvâcehesinde da‘vâ ve merkūm inkâr eyledikde şuhûd-ı udûl ile ber-vech-i şer‘î isbât edip menzil-i mezbûru yedinden alıp zabteylediğimden sonra [48b] seksen beş bin akçeye mezbûr el-Hâc Ahmed’e bey‘ ve teslîm ol dahi ber-minvâl-i muharrer iştirâ ve tesellüm eyledikden sonra semeni olan beş bin akçeyi yedinden kabz eyledim. Min-ba‘d menzil-i mezbûr merkūm el-Hâc Ahmed’in mülk-i müşterâsıdır. Keyfe mâ [yeşâ] ve yahtâr mutasarrıf olsun dedikde mukırra-i mezbûreyi ikrâr-ı meşrûhunda mezbûr el-Hâc Ahmed dahi vicâhen tahkīk ve şifâhen tasdîk etmeğin mâ hüve’l-vâki‘ bi’t-taleb ketb olundu.<br><br>Fi’s-sâdis aşer min-Ramazan li-sene isnâ ve seb‘în ve elf.<br><br>Şuhûdü’l-hâl: Salih Efendi b. Salih el-imâm, müezzin Mehmed Halîfe, Süleyman Efendi, imâm Mustafa Efendi, Ali Çelebi b. Mehmed, Hüseyin Efendi el-Burûsî, Abdülkadir Efendi b. Hüseyin, Ahmed Çelebi b. Şaban, Durmuş Çelebi bin Ebîbekir, Ahmed Çelebi b. el-Hâc Yakub, Abdullah Çelebi b. Abdullah, el-Hâc Mehmed b. Abdullah, Kadı Mustafa Efendi, Ahmed Efendi el-kādî, Abdi Çelebi b. Hüseyin, Veli Bey b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=25267"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25269"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1019"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>