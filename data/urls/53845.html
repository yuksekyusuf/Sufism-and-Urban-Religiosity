﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 534<br>Hüküm no: 820<br>Orijinal metin no: [67a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hanım’ın boşandığı kocası Mehmed Nuri’den mihrini aldığı</b><br><br>Ma‘rûz;<br><br>Medîne-i Üsküdar’da Kādıasker mahallesinde sâkine mu‘arrefetü’z-zât Emine bt. Hasan nâm hatun medîne-i mezbûrede mahfil-i bâbda meclis-i şer‘-i hatîrde zevc-i sâbıkı Mehmed Nuri b. Mustafa nâm kimesne tarafından ber-vech-i âtî vekîl olduğu Derviş el-Hâc Abdullah b. Mehmed ve Nuh b. Ahmed nâm kimesneler şehâdetleriyle sâbit olan Ali b. Hüseyin nâm kimesne muvâcehesinde ben müvekkil-i mezbûr Mehmed Nuri’nin otuz üç guruş mehr-i müeccel tesmiyesiyle zevce-i medhûlün-bihâsı iken târih-i i‘lâmdan beş ay mukaddem beni tatlîk etmekle zevcim müvekkil-i mezbûr Mehmed Nuri’nin zimmetinde mütekarrir ve ma‘kūdun-aleyh olan meblağ-ı merkūm otuz üç guruş mehrimi bundan akdem taleb ve da‘vâ sadedinde olmuş idim el-hâletü hâzihî beynimize muslihûn tavassut edip beni da‘vâ-yı mezkûremden on beş guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı merkūm on beş guruşu vekîl-i mezbûr Ali yedinden tamamen ahz ü kabz edip ziyâde mehrime ve hukūk-ı zevciyete müte‘allika âmme-i de‘âvî ve kâffe-i mutâlebât ve kâffe-i eymân ve muhâsamâtdan zevc-i sâbıkım müvekkil-i mezbûr Mehmed Nuri’nin zimmetini ibrâ ve ıskāt eylediğimde vekîl-i mezbûr dahi bana medfû‘u olan bedel-i sulh-ı merkūm on beş guruşa ve hukūk-ı zevciyete müte‘allika âmme-i de‘âvîden benim zimmetimi ibrâ ve ıskāt ve her birimiz âharın ber-vech-i muharrer ibrâsını kabûl eyledik dedikde vekîl-i mezbûr Ali dahi müdde‘iye-i mezbûreyi bi’l-cümle kelimât-ı meşrûhasında tasdîk ve tahkīk eylediği bi’l-iltimâs huzûr-ı âlîlerine i‘lâm olundu.<br><br>Fî 29 min-L sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b534"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1032"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>