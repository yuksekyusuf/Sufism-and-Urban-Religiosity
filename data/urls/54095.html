﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 665<br>Hüküm no: 1070<br>Orijinal metin no: [88a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Mehmed’in binasının Fatma Hanım’ın evine verdiği zararın önlenmesi</b><br><br>Ma‘rûz;<br><br>Sâdır olan fermân-ı âlîlerine imtisâlen kıbel-i şer‘-i şerîfden meb‘ûs Mustafa Efendi dâ‘îleri ve Hâssa mi‘mârı hulefâsından Mehmed b. Abdullah ve Mustafa b. Ali Halîfe ile medîne-i Üsküdar’da Selmanağa mahallesinde vâki‘ sâhibe-i arzuhâl Fatıma bt. Abdullah nâm hatunun menziline varıp mazbûtü’l-esâmî Müslimîn huzûrlarında akd-i meclis-i şer‘-i şerîf etdikde mezbûre Fatıma Hatun tarafından ber-vech-i âtî vekîl-i müseccel-i şer‘îsi Bostanî Abdüllatif b. İsmail nâm kimesne meclis-i ma‘kūd-ı mezkûrda arzuhâlde ismi mezkûr Mustafa b. Mehmed mahzarında mezbûr Mustafa müvekkilem mezbûrenin menzili karşısında [tarîk-i] âm üzerine bu esnâda müceddeden binâ eylediği menzilinin fevkānî iki oda ve bir sofasının yedi aded pencerelerinden müvekkilem mezbûrenin menzilinde makarr-ı nisvân olan kuyu başı ve matbahı görünüp havâle-i zararı olmağla men‘ u def‘ olunmak bi’l-vekâle matlûbumdur deyü da‘vâ ve mi‘mârân-ı mezbûrân ile sâir bî-garaz ehl-i vukūf nazar eylediklerinde fi’l-hakīka mezbûr Mustafa’nın müceddeden binâ eylediği menzilinin fevkānî iki oda ve bir sofasının yedi aded pencerelerinden müvekkile-i mezbûre Fatıma Hatun’un menzilinin makarr-ı nisvân olan kuyu başı ve matbahına nezâreti olup havâle-i zararı olduğu lede’l-mu‘âyene zâhir oldukdan sonra beynlerine muslihûn tavassut edip mezbûr Mustafa müvekkile-i mezbûrenin menzili duvarı üzerine tûlen on dört ve arzen buçuk zirâ‘ muhkem dolma duvarı binâsıyla zikr olunan havâle-i zararını def‘a ta‘ahhüd eyledikde vekîl-i mezbûr dahi râzı olup bu vechile kat‘-ı münâza‘a eyledikleri ba‘de’t-tescîl ve’l-inhâ mübâşiri kapıkethudâsı kulları iltimâsıyla huzûr-ı âlîlerine i‘lâm olundu.<br><br>Fî 13 min-Ca sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b665"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1011"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>