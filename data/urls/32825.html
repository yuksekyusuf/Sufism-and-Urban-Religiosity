﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 414<br>Hüküm no: 399<br>Orijinal metin no: [83a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firari Kirkor v. Ohannes’in kilitli olan dükkânının açılarak içerisindeki eşyaların Maryem bt. Marker’e teslim edildiği</b><br><br>Oda küşâdı<br><br>Ma‘rûz[-ı dâ‘î-i devlet-i aliyyeleridir ki]<br><br>İstanbul’da Mahmudpaşa kurbünde Sultan Odaları demekle meşhûr bir bâb hanın tabaka-i süflâsında kapıdan girerken sağ tarafda yedinci bir bâb odada müsteciren mütemekkin olan Erzurumî Poliçeci Kirkor v. Ohannes nâm zimmî bundan akdem oda-i merkūmeyi mukaffelen terk ve ta‘tîl-birle diyâr-ı âhara firâr ve gaybet-i münkatı‘a ile gāib ve mefkūd olmağla oda-i merkūme derûnunda mevcûde gedik tâ‘bir olunan âlât-ı lâzıme-i ma‘lûmenin müstakilleten mâlikesi şahsı mu‘arrefe Maryem bt. Marker Nasrâniye oda-i merkūmenin kuflu feth ve küşâd ve derûnunda mevcûde gāib-i mersûmun mâlı olup mütesâri‘ü’l-fesâd olan eşyası ma‘rifet-i şer‘le tahrîr ve semen-i misilleriyle âhara bey‘ olunup esmânı gāib-i mersûmun hâlî mütebeyyen oluncaya değin yedd-i emine vaz‘ ve oda-i merkūme kendüye teslîm olunmasını bâ-arzuhâl istid‘â etmekle ol bâbda sâdır olan fermân-ı âlîlerine imtisâlen kıbel-i şer‘den mürsel Kâtib es-Seyyid Ahmed Rızâ Efendi dâ‘îleri ma‘an meb‘ûs ümenâ-i şer‘den Çukadâr Abdullah Ağa b. Abdullah ve Muhzır Osman Çelebi b. Süleyman ile han-ı merkūma varup han-ı mezkûrun hancısı ve müstakillen icâre-i vâhide ile müsteciri Mehmed Ağa b. Halil ve Bağdâd tüccârından Hüseyin Ağa b. Hasan ve gāib-i mersûmun dâyinlerinden Bağdâdî İsmail Ağa b. el-Hâc Veliyüddin ve Şam-ı şerîf tüccârından Şumalı es-Seyyid Ahmed Ağa ve yine Şam-ı şerîf tüccârından diğer es-Seyyid Ahmed Ağa b. el-Hâc Mustafa ve Kayseriyeli Agob v. Biler ve Sarraf Ohannes v. Anparsum ve Bogasıcı Parsih v. Tatos ve sâirleri hâzır oldukları hâlde talebleriyle oda-i merkūmenin kuflunu feth ve küşâd ve derûnunda mevcûde gāib-i mersûmun mâlı tahrîr ve semen-i misilleriyle âhara bey‘ olunup esmânı gāib-i mersûmun hâlî mütebeyyin oluncaya değin kıbel-i şer‘den kayyım nasb olunan mezbûr hancı Mehmed Ağa yedine ve oda-i merkūme gediği mâlikesi mersûme Maryem Nasrâniyeye teslîm olunduğu İstanbul Mahkemesi’nden [huzûr-ı âlîlerine i‘lâm olundu.]<br><br>Fî 6 Z sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32824"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32826"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b414"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o507"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>