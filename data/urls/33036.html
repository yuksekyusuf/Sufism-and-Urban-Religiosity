﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 172<br>Hüküm no: 138<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Mehmed Emin’nin buğday döğücü dükkânı gediğini borcuna karşılık Mehmed Usta b. İbrahim’e rehin bıraktığı</b><br><br>Unkapanı kapısı hâricinde buğday döğücü gediği rehni<br><br>Mahmiye-i İstanbul’da Gül Câmi‘-i şerîfi mahallesinde buğday döğücü esnâfından es-Seyyid Mehmed Ağa b. Mehmed Emin nâm kimesne meclis-i şer‘-i hatîr-i lâzımü’t-tevkīrde dergâh-ı âlî yeniçerilerinin elli dokuzuncu cemâ‘at odası mütevellîsi işbu bâ‘isü’l-kitâb Mehmed Usta b. İbrahim mahzarında ikrâr-ı tam ve takrîr-i kelâm edip mahmiye-i mezbûre hısnı ebvâbından Unkapanı kapısı hâricinde buğday döğücüler sûkunda kâin bir tarafı yemenici dükkânı ve tarafeyni tarîk-i âm ile mahdûd olup Arpacılar sokağına gidecek köşede vâki‘ bir bâb buğday döğücü dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin beş sehm i‘tibâriyle bir sehmi gāibe ani’l-meclis Hadice Hatun’un mâlı olmağla mâ‘adâsı olup benim yedimde mâlım ve mülküm olan dört sehm hisse-i şâyi‘amı zikri âtî iktirâz ve kabz edeceğim meblağ mukābelesinde evvelâ rehin vaz‘ ve vech-i lâyıkı üzere mütevellî-i merkūm Mehmed Usta’ya teslîm eylediğimde ol dahi yedimden irtihân ve teslîm ve kabz ü kabûl ettikden sonra mütevellîsi olduğu oda-i merkūme nukūd-ı mevkūfesinden bi’t-tevliye bana beş bin guruş ikrâz ve teslîm ben dahi yedinden iktirâz ve kabz ve umûruma sarfla istihlâk edip meblağ-ı merkūm ile semenleri işbu târih-i kitâbdan iki sene tamamına değin müeccel ve mev‘ûd yine mâl-ı vakf-ı mezkûrdan mütevellî-i merkūm yedinden iştirâ ve kabz eylediğim bir cild Riyâzü’l-Kāsımîn ve bir cild Netîcetü’l-fetâvâ kitâbları semenlerinden dahi bin beş yüz guruş ki cem‘an altı bin beş yüz guruş zimmetimde vakf-ı mezkûr içün mütevellî-i merkūm Mehmed Usta’ya vâcibü’l-edâ deynim olup bâlâda muharrer mukābelesinde rehin olan dört sehm âlât-ı lâzımeyi mütevellî-i merkūm bana i‘âre ve teslîm ben dahi isti‘âre ve kabz etmemle yedimde âriyetdir dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 29 Ra sene [1]238.<br><br>Şühûdü’l-hâl: Kethudâ Mustafa Ağa b. Hüseyin, es-Seyyid Mustafa Ağa b. es-Seyyid Hasan, İsmail Ağa b. Ali, Deli Ali Usta b. Ömer, Bozlucu Mehmed Usta b. Hüseyin, es-Seyyid Mehmed Ağa b. İsmail, Kara Mustafa Ağa b. Mehmed, Süleyman Usta b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=33035"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33037"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>