﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 228<br>Hüküm no: 234<br>Orijinal metin no: [65-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hükümetin de taraf olduğu davalarda halk gibi mahkemelere müracaat etmesi gerektiği</b><br><br>Sadâret’den<br><br>Taraf-ı âlî-yi hazret-i Fetvâ-penâhîye<br><br>Ma‘rûz-ı bende-i dîrîneleridir ki,<br><br>Kuvve-i <<adliye>> idâre ve adliyenin yekdiğerinden tefrîki ve hakk-ı kazânın mehâkime tevdî‘i cihetiyle hükûmete âid de‘âvî için dahi efrâd misillü mehâkime mürâca‘at olunması lâzım gelir iken ba‘zı mahallerce şu nokta-i mühimmeye adem-i dikkatle hükûmet da‘vâlarında mahkemeye mürâca‘at olunmaksızın kuvve-i idâre hüküm ve nüfûzuyla istifâ-yı hukūka teşebbüs yolunda mu‘âmeleler vukū‘a gelmekde olup bu ise kavânîn-i mer‘iyyeye mugāyeretinden başka maddî ve ma‘nevî pek çok mazarrât ve sû-i te’sîrâtı istilzâm eyleyeceğine ve beyâna hâcet olmadığı üzere hükûmet-i seniyyenin eşhâs üzerindeki matlûbâtı ya vergi ve tekâlîf-i sâire misillü kānûnen mu‘ayyen veyâhûd bey‘ ü şirâ ve emsâli mu‘âmelâtdan münba‘is husûsât gibi bir akidden mütevellid olmak lâzım gelerek binâberîn matlûbât-ı emîriye kānûnu ise usûl ve nizâmât-ı mahsûsasına tevfîkan idâre tarîkiyle ve bir akid ve emsâli mu‘âmelâtdan hâdis ise mehâkime mürâca‘atla istifâsı lüzûmu bedîhî ve o makūle akid ve emsâli mu‘âmelâtdan mütevellid matlûbât-ı emîriyenin senede merbût veyâ zâhir olması mahkemeye mürâca‘atdan müstesnâ edemeyeceği gibi arâzî ve çiftlik ile sâir emlâk-i gayr-ı menkūleye müte‘allik husûsâtda dahi zi’l-yed olan kimesne da‘vâcısının hakkını tanımak ismediği hâlde usûlü dâiresinde bir i‘lâm alınmadıkça iddi‘â edilen şeyin idâre me’mûrları ma‘rifetiyle kendisinden ahz ü nez‘i kavâ‘id-i esâsîye-i adliye münâfî idiğine binâen ba‘demâ hükûmet-i seniyyenin vergi vesâir tekâlîf-i emîriyeye müte‘allik olmayıp mücerred akidden ve emsâli mu‘âmelâtdan mütehaddis bir matlûbunu tanımak veyâhûd bi’r-rızâ müdde‘â-bihi îfâ ve i‘tâ etmek istemeyen kimseler aleyhinde usûl-i mer‘iyye ve kavânîn-i adliye dâiresinde mahkemeye bi’l-mürâca‘a alınacak i‘lâm hükmünün nizâmına tevfîkan icrâsı taleb olunması ve bu sûret kavâ‘id-i esâsîye-i hukūk îcâbından olmağla hilâfı hareketden be-gāyet ictinâb edilmesi zımnında Adliye Nezâret-i celîlesinin iş‘ârı üzerine ta‘mîmen devâir ile vilâyâta ve müstakil mutasarrıflıklara vesâyâ-yı mukteziye îfâ kılınmış olmağla Bâb-ı Vâlâ-yı Fetvâ-penâhîlerince dahi ber-minvâl-i meşrûh mu‘âmelât-ı mukteziyenin icrâsına himem-i aliyye-i Meşîhat-penâhîleri masrûf buyurulmak bâbında emr ü irâde hazret-i men-lehu’l-emrindir.<br><br>Fî 6 Ramazan sene [1]301 ve fî 13 Haziran sene [1]302.<br><br>Said</p>          <br><a title="Önceki sayfa" style="text-decoration:none" href="./ayrmetin.php?idno=36158"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36160"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>