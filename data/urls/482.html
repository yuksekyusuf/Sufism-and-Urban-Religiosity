﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 222<br>Hüküm no: 299<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şivekâr Hatun’un evini sattığı</b><br><br>Mahmiye-i İstanbul’da Hasanpaşa Mahallesi’nde sâkine fahrü’l-muhadderât Şivekâr Hatun bt. Abdullah tarafından husûs-ı âti’l-beyânı ikrâra vekîl olup vekâleti hasm-ı câhid-i şer‘î mahzarında mezbûrenin zâtını ma‘rifet-i şer‘iyye ile ârifân olan Mehmed Beşe b. Mustafa ve Mehmed Çelebi b. Ahmed şehâdetleri ile şer‘an sâbite olan fahrü’l-akrân Mustafa Efendi b. Sinan mahfil-i kazâda işbu hâmilü’l-kitâb umdetü’l-a‘yân İbrahim Ağa b. Kurd mahzarında bi’l-vekâle ikrâr-ı tâm ve takrîr-i kelâm edip müvekkilem mezbûre Şivekâr Hatun icâre-i mu‘accele ve yevmî bir akçe ücret-i müeccele ile merhûm Hayreddin Çavuş Vakfı’ndan işbu akdin sudûruna değin mutasarrıfe olduğu medîne-i Üsküdar mahallâtından Atpazarı kurbünde Bulgurlu Mahallesi’nde vâki‘ bir tarafı yine merhûm ve mezbûr Hayreddin Çavuş binâ eylediği vakıf hân ve iki tarafı merhûm Abdurrahman Paşa Vakfı ve bir tarafı tarîk-i âm ile mahdûd birbirine muttasıl iki bâb fevkānî odaları ve altında ahırı ve bir kubbeli hamamı ve câmekânı ve külhânı ve külhân önünde eşcâr-ı müsmireyi muhtevî hadîkayı ve odalar önünde dahi bir mikdâr hadîkayı ve hân tarafında bir samanlık ve bir odayı ve hamam yanında bi’r-i mâyı müştemil olan menzilin hakk-ı tasarrufu vakf-ı mezbûr mütevellîsi ma‘rifetiyle mûmâ-ileyh İbrahim Ağa’ya sekiz yüz kıt‘a riyâl guruş bedel mukābelesinde ferağ ve tefvîz ve teslîm edip ol dahi menzil-i mahdûd-ı mezkûru minvâl-i muharrer üzere kabûl ve tefvîz ve tesellüm eyledikden sonra bedel-i tefvîz olan meblağ-ı merkūm sekiz yüz kıt‘a riyâl guruşu yedinden bi’t-tamam ve’l-kemâl ahz u kabz eyledi, ba‘de’l-yevm müvekkile-i mezbûrenin menzil-i merkūmda alâka ve medhali kalmayıp mûmâ-ileyh İbrahim Ağa’nın dâhil-i taht-ı tasarrufu olmuşdur dedikde vekîl-i mezbûr Mustafa Efendi’nin ber-vech-i meşrûh üzere cârî ve sâdır olan ikrâr ve takrîri el-mukarru lehü’l-merkūm İbrahim Ağa vicâhen tasdîk ve şifâhen tahkīk etmeğin mâ-vaka‘a bi’t-taleb ketb ü sebt olundu.<br><br>Tahrîren fi’r-râbi‘ aşer min-Cumâdelûlâ li-sene erba‘a ve sittin ve elf.<br><br>Şuhûdü’l-hâl: Şa‘ban Bey b. İsmail, Ahmed Ağa b. Mustafa, İsmail Çelebi b. Osman, Ali Çelebi er-râcil, Mehmed Çelebi b. Hüseyin, Mehmed b. Abdullah ...? ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=481"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=483"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o398"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>