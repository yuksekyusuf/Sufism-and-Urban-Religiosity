﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 237<br>Hüküm no: 283<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Rahime bt. Abdurrahman’ın küçük çocukları Hatice ve Rahime’ye intikal eden menzil hisselerinin Mustafa Beşe b. Ali’ye satılması</b><br><br>Kasaba-i Mudanya’da Hasan Bey mahallesi sâkinelerinden iken bundan akdem fevt [olan] Rahime bt. Abdurrahman nâm hâtûnun verâseti zevce-i metr[û]ku Yusuf Bey b. Abdullah ile sagīre kızları Hadice ve Rahime’ye münhasıra olduğu mütehakkık oldukdan sonra sagīre-i mezbûre Rahime’nin babası [ve] velîsi mezbûr Yusuf velâyeten ve sagīre-i mezbûre Hadice’nin halası ve kıbel-i şer‘den mansûbe vasîsi İsmihan bt. Abdurrahman nâm hatun vesâyeten meclis-i şer‘-i enverde kasaba-i mezbûrede yine mahalle-i merkūme sükkânından Mustafa Beşe b. Ali mahzarında her biri velâyeten ve vesâyeten ikrâr ve takrîr-i kelâm edip mahalle-i mezbûrede vâki‘ bir tarafdan Derviş Beşe mülkü ve bir tarafdan Homhom Mehmed Ali mülkü ve bir tarafdan Kasımoğlu mülkü ve bir tarafdan tarîk-i âm ile mahdûd bir tahtânî oda ve havlu [ve] bahçe ve kenîfi müştemil iki bendeli menzilin binâsı mülkü ve arsası merhûm Gâzi Hüdâvendigâr Vakfı’ndan senede mukāta‘a-i ma‘lûme ile mutasarrıfiye-i mezbûrenin taht-ı tasarrufunda olup ba‘de’l-vefât sagīretân-ı mezbûretânın hisselerin ta‘yîn ve tahsîs olunup lâkin menzil-i mezbûr âhar diyârda olup ba‘de’l-vefât murûr-ı eyyâm ile müşrif-i harâb olduğundan mâ‘adâ dahli harcına vefâ etmeyip mukâta‘ası dahi sagīretân-ı mezbûretândan lâzım gelmekle küllî zarar olduğu müte‘ayyin ve sagīretân-ı mezbûretânın nafakaya eşedd-i ihtiyâcları olup menzil-i mezkûr bey‘ ve semeni irbâh olunup sagīretân-ı mezbûretânın nafakalarına sarf olunmak lâzım olmağla bi’l-izni’ş-şer‘î menzil-i mezkûr kirâren ve mirâren bey‘a arz ve sûk-ı sultânîde müzâyede <<otuz dört guruşda karâr edip ve meblağ-ı mezbûr>> olunup rağabât-ı nâs bi’l-külliye munkatı‘a oldukdan sonra menzil-i mezkûrun mezbûr Mustafa üzerinde otuz dört guruşda karâr edip ve meblağ-ı mezbûr bedel-i mezkûrun semen-i misli olduğu sikāt ihbârıyla müte‘ayyin oldukdan sonra menzil-i mezkûru merkūm Mustafa Beşe’ye otuz dört guruşa velâyeten ve vesâyeten bey‘ ve mahallinde teslîm, ol dahi kabz ve tesellüm etmişdi, hâlâ meblağ-ı mezbûr otuz dört guruşdan sagīretân-ı mezbûretânın her birine isâbet eden on yedişer guruşu velâyeten ve vesâyeten mezbûr Mustafa Beşe yedinden ahz u kabz eyledik, ba‘de’l-yevm menzil-i mahdûd-ı mezkûr mezbûr Mustafa Beşe’nin mülk-i müşterâsı olmuşdur, keyfe mâ yeşâ’ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Mustafa b Hasan, Ahmed Çelebi b. es-Seyyid, Kahvecioğlu Mustafa Çelebi, Kalyoncuoğlu Mustafa Çelebi, Ahmed Beşe, İbrahim Çelebi, Abdurrahman.</p>          <br><a title="Önceki sayfa" style="text-decoration:none" href="./ayrmetin.php?idno=28307"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28309"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o340"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>