﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 219<br>Hüküm no: 201<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuyumcu Yorgi ve ortaklarının uhdelerinde bulunan gedik hisselerini Nikola v. İstefan’a sattıkları</b><br><br>Bakkāl<br><br>Âsitâne-i aliyye’de vâki‘ kuyumcu tâifesinden Yorgi [v.] Ananosti v. Dimitri nâm zimmî asâleten ve kendi nefsinden asıl ve anası olup medîne-i Üsküdar’a tâbi‘ Büyükbakkāllar karyesinde mütemekkine Saramo? bt. Angeli Nasrâniyenin sadrî kebîr oğlu ve tarafından husûs-ı âti’l-beyânda vekîl olduğu şahs-ı mersûmeyi bilir Bakkāl Yani v. Kosta ve Yağcı Dimitri v. Riga nâm zimmîler şehâdetleriyle sâbit olan Tütüncü Kosti v. Dimitri ve yine karye-i mezkûrda mütemekkineler Vasilaki ve Zoviçe bintey Dimitri Nasrâniyelerden mersûme Zoviçe Nasrâniyenin zevci ve taraflarından husûs-ı âti’z-zikrde kezâlik vekîl olduğu şahıslarını bilir şâhidân-ı mersûmân şehâdetleriyle sâbit olan Tütüncü Todori v. Zahari nâm zimmîler vekâleten meclis-i şer‘-i hatîrde bakkāl tâifesinden işbu bâ‘isü’s-sifr Nikola v. İstefan nâm zimmî muvâcehesinde her biri bi’l-asâle ve bi’l-vekâle ikrâr-ı tâm ve takrîr-i kelâm edip mahmiye-i mezbûrede Yusuf Paşa Çeşmesi karşısında kâin Mustafa Ağa dükkânı denmekle şehîr ma‘lûmü’l-hudûd bir bâb bakkāl dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla altmış sehmi Pavli zimmînin ve otuz sehmi mersûm Nikola zimmînin ve mâ‘adâ otuz sehmi dahi akd-i âti’z-zikrin sudûruna değin bizim ve müvekkilelerimiz mesfûrûnun ırsen mülkümüz olmağla biz ber-minvâl-i muharrer mâlikler olduğumuz otuz sehm hisse-i şâyi‘amızı tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mersûm Nikola zimmîye iki bin altı yüz yirmi guruşa bi’l-asâle ve bi’l-vekâle bey‘ ü temlîk ve vech-i lâyıkı üzere teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr iki bin altı yüz yirmi guruşu bize tamâmen def‘ ü teslîm ve ben [biz] dahi yedinden bi’l-asâle ve bi’l-vekâle ahz u kabz etmemizle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini bi’l-asâle ve bi’l-vekâle kabûlü hâvî ibrâ-i âm ile ibrâ ve iskāt eyledik fî-mâ ba‘d gedik-i [mezkûrun] otuz sehm hisse-i şâyi‘asında bizim ve müvekkilelerimiz mesfûrânın aslâ ve kat‘â alâka ve medhallerimiz kalmayıp müşteri-i mersûm Nikola zimmînin mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 17 Muharremil-harâm sene 1247<br><br>Şuhûdü’l-hâl: Pazarbaşı Süleyman Çelebi, Bölükbaşı Abdi Çelebi ve gayruhum.<br><br>Kabzımâl Sava, Yazıcı yani, Ustabaşı Kiryako, Ustabaşı İsak, Ustabaşı Filibos.</p>          <br><a title="Önceki sayfa" style="text-decoration:none" href="./ayrmetin.php?idno=34378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>