﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 471<br>Hüküm no: 589<br>Orijinal metin no: [245-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. Mehmed’in, kardeşinin kızı Zübeyde aleyhindeki menzil davasında anlaşma sağlanması</b><br><br>Neslişah Sultân mahâllesi Avârız Vakfı’ndan hâne nizâ‘ı ocak bazergânlarıyla<br><br>Ma‘rûz,<br><br>Dergâh-ı âlî yeniçerileri çorbacılarından müteveffâ Mehmed Ağa b. Süleyman’ın sulbî oğlu Süleyman meclis-i şer‘-i hatîrde diğer oğlu olup babasından sonra vefât eden Molla Ahmed’in sulbiye kebîre kızı olup mahmiye-i İstanbul’da nezâret-i dâ‘îlerinde olan evkāfdan Edirnekapısı dâhilinde Neslişah Sultân mahâllesi Avârız Vakfı’ndan olan mahâlle-i mezbûrede vâki‘ etrâf-ı erba‘ası Ali Efendi veresesi ve Pirinçci Ahmed menzili ve Hasan Efendi bostanı ve tarîk-i âm ile mahdûd menzile vâzı‘atü’l-yed olan Zübeyde tarafından vech-i âtî üzere tasdîka sâbitetü’l-vekâlet vekîli anası Zeyneb mahzarında vakf-ı mezbûr mütevellîsi vekîli hâzır olduğu hâlde menzil-i mezkûr bin yüz kırk sekiz senesinde müteveffâ-yı mezbûr Çorbacı Mehmed Ağa’nın tasarrufunda iken Davit nâm Yahûdîye olan bin üç yüz elli guruş deyn mukābelesinde vefâen ferâgat edip kable’l-fekk merkūm Davit hâlik olup menzil-i mezkûr oğulları Bako ve Paruh ve İsak ile kızı İlya ve zevcesi Kılara yedlerinde iken mezbûr Mehmed Ağa fevt olmağla oğlu merkūm Bako menzil-i mezkûru yetmiş bir senesinde üzerine geçirip ba‘dehû yetmiş iki senesinde müteveffâ-yı mezbûr Çorbacı’nın oğlu Molla Ahmed üzerine ferâgat tarîkiyle geçirdip sonra hâlik olup ve mütevellî temessüküne dahi bu minvâl üzere ba‘de’t-tahrîr mezbûr Molla Ahmed dahi fevt olup menzil-i mezkûr kızı müvekkile-i mezbûre Zübeyde’ye intikāl ve hâlâ yedinde olmağla mezbûr Süleyman menzil-i mezbûr ber-vech-i muharrer deyn-i mezkûru mukābelesinde vefâen ferâğ olunup babam mezbûr deyn-i mezkûru edâ etmekle nısfı bana intikāl eder deyü iddi‘â ve nizâ‘ etmekle müvekkile-i mezbûre Zübeyde malından mezbûr Süleyman’a üç yüz guruş verip ve da‘vâsından mezbûr Süleyman’ın zimmetini ibrâ etdikde ol dahi kabz ü kabûl ve menzil-i mezkûrun nısfına müte‘allıka da‘vâdan müvekkile-i mezbûre Zübeyde’nin zimmetini ba‘de’l-ibrâ ve’l-kabûl gerek hâlik-i merkūm Davit ve gerek Bako’nun verâsetleri tarafından sâbitetü’l-vekâle vekîli Ocak yazıcılarından Halil meclis-i şer‘de mûrisleri hâlikân-ı merkūmânın istifâ-yı deyn-i mezkûr edip fekk-i ferâğ etdiklerini meclis-i şer‘-i şerîfde ikrâr ve menzil-i mezkûr kat‘â müstakillen mezbûre Zübeyde üzerinde olmasını mütevellî-i mezbûr dahi re’y edip bu minvâl üzere kat‘-ı münâza‘a eyledikleri mübâşiri iltimâsıyla huzûr-ı âlîlerine i‘lâm olundu.<br><br>Fî 24 min-Şevvâl sene [1]179.</p>          <br><a title="Önceki sayfa" style="text-decoration:none" href="./ayrmetin.php?idno=29879"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29881"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b471"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>