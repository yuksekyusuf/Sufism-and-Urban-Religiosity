﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 64<br>Hüküm no: 21<br>Orijinal metin no: [5b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Şam Kapıkulu Ağası Mustafa Ağa b. Ali Ağa’nın Şam’daki menzil ve çiftliğinin nısfının vârislerince Muvakkat Anadolu Muhâsebecisi Hüseyin Efendi b. Mahmud’a on iki bin guruşa satıldığı</b><br><br>Şâm-ı şerîf’de mübâya‘a-i menzil 12000<br><br>Mahrûse-i Şâm-ı şerîf’de sâkin iken bundan akdem intikāl-i dâr-ı bekā eden Şâm-ı şerîf Kapıkulu Ağası es-Seyyid Mustafa Ağa b. es-Seyyid Ali Ağa’nın verâseti zevce-i menkûha-i metrûkesi Fâtıma bt. es-Seyyid Ebûbekir nâm hatun ile sulbî kebîr oğulları es-Seyyid Ali Ağa ve es-Seyyid Esad Ağa’ya ve sulbiye kebîre kızı [Şerîfe] Sâliha’ya münhasıra olduğu ba‘de’t-tahakkuk-ı şer‘î sâbıkā Şâm-ı şerîf kapıkulu ağası olup mahmiye-i İstanbul’da Pirinçci Sinan Mahallesi’nde müsâfiren sâkin olan mezbûr es-Seyyid Ali Ağa kendiden asâleten ve vâlidesi mezbûre Fâtıma ile li-ebeveyn kız karındaşı merkūme Şerîfe Sâliha hatunlar taraflarından husûs-ı âti’l-beyânda ber-vech-i câ’î [bey‘ ve hîbeye] vekîl-i şer‘îleri olmağla vekâleten ve yine mahalle-i merkūmede müsâfiren sâkin mezbûr es-Seyyid Esad Ağa asâleten meclis-i şer‘-i hatîr-i lâzımü’t-tevkīrde muvakkaten Anadolu Muhâsebecisi olan hâcegân-ı Dîvân-ı hümâyûn’dan umdetü erbâbü’t-tahrîr ve’l-kalem zübdetü ashâbi’t-tastîr ve’r-rakām râfi‘-i hâze’l-kitâbi’l-müstetâb es-Seyyid el-Hâc Hasan [Hüseyin] Efendi b. Mahmud mahzarında her biri ikrâr-ı tâm ve takrîr-i kelâm edip babamız müteveffâ-yı mezbûrun hayatında ile’l-vefât müstakillen yedinde mülkü ba‘de vefâtihî bizim ile müvekkiletân-ı mezbûretâna mevrûs olup sâlifü’z-zikr Şâm-ı şerîf’de Atpazarı’nda vâki‘ babamız müteveffâ-yı mezbûr es-Seyyid Mustafa Ağa’ya intimâ ile tahdîd ve tavsîfden müstağnî dâhiliye ve hâriciyeli büyût-ı adîde ve kusûr-ı müte‘addide ve müştemilât-ı sâire-i ma‘lûmeyi hâvî bir bâb menzil ile yine Şâm-ı şerîf’de Hırısta? nâm karyede kâin lede’l-ahâlî ve’l-cîrân ma‘lûmü’l-hudûd ve’l-müştemilât bir kıt‘a mülk çiftlikden ale’l-iştirâki’s-seviy yedimizde mülkümüz olan nısf hisse-i müfrezemizi, bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık işbu târih-i kitâbdan on ay tamamına dek bi-tarîkı’l-vefâ mûmâ-ileyh es-Seyyid el-Hâc Hüseyin Efendi’nin sulbiye sagīre kızları Şerîfe Safiye ve Şerîfe Fâtıma içün babaları mûmâ-ileyh es-Seyyid Hüseyin Efendi’ye on iki bin guruşa bi’l-asâle ve bi’l-vekâle bey‘ ve mahâllinde teslîm eylediğimizde, ol dahi ber-minvâl-i muharrer tarîk-i mezkûr üzere bi’l-velâye iştirâ ve tesellüm ve kabûl eyledikden sonra müvekkil-i mûmâ-ileyh el-Hâc Hüseyin Efendi bundan akdem kendi mâlından kızları sagīretân-ı mezbûretândan her birine başka başka altışar bin guruş hîbe-i sahîha-i şer‘iyye ile hîbe ve temlîk ve her biri içün meclis-i hîbede bi’l-velâye ittihâb ve tesellüm ve kabz etmekle semeni olan meblağ-ı mezbûr on iki bin guruşu ber-vech-i muharrer sagīretân-ı mezbûretânın mâllarından olmak üzere bize def‘ ü teslîm eylediğinde, biz dahi yedinden tamamen tesellüm ve ahz ü kabz eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 5 Rebî‘ülâhir sene [1]193.<br><br>Şuhûdü’l-hâl: Umdetü’l-müderrisîni’l-kirâm zübdetü’l-mehâdîmü’l-fihâm fazîletlü Mehmed Ârif Molla Efendi, Fahrü’l-müderrisîni’l-kirâm Mehmed Salih Efendi b. el-müvellâ el-merhûm Mustafa Efendi, Zübdetü’l-müderrisîni’l-kirâm Muradzâde es-Seyyid Mehmed Murad Efendi b. el-müvellâ el-merhûm es-Seyyid Ahmed Efendi, Müderrisîn-i kirâmdan Necibzâde es-Seyyid Feyzullah Efendi.</p>          <br><a title="Önceki sayfa" style="text-decoration:none" href="./ayrmetin.php?idno=30222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>