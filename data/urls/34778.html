﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 173<br>Hüküm no: 125<br>Orijinal metin no: [56-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgancılar Kethudası Mehmed Emin Ağa’nın, Şeyh Ahmed Efendi’ye açtığı alacak davasında sulh olduğu</b><br><br>200 guruşa sulh<br><br>Ma‘rûz<br><br>Sâhib-i arzuhâl Yorgancılar Kethudâsı el-Hâc Mehmed Emin Ağa b. Abdullah b. Abdurrahman tarafından husûs-ı âtîde vekîl olduğu el-Hâc Halil Ağa b. İbrahim ve Mehmed b. Mahmud nâm kimesneler şehâdetleriyle sâbit olan Yorganî Hasan b. Mahmud meclis-i şer‘-i münîrde derûn-ı arzuhâlde ismi mezkûr es-Seyyid eş-Şeyh Ahmed Efendi b. Ali muvâcehesinde müvekkilim merkūmun mezbûr es-Seyyid eş-Şeyh Ahmed Efendi zimmetinde cihet-i havâle-i sahîhadan bin iki yüz elli dört senesi Cumâdelâhiresinin yirmi üçüncü günü târihiyle müverrah karz unvânıyla mu‘anven bir kıt‘a temessük mantûkunca beş yüz guruş alacağı olmağla meblağ-ı mezkûr beş yüz guruşu merkūm es-Seyyid eş-Şeyh Ahmed Efendi’den bi’l-vekâle hâlâ taleb ederim deyü tasaddî eylediğim da‘vâmdan bâ-tavassut-ı muslihîn merkūm ile kat‘a li’n-nizâ‘ iki yüz guruş üzerine bi’t-terâzî ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini ibrâ-i âm ile kabûlü hâvî bi’l-asâle ve bi’l-vekâle ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr iki yüz guruşu müvekkil-i merkūm el-Hâc Mehmed Emin Ağa için vekîl-i müdde‘î-i merkūm Hasan’a bi’t-taleb edâ ve teslîme mezbûr es-Seyyid eş-Şeyh Ahmed Efendi’ye tenbîh olunduğu İstanbul Mahkemesi’nden huzûr-ı âlîlerine i‘lâm olundu. El-emrü li-men-lehü’l-emr.<br><br>Fi’l-yevmi’s-sâdis min-Zilka‘deti’ş-şerîfe li-sene seb‘a ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=34777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>