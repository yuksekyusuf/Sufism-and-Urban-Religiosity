﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 111<br>Hüküm no: 105<br>Orijinal metin no: [27a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bâli b. Abdurrahman’dan intikal eden evdeki hisse satışı</b><br><br>Bundan akdem vefât eden Bâli b. Abdurrahman nâm müteveffânın sulbiye kızı Âişe nâm hâtun meclis-i şer‘-i şerîfde hâmil-i hâze’l-kitâb Hüseyin b. İbrahim mahzarında ikrâr ve i‘tirâf edip mahmiye-i Galata müzâfâtından kasaba-i Kasımpaşa mahallâtından Hacı Hasan mahallesinde vâki‘ bir tarafdan Derviş Hüseyin b. Abdullah ve bir tarafdan haffâf Mehmed ve bir tarafdan Âişe hâtun mülkleri ile ve bir tarafdan tarîk-i âm ile mahdûd olup bi’r-i mâyı ve kenîfi ve eşcâr-ı müsmireyi müştemil muhavvatayı hâvî bir bâb fevkānî menzilden müteveffâ-yı mezbûr babamdan li eb ve üm karındaşım ve usûbet-i nesebiyye tarîki üzre vârisi olan Hüseyin’e alâ tarîki’l-münâsaha intikāl eden doksan altı sehimden yirmi sehim hisse-i şer‘iyyesini mezbûr Hüseyin’den bin iki yüz akçeye iştirâ etmiş idim hâlen zikr olunan sihâmdan merkūm Hüseyin’den iştirâ ettiğim yirmi yedi sehim hisseyi mezbûr Hasan’a bin iki yüz nakid akçeye bey‘-i sahîh-i şer‘î ile bey‘ edip kabz-ı semen ve teslîm-i mebî‘ edip mezkûr Hasan dahi kabz ve tesellüm edip meblağ-ı mezbûr bin iki yüz akçeyi mezbûr Hasan’a edâ ettiğim zamânda zikr olunan hisse yine benim olmak üzre şart eyledi dedikde mukırra-ı merkūme Âişe’nin minvâl-i meşrûh üzre sudûr ve zuhûr eden ikrârını mukarrun leh merkūm Hasan dahi bi’l-muvâcehe tasdîk ve bi’ş-şifâhe tahkīk etti ve mâ vaka‘a bi’t-taleb ketb olundu<br><br><br>Şuhûdü’l-hâl: el-Mezbûrûn</p>          <br><a title="Önceki sayfa" style="text-decoration:none" href="./ayrmetin.php?idno=19669"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19671"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o255"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>