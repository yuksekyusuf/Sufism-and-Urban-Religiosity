﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 132<br>Hüküm no: 185<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Efendi’nin damadının evine kızının gitmesine şartlı olarak razı olduğu</b><br><br>Ma‘rûz;<br><br>Sahib-i arzuhâlin kayınpederi el-Hâc Ali Efendi ve zevcesi meflûçlar olup meclis-i şer‘a ihzârları müte‘assir olmağla iltimâslarıyla taraf-ı şer‘den başkâtib efendi dâ‘îleri mezbûr el-Hâc Ali Efendi’nin Üsküdar’da Hamza Fakih mahallesinde sâkin olduğu menzile varıp ba‘de akdi’l-meclis mezbûr el-Hâc Ali Efendi sahib-i arzuhâl es-Seyyid Mustafa <<Efendi tarafından>> cemî‘ sekrâna mübtelâdır deyü kızını menziline vermeden ibâ’ edip sahib-i arzuhâl es-Seyyid Mustafa meclis-i ma‘kūd-ı mezkûrda cemî‘ sekrân tâib ve müstağfireten pederimin sâkin olduğu Hamza Fakih mahallesinde bir mesken-i şer‘î îcâr ve istîcâr ve zevcesi Hanife yanına bir enîse hatun vaz‘ eylemek üzere hüsn-i mu‘âşeret eylemeğe ta‘ahhüd ve iltizâm ettikde mezbûr el-Hâc Ali Efendi dahi üç güne dek kızı mezbûreyi zevci merkūma teslîme râzı olduğunu merkūm dâ‘îleri mahâllinde tahrîr ba‘dehû ümenâ-i şer‘le gelip alâ-vukū‘ihî inhâ eylediği bi’l-iltimâs huzûr-ı âlîlerine i‘lâm olundu.<br><br>Fî Zilka‘de sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o277"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>