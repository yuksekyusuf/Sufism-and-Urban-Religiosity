﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 569<br>Hüküm no: 438<br>Orijinal metin no: [104b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın vasisi Hatice’de birikmiş olan kırk bin akçenin sağ akçeye dönüştürüldüğü</b><br><br>Husûs-ı âti’l-beyânın mahallinde ketb ü tahrîri iltimâs olunmağın kıbel-i şer‘den me’zûn Mevlânâ Uşşâkī Mehmed Efendi irsâl olunup ol dahi mahmiye-i İstanbul’da Ayasofya kurbünde Hasan Ağa mahallesinde sâkin es-Seyyid İbrahim Çelebi b. es-Seyyid Abdülmuttalib’in menziline varıp zeyl-i vesîkada mektûbü’l-esâmî Müslimîn huzûrlarında akd-i meclis-i şer‘-i nebevî eylediğinde mahmiye-i mezbûrede Akbıyık mahallesinde sâkin iken bundan akdem vefât eden el-Hâc Ahmed b. el-Hâc İbrahim’in sagīr oğlu Mustafa’nın vasiye-i mansûbesi ve menzil-i mezbûrda sâkine olan zâtı ma‘rifet-i şer‘iyye ile ârifân Murtaza Ağa b. Hüseyin ve Mustafa Beşe b. Ahmed ta‘rîfleriyle mu‘arrefe olan Hadîce bt. Bali nâm hatun meclis-i ma‘kūd-ı mezbûrda hâlâ zevci bâ‘isü’l-vesîka mezbûr es-Seyyid İbrahim Çelebi mahzarında ikrâr ve takrîr-i kelâm edip vasiyesi olduğum sagīr-i mezbûrun mal-ı müntakilinden makbûzum olan kırk bin akçe mütekarrer olmağla tebdîl içün bundan esbak mezbûr es-Seyyid İbrahim Çelebi’ye vermiş idim. El-hâletü hâzihi zikr olunan mütekarreri mezbûr es-Seyyid İbrahim Çelebi sağ akçeye tebdîl ettikden sonra meblağ-ı merkūmun yüz altmış guruşunu benim emrim ile sagīr-i mezbûrun hıtânı levâzımına ve hocasına ve îdiye iştirâ olunan libâsına ve kurbânına harc ü sarf edip yedinde bâkī kalan yüz yetmiş üç guruş ve bir sülüs guruşu dahi işbu mahalde bana def‘ ve teslîm ben dahi yedinden ahz u kabz eyledim min-ba‘d meblağ-ı merkūmdan yedinde ve zimmetinde bir akçe bâkī kalmadı dedikde gıbbe’t-tasdîkı’ş-şer‘î vâki‘ hâlî mevlânâ-yı mezbûr mahallinde ketb ü tahrîr ba‘dehû ma‘an mürsel Yusuf b. Abdullah ile mahall-i şer‘a gelip vukū‘u üzere inhâ ve takrîr etmeğin mâ-vaka‘a bi’t-taleb kayd şüd.<br><br>Fî 2 min-Cumâdelûlâ sene 1110.<br><br>Şuhûdü’l-hâl: Mustafa Efendi b. Ali el-imâm, Mehmed Çelebi b. Şa‘bân, Mustafa Beşe b. Şa‘bân, Mehmed Çelebi b. Hızır, el-Hâc Mehmed b. Habib, Mehmed Ağa b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0569"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1140"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>