﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 69<br>Hüküm no: 20<br>Orijinal metin no: [5a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Astârcı esnâfından Mustafa Efendi’nin astârcı esnâfının kethüdâsı Seyyid el-Hâc Ahmed Efendi’den alacağını tahsil ettiği</b><br><br>İstîfâ-yı deyn<br><br>Husûs-ı âti’l-beyânın mahallinde ketb ü tahrîri için cânib-i şerî‘at-ı garrâdan bi’l-iltimâs me’zûnen irsâl olunan kâtib es-Seyyid Hafız Osman Nuri Efendi mahmiye-i İstanbul’da Sarachâne kurbünde Haydar mahallesinde vâki‘ astârcı esnâfından Mustafa Efendi b. el-Hâc Halil Efendi’nin müste’ciren sâkin olduğu menzile varıp zeyl-i kitâbda muharrerü’l-esâmî müslimîn huzûrlarında akd-i meclis-i şer‘-i nebevî etdikde mezbûr Mustafa Efendi meclis-i ma‘kūd-ı mezkûrde esnâf-ı merkūme kethüdâsı işbu bâ‘isü’l-kitâb es-Seyyid el-Hâc Ahmed Efendi b. es-Seyyid Hüseyin mahzarında ikrâr-ı tâm ve takrîr-i kelâm edip mezbûr es-Seyyid el-Hâc Ahmed Efendi zimmetinde mâlımdan ve yedimden iştirâ ve kabz eylediği top ve fiyâtı beynimizde ma‘lûm mânifatura emti‘ası ta‘bîr olunur bâ-defter-i müfredât basma ve astar ve sâire esmânından ba‘de’l-muhâsebe alacak hakkım olan on sekiz bin üç guruşu mezbûr es-Seyyid el-Hâc Ahmed Efendi bundan mukaddem mahzar-ı şuhûdda bana def‘ u teslîm eylediğinde ben dahi yedinden tamâmen ve kâmilen ahz u kabz edip mezbûr es-Seyyid el-Hâc Ahmed Efendi’nin yed ve zimmetinde bir akçe ve bir habbe hakkım ve alacağım kalmamışdır deyu mukırr-ı mezbûr Mustafa Efendi’nin sâdır olan takrîr-i meşrûhunu mezbûr es-Seyyid el-Hâc Ahmed Efendi tasdîk ve tahkîk eylediğini kâtib-i mûmâ-ileyh mahallinde ilh.<br><br>Fi 10 Zilka‘de sene 1278<br><br>Şuhûdü’l-hâl: Şâhidûne’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=35694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>