﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 535<br>Hüküm no: 836<br>Orijinal metin no: [97b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kemerci dükkânında kanunlara aykırı olarak bakkal esnâfına mahsus malzeme satan Osman’a mani olunması</b><br><br>Maʻrûz-ı dâʻî-i Devlet-i aliyyeleridir ki;<br><br>Medîne-i Ebâ Eyüb el-Ensârî ve tevâbiʻi Hasköy’de vâkiʻ ashâb-ı arzuhâl bakkal esnâfının pazarbaşıları Mustafa Çelebi ve Ali Yazıcı ve el-Hâc İbrahim nâm kimesneler ile Tanaş ve Bihor ve Panayot ve Yani ve Servan ve Balıkçıoğlu Dimo ve sâirleri meclis-i şerʻ-i hatîrde medîne-i mezbûre sûkunda turşucu karşısında dükkânı olan Kemerci Osman muvâcehesinde yedimizde olan emr-i âlîşânda mastûr olduğu üzere bakkal ihdâs etmek ve bakkal esnâfına mahsûs zehâyiri beyʻ eylemek memnûʻâtdan iken mezbûr Osman kâr u kisbine kanâʻat etmeyip hilâf-ı emr-i âlîşân bakkal metâʻı ve sâir zehâyiri beyʻle nizâmımızın ihtilâline bâʻis ve bâdî olmağla mazmûn-ı emr-i şerîf ile amel ve hilâfına vazʻ u hareket eylememek üzere tenbîh ve iʻlâm olunmak matlûbumuzdur deyü takrîrlerine muvâfık emr-i şerîf ibrâzıyla iştikâ etdiklerinde mezbûr Osman dahi mazmûn-ı emr-i âlî ve nizâm-ı kadîmlerine muhâlif ve mugāyir bakkāllara mahsûs olan metâʻı beyʻini ikrâr ve iʻtirâf ve baʻde’l-yevm hilâf-ı emr-i âlîşân ve mugāyir-i nizâm-ı kadîm [98a] bakkal metâʻı beyʻle esnâf-ı mezbûreyi rencîde ve remîde etmeyip kendine mahsûs olan kisbine râzı olup mevcûd olan bakkal metâʻını narh-ı rûzîsi üzere esnâfa beyʻa taʻahhüd eylediği huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’r-râbiʻ ve’l-ışrîn min-Zilka‘deti’ş-şerîfe li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17788"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17790"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>