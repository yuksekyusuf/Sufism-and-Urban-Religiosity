﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 233<br>Hüküm no: 257<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hanım’ın, hacdan dönüşte Kahire’de vefat eden Halil Ağa’nın kızı olduğu ve eşi Ahmed Beşe’yi tereke hususunda vekil tayin ettiği</b><br><br>Vilâyet-i Rumili’de medîne-i Yenişehir’de nâibü’ş-şer‘ olan Hasan Efendi b. Ömer b. Eymir kıbelinden hatt ü hâtemini hâvî bin seksen bir Cumâdelûlâsı’nın yirmi dördüncü gününde müverrah Ahmed Beşe b. Mahmud yedinde nakl-i şer‘î vârid olup mazmûnu medîne-i mezkûre mahallâtından Kazgancızâde mahallesinde sâkine Hadîce nâm hatun vech-i âtî üzere da‘vâ-yı sahîha-i şer‘iyye ile mesbûk istişhâd-ı şer‘î sudûrundan sonra udûl-ı Müslimînden olup mahalle-i mezkûre sükkânından el-Hâc Ali b. Hasan b. Bali ve Yeğenzâde mahallesi sükkânından Ali Efendi b. Bali b. Ali nâm kimesneler nakl ü tahvîl için mahall-i cerh ve ta‘dîlde her biri edâ-i şehâdet-i şer‘iyye edip fi’l-asl mahalle-i mezbûre ahâlîsinden ve Dergâh-ı âlî yeniçerilerinin Altmışdokuzuncu Cemâ‘ate mahsûs odanın sâbıkā çorbacısı olup bundan akdem tarîk-i hacc-ı şerîfde avdetde Mısr-ı Kāhire’de vefât edip mecmû‘ terekesi hâlâ mahmiye-i İstanbul’da Derviş Ali mahallesinde sâkine li-ebeveyn kız karındaşı Fâtıma Hatun yedinde olduğu mesmû‘umuz olan merhûm Halil Ağa’nın müsteşhide-i mezkûre Hadîce sulbiye kızıdır ashâb-ı ferâizden zâhirde mezbûre Hadîce’den gayrı vârisi ve terekesine müstahıkk-ı âhar olduğu ma‘lûmumuz değildir ve müsteşhide-i mezkûre Hadîce Hatun tereke-i müteveffâ-yı mezbûrdan nısf hissesini hakk-ı taleb ve ahz vardır, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdikde gıbbe’t-ta‘dîl ve’t-tezkiye şehâdetleri makbûle oldukdan sonra müsteşhide-i mezkûr mecmû‘-ı tereke-i müteveffâ-yı mezbûreye vâzı‘atü’l-yed olan mezbûre Fâtıma’dan da‘vâ ve taleb ve ahz u kabza ve bey‘e ve kendüye îsâle ve kabz ü îsâl mütevakkıf olduğu umûrun [50a] küllîsine zevci nâkilü’l-kitâb mezbûr Ahmed Beşe’yi tarafından vekîl ve nâib-i menâb nasb u ta‘yîn eyledikde ol dahi vekâlet-i mezbûreyi kabûl ve merâsimini edâya ta‘ahhüd eylediğini hâvî bulunmağın kitâb-ı mezbûr nâkil-i mezbûr Ahmed Beşe talebiyle mecmû‘-ı tereke-i müteveffâ-yı mezbûra vâzı‘atü’l-yed olan müteveffâ-yı mezbûr Halil Çorbacı’nın li-ebeveyn kız karındaşı mezbûr Fâtıma’nın ve tarafından husûs-ı âti’l-beyâna sâbitü’l-vekâle vekîl olan Attâr Mehmed Çelebi b. ( ) muvâcehesinde feth ü kırâet ve istintâk olundukda mezbûr Mehmed Çelebi müvekkilesinin vech-i muharrer üzere mecmû‘-ı tereke-i müteveffâ-yı mezbûra vaz‘-ı yedini ikrâr, lâkin kitâb-ı merkūm mevlânâ-yı mezbûr kıbelinden vârid kitâb ve zeylinde olan hat ve hâtemi mevlânâ-yı mezbûrun hatt ü hâtemi olduğunu inkâr edicek zeyl-i kitâbda isimleri terkîm olunan yol şâhidleri olan Halil Beşe b. Mustafa ve Mehmed Beşe b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu kitâb-ı mûmâileylh Hasan Efendi b. Ömer b. Eymir’in kitâbı olup bizim üzerimize kırâet eyleyip huzûrumuzda imzâ ve mühürleyip isimlerimizi zeyline yazıp hat ve hâtemine bizi işhâd eyledi, biz kitâb-ı mezbûr mevlânâ-yı mezbûrun kitâbı ve zeylinde olan hatt ü hâtemi mevlânâ-yı mezbûrun hatt ü hâtemi olduğuna şâhidleriz, şehâdet dahi ederiz deyü her biri edâ-i şehâdet-i şer‘iyye etdiklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Fahrü’l-akrân Mehmed Ağa b. Abdurrahman, fahrü’l-kuzât Süleyman Efendi b. İbrahim, Hacı Receb Çelebi b. Mehmed, Abdüllatif Çelebi b. ( ), fahrü’l-kuzât Davud Efendi b. Abdülmennan.</p>          <br><a title="Önceki sayfa" style="text-decoration:none" href="./ayrmetin.php?idno=2574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>