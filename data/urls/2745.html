﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 356<br>Hüküm no: 427<br>Orijinal metin no: [80b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun’un borçlarını ödemek üzere tayin edilen kayyum tarafından menzilinin Abdülhalim’e satılması</b><br><br>Mahmiye-i İstanbul’da Emir Buhârî mahallesinde sâkine iken bundan akdem medyûneten vefât eden Emine bt. Mustafa Efendi nâm hatun veresesi terekesini kabz ve düyûnunu edâdan imtinâ‘ etmekle müteveffât-ı mezbûrenin terekesini kabz ve düyûnunu edâya taraf-ı şer‘den kayyım nasb u ta‘yîn olundukda kayyımlığı kabûl eden İbrahim Çelebi b. Muharrem nâm kimesne meclis-i şer‘-i şerîfde işbu bâ‘isü’l-kitâb Abdülhalim b. Abdülkerim nâm kimesne mahzarında ikrâr ve takrîr-i kelâm edip müteveffât-ı mezbûrenin terekesinden olup mahalle-i mezbûrede vâki‘ bir tarafdan Ahmed Ağa mülkü ve bir tarafdan diğer Ahmed Ağa mülkü ve bir tarafdan Filancı? ( ) veresesi mülkleri ve bir tarafdan ba‘zan İbrahim Çorbacı tasarrufunda olan vakıf menzil ve bir tarafdan ba‘zan tarîk-i âm ile mahdûd muhavvata-i hâriciyesi üç bâb fevkānî oda ve iki sofa ve tahtânî bir ahur ve bir kenîfi ve muhavvata-i dâhiliyesi üç bâb oda ve iki bâb tahtânî oda ve iki su kuyusu ve kenîf ve bahçeyi müştemil menzili cümle tevâbi‘ ve levâhıkı ve kâffe-i hukūk ve merâfıkı ile ba‘de’l-müzâyede ve inkıtâ‘ı’r-rağbe mezbûr Abdülhalim tarafeynden îcâb ve kabûlü hâvî ve şurût-ı müfsideden ârî bey‘-i bâtt-ı sahîh-i şer‘î ile semen-i misli seksen bin akçeye bey‘ ve teslîm ol dahi istirdâd ve tesellüm etdiğinden sonra semen-i mezbûr seksen bin akçeyi mezbûr Abdülhalim yedinden tamâmen ahz u kabz eyledim, min-ba‘d menzil-i mahdûd-ı mezbûr Abdülhalim’in mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Fahrü’l-müderrisîn Derviş Efendi b. Emrullah, Mustafa Efendi b. el-Hâc Mehmed Nasuh Beşe b. Mustafa, Ebubekir Çelebi b. Mustafa, Mustafa Beşe b. Ahmed, Hasan Efendi b. Cafer, İbrahim Çelebi b. Muharrem, Osman Çavuş b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2744"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2746"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>