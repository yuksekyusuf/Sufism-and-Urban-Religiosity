﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 377<br>Hüküm no: 471<br>Orijinal metin no: [95b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaybolan ve Mehmed b. Veli’nin elinde bulunan Zenci Musa’nın teslim olunması</b><br><br>Ma‘rûz,<br><br>Uşak kazâsına tâbi‘ Hasköy nâm karye ahâlîsinden Ali b. Ramazan b. Turan? tarafından zikri âtî husûsa vekîl olduğu Hasan Bey b. Mustafa ve Himmet b. Süleyman şehâdetleriyle sâbit olan sâhib-i arzuhâl Mehmed b. Veli mahfil-i şer‘iyyâtda sâbıkā İzmir Voyvodası derûn-ı arzuhâlde mezkûrü’l-ism el-Hâc Mehmed Ağa b. Ahmed muvâcehesinde işbu uzun boylu Zenciyü’l-asl Müslimetü’l-mille mültehî Musa müvekkilim mezbûr Ali’nin abd-i memlûkü olup târîh-i i‘lâmdan altı ay mukaddem yedinden ibâk etmiş idi. Hâlâ mezbûr el-Hâc Mehmed Ağa’nın yedinde bulmamla bi’l-istihkāk bi’l-vekâle taleb ederim deyü da‘vâ etdikde merkūm el-Hâc Mehmed Ağa cevâbında mevsûf-ı mezbûru târîh-i mezkûrda medîne-i mezbûrede voyvoda olmamla yava olmak üzere ahz ve bi’l-emâne vaz‘-ı yed ederim deyü vaz‘-ı yedini ikrâr ve müvekkil-i mezbûrun abd-i memlûkü olup ber-vech-i muharrer yedinden ibâk eylediğini ba‘de’l-inkâr [96a] müdde‘î-i vekîl-i mezbûr ber-vech-i muharrer müdde‘âsını adâletleri zâhire olan Molla Osman b. Mustafa ve Hasan b. Mustafa şehâdetleriyle muvâcehesinde isbât etmeğin mûcebiyle mevkūfen li’l-yemîn ale’l-müvekkil ba‘de’l-hükm mevsûf-ı mezbûru vekîl-i merkūm Molla Mehmed’e redd ü teslîme mezbûr el-Hâc [Mehmed] Ağa’ya tenbîh olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fi’l-yevmi’l-ışrîn min-Muharremi’l-harâm li-sene isneteyn ve seb‘în ve mi’ete ve elf.</p>          <br><a title="Önceki sayfa" style="text-decoration:none" href="./ayrmetin.php?idno=42576"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42578"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>