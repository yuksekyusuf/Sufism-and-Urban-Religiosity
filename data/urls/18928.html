﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 286<br>Hüküm no: 448<br>Orijinal metin no: [102b-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. Martinoz’un İlyas Çelebi’nin vârisi olduğu</b><br><br>Sebeb-i tahrîr-i hurûf ve inhâsı ve bâ‘is-i tastîri ve inşâ oldur ki Udûlden Serfiçe kasabası mahallâtından Debbâğlar mahallesinde sâkin olan Ferhad b. Kılıç ve yine kasaba-i mezbûre mahallâtından Enver mahallesinden Hasan b. Abdurrahman nâm kimesneler cerh ve ta‘dîl mahallinde nakil ve tahvîl maksadıyla meclis-i şer‘a hâzırân olup hâmil-i hâze’l-kitâb Mehmed er-Râcil b. Martinoz b. Dimo b. Masturaki’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müdde‘î-i mezkûr Mehmed, medîne-i mahmiye-i Galata’da bundan akdem fevt olan ve muhallefâtı Kamer bt. Abdullah nâm annesi tarafından zabt edilen İlyas Çelebi b. Mehmed Çelebi Reis b. el-Hâc Maksud b. Ahmed b. Masturaki nâm sabînin usûbet-i nesebiyye cihetiyle vârisidir. Şu cihetle ki, müdde‘î-i mezkûrun dedesi Dimo ve müteveffâ-yı merkūmun dedesi Ahmed ana baba bir karındaşdır. Babaları mezbûr Masturaki, anneleri zimmiye Maro’dur. Müdde‘î-i mezbûr, müteveffâ-yı mezkûrun babasının amca oğludur. Verâseti ona münhasırdır. Ondan başka vâris ve terekesine müstehık kimesne ma‘lûmumuz değildir. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mû‘teber oldu. Hakīkat-i hâl ve masdûkat-ı makāl gıbbe’t-taleb ve’s-suâl sultânü’l-ulemâ’i’l-izâm burhânü’l-fuzalâi’l-fihâm feridü asr lâ-yûced lehû misâl vahîdü dehr yudrab bi fezâilihî li emsâl fâtihu ebvâbi’l-me‘ânî bi miftâhi beyânihî kâşifü’l-esrâri’l-belâğa hâizü’l-fezâil ve’l-me‘âlî ve’l-mefâhir hâvî ezimmeti’l-ulûm fi’l-bâtın ve’z-zâhir câmi‘ü’l-fürû‘ ve’l-usûl sadru şerî‘ati’r-resûl mevlâ’l-mevâlî ale’l-ıtlâk hâkimü’l-cumhûr bi’l-istihkāk yani vilâyet-i Rumeli-i ma‘mûre kazaskerine ve usûl ve nüvvâbdan kitâb-ı mezbûr vâsıl olan hükkâm-ı zevi’l-ihtirâm kıbellerine inhâ olundu ki kabûl ile in‘âm ve medlûlü ile amel-i tâm edeler. Cerâ zâlike ve hurrire fî yevmi’t-tâsi‘ min şehri Şa‘bâni’l-mu‘azzam sene tis‘a ve tis‘în ve tis‘a mi’e sene 999. Şuhûdü’t-tarîk: Şah Çavuş b. Mustafa Ağa min çavuşân-ı Dergâh-ı âlî, Fâik Çelebi b. Haydar Bey İşbu vesîka-i sahîha-i şerîfe Serfiçe kadısı Derviş Ahmed b. Mehmed’in mecâlis-i şerîfe-i latîfelerine yazıldı. Ufiye anhümâ.</p>          <br><a title="Önceki sayfa" style="text-decoration:none" href="./ayrmetin.php?idno=18927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>