﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 611<br>Hüküm no: 964<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meczup olduğunu iddia ederek ailesi ve komşularını rahatsız eden Derviş Mehmed’in kefile bağlandığı</b><br><br>Ma‘rûz;<br><br>Sâdır olan fermân-ı âlîlerine imtisâlen izzetlü bostancıbaşı ağa tarafından ta‘yîn olunan mübâşir ve Üsküdar ustası hâzır oldukları hâlde Medîne-i Üsküdar’da Hasanağa mahallesi ahâlisinden İmâm el-Hâc Ahmed Efendi b. Mustafa ve eş-Şeyh Ahmed Efendi b. Mehmed ve Hüseyin b. Ali ve Hüseyin b. Mehmed ve Mehmed Çelebi b. İbrahim ve Ahmed b. Mehmed ve Ali b. Ahmed nâm kimesneler meclis-i şer‘a hâzırûn olup mahalle-i mezbûre sükkânından derûn-ı arzuhâlde isimleri mezkûr Derviş Mehmed, vâlidesi Fatıma’nın keyfiyet-i hâlleri ahâli-i merkūmûndan suâl olundukda mezbûre Fatıma Hatun kendi hâlinde ırzıyla mukayyed olup oğlu mezbûr Derviş kendini meczûb sûretine koyup vâlidesi merkūmenin nev be-nev celb-i mâl sevdâsıyla menziline duhûl ve ba‘zı eşyâsını ahz ü itlâfıyla vâlidesine ezâ ve tekdîrden hâlî olmamağla bi’d-defa‘ât kendiye taraf-ı zâbitândan tenbîh olunup mütenebbih olmadığından ma‘adâ târih-i i‘lâmdan iki üç gün mukaddem yine vâlidesi merkūmenin menziline duhûl, bana harçlık ver deyü ihâfe ve üzerine hücûm ve tazyîk ve tahzîrden hâlî olmayıp hâlâ mahalle-i mezbûrede sâkine zevce-i mutallakası Hafize bt. Mehmed ve mechûletü’l-ahvâl diyâr-ı âhardan ba‘zı nisâ tâifesiyle ahâli-i mahalle imzâsıyla işbu arzuhâli takdîm eylediler deyü bi’l-muvâcehe ihbârlarında mezbûrât dahi ahâli-i mahalle lisânından bizler arzuhâl eyledik deyü ikrâr etmeleriyle mezbûr Derviş Mehmed vâlidesi mezbûreye ber-vech-i muharrer tazyîk ve ta‘cîz etmeyip her vechile tahsîl-i rızâsında olmak üzere kefîle rabt birle re’y-i âlîlerine menût olduğu bi’l-iltimâs huzûr-ı âlîlerine i‘lâm olundu.<br><br>Fî 23 min-Ra sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b611"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1020"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>