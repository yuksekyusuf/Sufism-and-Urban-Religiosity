﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 435<br>Hüküm no: 560<br>Orijinal metin no: [115a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Efendi’nin kölelerinin hür oldukları yolundaki iddialarının ispatlanamadığı</b><br><br>Bâ-mühr-i efendi,<br><br>Ma‘rûz,<br><br>Anadolu’da Samakoy kazâsı ahâlîsinden müteveffâ el-Hâc Ahmed Efendi b. Ramazan b. Nasuh’un verâseti zevce-i metrûkesi Şerife Hadice bt. es-Seyyid Abdülaziz ile sulbî kebîr oğulları es-Seyyid Ali Efendi ve es-Seyyid Mehmed Efendi ve es-Seyyid Mustafa’ya inhisârı tahakkukundan sonra müteveffâ-yı mezbûrun terekesinden ve hâlâ verese-i mezbûrûnun emlâk-ı mevrûseleri olmak üzere yedlerinde olup rıklarını mukır ve mu‘terifeler kıbel-i şer‘den ber-vech-i âtî da‘vâya me’zûnlar olan orta boylu açık kara kaşlı Gürciyyü’l-asl Hüseyin ile sinn ü cüssesinin bülûğa tahammülleri olmağla bülûğlarını mu‘terifler olup her biri kumral kaşlı, sarı ela gözlü, Hasan ve Âişe nâm karındaşlar meclis-i şer‘-i hatîrde kendülere bi’l-verâse vaz‘-ı yedleri mütehakkık olan arzuhâl sâhibleri mezbûrân es-Seyyid Ali Efendi ve es-Seyyid Mehmed Efendi muvâcehelerinde biz müteveffâ-yı mezbûrun abd-i memlûkü olup ba‘de vefâtihî mezbûrân ile verese-i sâiresine irsle intikāl eylediğimizden sonra mezbûrân es-Seyyid Ali Efendi ve es-Seyyid Mehmed Efendi altmış dokuz senesi Şevvâli’nin birinci günü kazâ-i mezbûra tâbi‘ Hacıköyü’nde her birimizde olan hisselerini i‘tâk etmeleriyle biz sâir harâir-i asliyyât gibi hürler olup ancak sâir veresenin hisselerini bey‘i lâzım gelmeğin mezbûrân es-Seyyid Ali Efendi ve es-Seyyid Mehmed Efendi kemâ-kân rıkk olmak üzere bi-gayr-ı hakkın vaz‘-ı yed ederler deyü da‘vâ etdiklerinde onlar dahi müdde‘ûn-ı mezbûrûn rakīkler olup mülk-i mevrûsları olmak üzere vaz‘-ı yedlerini ikrâr, lâkin ber-vech-i muharrer müdde‘âlarını inkâr etmeleriyle mevsûfûn-ı mezbûrûn ber-minvâl-i muharrer müdde‘âlarını isbâtdan izhâr-ı acz ile istihlâf etmeleriyle mezbûrân es-Seyyid Ali Efendi ve es-Seyyid Mehmed Efendi’den her birine muvâcehelerinde vech-i şer‘î üzere yemîn verilmeğin mûcebiyle müdde‘ûn-ı mezbûrûn Hüseyin ve Hasan ve Âişe husûs-ı mezkûr için bilâ-beyyine-i âdile mu‘ârazadan ba‘de’l-men‘ kemâ-fi’l-evvel rıkka inkıyâd etmek üzere her birine tenbîh olunduğu huzûr-ı âlîlerine i‘lâm olundu.<br><br>Fî 25 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b435"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>