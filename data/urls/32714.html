﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 311<br>Hüküm no: 288<br>Orijinal metin no: [58b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Divrik’te Balaban Abdullah vakfı tevliyetinin Seyyid Ahmed Necib Halîfe’ye tevcihi</b><br><br>Divrik’te Balaban Abdullah vakfının berâtı tevcîhi<br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlişâna imtisâlen arzuhâl ve derkenâr-ı mezkûr Divriği’de vâki‘ Balaban b. Abdullah Evkāfından Oramki karyesi ….? mâlikânesi vakfının humus sehm ile tevliyetine bâ-berât-ı âlîşân meşrûtiyet üzere mutasarrıf olan aslah-ı erşed-i evlâd-ı vâkıfdan Mehmed Halîfe veledeş fevt olmağla müteveffâ-i mezbûrun sulbî kebîr oğlu sâhib-i arzuhâl es-Seyyid Ahmed Necib Halîfe dâ‘îleri aslah-ı erşed-i evlâd-ı vâkıfdan ve tevliyet-i mezkûreye kendiden gayrı müstehak olmamağla tevliyet-i mezkûre zikr olunan humus sehm ile şart-ı vâkıf üzere kendüye tevcîh buyrulmak bâbında meclis-i şer‘de takrîr ve istid‘â ettikte merkūm es-Seyyid Ahmed Necib Halîfe mütevellî müteveffâ-i mezbûrun sulb-ı sahîh oğlu olup bi’l-cümle takrîr-i meşrûhu vâkı‘a mutâbık ve nefsü’l-emre muvâfık idüğü erbâb-ı vukūfdan el-Hâc Mustafa Ağa b. Osman ve Mustafa Ağa b. Ömer ve es-Seyyid Hayrullah Efendi b. es-Seyyid İbrahim ve es-Seyyid Mustafa Efendi b. el-Hâc Mehmed nâm mevsûku’l-kelâm bî-garaz Müslimîn alâ-tarîkı’ş-şehâde haberleriyle zâhir ve mütehakkık olmağın mûcebiyle tevliyet-i merkūme humus sehm ile müteveffâ-i mezbûr Mehmed Halîfe Veledeş’in mahlûlünden sulb-ı sahîh oğlu ve aslah-ı erşed-i evlâd-ı vâkıfdan sâhib-i arzuhâl mezbûr es-Seyyid Ahmed Necib Halîfe’ye meşrûtiyet üzere tevcîh ve yedine berât-ı şerîf-i âlîşân sadaka ve ihsân buyrulmak iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 15 Receb sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32713"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32715"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>