﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 460<br>Hüküm no: 463<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebuşeyh Kadısı Sefer Efendi b. Resul’e ikrar ettiği yüz kırk guruş borcunu Hacı Mansur b. Mehmed’e ödemesi için bir yıl süre verildiği</b><br><br>Medîne-i Üsküdar muzâfâtından Şile nâhiyesine tâbi‘ Ova nâm karye sâkinlerinden olup diyâr-ı Mısriyye’de muvakkaten Ebûşeyh kādısı olan Sefer Efendi b. Resul meclis-i şer‘-i hatîr-i lâzimü’t-tevkīrde işbu bâ‘isü’l-kitâb el-Hâc Mansur b. Mehmed nâm kimesne mahzarında bi’t-tav‘i’s-sâf ikrâr ve i‘tirâf edip mezbûr el-Hâc Mansur mülk ve hakkı olan iki yüz yetmiş yedi dirhem bir sîm kuşak ve altı sahan ve bir tencere ve bir kazgan ve bir sini ve altı beledî müsta‘mel yasdık ve altı müsta‘mel yüz yasdığı ve üç müsta‘mel minder ve bir müsta‘mel döşek ve bir müsta‘mel beledî yorgan ve üç müsta‘mel Yanbolu kebesi ve bir müsta‘mel Selanik orta keçesi ve iki müsta‘mel sepet sandığı ve bir Frengî sandık ve bir çift demir üzengi ve bir mor kantarını yüz kırk aded esedî guruşa bana bey‘ ve teslîm ben dahi yedinden iştirâ ve tesellüm edip âhara bey‘ ile istihlâk eylediğim ecilden semeni zimmetimde deyn olmağla meblağ-ı mezbûru benden hâlâ taleb eyledikde edâya iktidârım olmamağla isti‘câl eylediğimde târih-i kitâbdan bir sene tamâmına te’cîl etmeğin meblağ-ı mezkûr yüz kırk aded esedî guruş sene tamâmına müeccel ve mev‘ûd merkūm el-Hâc Mansur’a zimmetimde lâzimü’l-edâ ve vâcibü’l-kazâ deynimdir dedikde mukırr-ı merkūm Sefer Efendi’nin vech-i meşrûh üzere cârî ve sâdır olan ikrârını el-mukarru lehü’l-merkūm el-Hâc Mansur bi’l-müvâcehe tasdîk ve bi’l-müşâfehe tahkīk etmeğin mâ-hüve’l-vâki‘ bi’t-taleb ketb olundu.<br><br>Fî gurreti Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: El-hâc Ya‘kub b. Mehmed Karamanî, Süleyman Efendi b. Fazlullah el-Kādî bi-Asyut muvakkaten, Osman Beşe çukadâr, Mustafa Efendi b. Muharrem ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40741"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40743"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b460"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o845"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>