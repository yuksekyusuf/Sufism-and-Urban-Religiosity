﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 161<br>Hüküm no: 145<br>Orijinal metin no: [26b-7, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terekesi Beytülmâl tarafından zabt edilen Toma v. Nikola’nın vârislerinin iki kardeşi olduğu</b><br><br>Vilâyet-i Anadolu-i ma‘mûre’de Trabzon livâsı Rize kasabası mahallâtından Kalohtin mahallesinden olup hâlen mahmiye-i Galata tevâbi‘inden Tarabya karyesinde sakinân olan udûlden Osman b. Abdullah ve Ömer b. Hüseyin nâm kimseler Dîvân-ı âlî’de -dâme mahfûfen bi’l-me‘âlî- akdedilen meclis-i şer‘-i şerîfe hâzırân olup, mahmiye-i mezbûrede vâki‘ Beytül emîn-i sâbıkı olan ve karye-i mezbûrede bundan akdem hâlik olan Toma v. Nikola v. Mihal nâm zimmînin terekesine vâzı‘-ı yed bulunan âti’z-zikr verâseti münkir hasm-ı şer‘î-i câhid fahrü’l-akrân Mehmed Bey b. Hüseyin el-cündi mahzarında, bâ‘is-i hâze’l-kitâb Andon v. Nikola nâm zimmîden sâdır da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müdde‘î-yi mezbûr, hâlik-i mezkûrun ana-baba bir er karındaşı ve usûbet-i nesebiyye cihetiyle vârisidir. Babaları Nikola v. Mihal, anaları Anzile bt. Mihal en-Nasrâniyyedir. Maskat-ı re’sleri de kasaba-i mezbûredir. Verâseti ona ve li-ebeveyn kız karındaşı Kalornad bt. Nikola en-Nasrâniyyeye münhasırdır. Onlardan gayrı vâris ve terekesine müstehak kimse ma‘lûmumuz değildir. Ba‘de ri‘âyet-i şerâiti’l-kabûl şehâdetleri hayyiz-i kabûlde vâki‘ olmağın mûcibiyle alâ-vechi’l-mastûr müdde‘î-yi mezbûrun verâsetine hükmedildi.<br><br>Cerâ zâlike ve hurrire fî-evâhiri şehri Şa‘bâni’l-mu‘azzam li-sene selâse ve selâsîn ve elf.<br><br>Şühûdü’l-hâl: Umdetü’l-emâsil Mahmud Ağa b. Abdülmennan, Ahmed Ağa b. Derviş el-muhzır, Mehmed Efendi b. el-müderris, Ömer Beşe b. Abdullah er-râcil, Abdi Beşe b. Abdullah er-râcil, Ömer Bey b. Hüseyin, Mehmed b. Abdi, Hacı Abbas b. İbrahim, Hacı Mahmud b. Ali, Mehmed b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=39436"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39438"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>