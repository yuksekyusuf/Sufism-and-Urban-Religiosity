﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 912<br>Hüküm no: 1557<br>Orijinal metin no: [130b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. İbrahim’in tahsil ettiği alacağını kendisine teslim ettiğini ispat eden Kürt İbrahim’e borcu olduğu</b><br><br>Ma‘rûz<br><br>Medîne-i Üsküdar’da Vâlide-i Atik mahallesi sâkinlerinden derûn-ı arzuhâlde ismi mezkûr Hüseyin b. İbrahim nâm kimesne medîne-i mezbûrede mahfil-i Bâb’da meclis-i şer‘-i hatîrde sâhib-i arzuhâl Kürd İbrahim b. Yakub nâm kimesne mahzarında gāib ani’l-meclis Artin nâm zimmî zimmetinde yetmiş guruş alacak hakkım olup târih-i i‘lâmdan üç sene mukaddem gāib-i merkūmu Ağakapısı’na habsetdirdiğimde mezbûr İbrahim benim için emriyle meblağ-ı merkūm yetmiş guruşu gāib-i merkūmdan ahz ve yedi guruş resmini ba‘de’l-ihrâc altmış üç guruşu bana teslîm etmeyip hâlâ zimmetinde kalmağla taleb ederim deyü da‘vâ ol dahi cevâbında meblağ-ı merkūm altmış üç guruşu kabzını ikrâr lâkin kendiye tamamen def‘ ü teslîm etmişdim deyü eylediği def‘ini isbât için zikri âtî şâhidlere zafer bulamayıp ba‘de’l-istimhâl ve’l-imhâl tahlîfe dahi tâlib olmamağla alâ mûcibi ikrârihî meblağ-ı merkūm altmış üç guruşu mezbûr Hüseyin’e târih-i i‘lâm sene[si] Safer’inin selhinde tamamen edâ ve teslîm eyledikden sonra mezbûr İbrahim on beş gün mukaddem ber-vech-i muharrer eylediği def‘ini lede’t-tezkiye adâletleri zâhir olan Mehmed Ağa b. Mahmud ve Ömer Beşe b. Yusuf nâm kimesneler şehâdetleriyle ber-nehc-i şer‘î mezbûr Hüseyin muvâcehesinde isbât etmeğin mûcibiyle meblağ-ı merkūm altmış üç guruşu mezbûr İbrahim’e redd ü teslîme mezbûr Hüseyin’e şer‘an tenbîh olunduğu ba‘de’t-tescîl bi’l-iltimâs huzûr-ı âlîlerine i‘lâm olundu.<br><br>Fî 15 min-Ra sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54581"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54583"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b912"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o968"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>