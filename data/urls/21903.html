﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 179<br>Hüküm no: 164<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayyat İbrahim Çelebi’nin varislerinden kızı Hadice Hatun’un hisselerinin el-Hâc Mahmud Ağa b. Hüseyin Ağa’ya satıldığı</b><br><br>Mahrûse-i Galata hâricinde Sarı Lütfi mahallesinde sâkin iken bundan akdem vefât eden Hayyat İbrahim Çelebi b. Yusuf’un verâseti sulbî kebîr kızları Rukiye ve Hadice nâm hâtunlara münhasıra olduğu lede’l-enver zâhir ve mukarrer oldukdan sonra mezbûre Hadice Hâtun’un zevci ve tarafından ikrâr-ı câi’z-zikre vekîl olduğu zât-ı mezbûreyi ma‘rifet-i şer‘iyye ile ârifân mahalle-i mezbûre ahâlîsinden Ahmed Çelebi b. Hüseyin ve Mehmed Çelebi b. Mustafa nâm kimesneler şehâdetleriyle sâbit olan Mehmed b. Hüseyin nâm kimesne meclis-i şer‘de mahalle-i mezbûre sükkânından işbu sâhibü’l-kitâb el-Hâc Mahmud Ağa b. Hüseyin Ağa mahzarında bi’l-vekâle ikrâr ve takrîr-i kelâm edip zevcem müvekkile-i mezbûre Hadice Hâtun’a babası müteveffâ-yı mezbûr İbrahim Çelebi’nin terekesinden olup mahalle-i mezbûrede vâki‘ bir tarafdan mezbûr el-Hâc Mahmud Ağa mülkü ve bir tarafdan ba‘zen mezbûr el-Hâc Mahmud Ağa ve ba‘zen Hasan Çavuş mülkleri ve bir tarafdan Muhzır Mustafa Çelebi mülkü ve bir tarafdan ba‘zen Tavukcu Mehmed nâm kimesne mülkü ve bir tarafdan ba‘zen tarîk-i âm ile mahdûd fevkānî üç bâb harâb oda ve sofa ve dehlîz ve kenîf ve tahtânî üç bâb harâb odaları ve bir bi’r-i mâ ve bir mikdâr bahçeyi müştemil olup merhûm ve mağfûrun leh Sultan Bayezid Hân -tâbe serâhu- hazretlerinin vakf-ı şerîflerine senevî altı akçe mukāta‘ası olan mülk menzilde nısf hisse-i şâyi‘asını mezbûr el-Hâc Mahmud Ağa ile tarafeynden îcâb ve kabûlü hâvî [bey‘-]i bâtt-ı sahîh-i şer‘î ile yüz altmış guruşa bey‘ u teslîm eyledikde ol dahi ber-vech-i muharrer iştirâ ve tesellüm ve kabûl eyledikden sonra semen-i mezbûr yüz altmış guruşu müşterî-i mezbûr yedinden bi’t-tamâm ve’l-kemâl ahz u kabz eyledi ba‘de’l-yevm menzil-i mahdûd-ı mezkûrun nısf-ı şâyi‘-i mezbûr el-Hâc Mahmud Ağa’nın mülk-i müşterâsı olup zevce-i müvekkile-i mezbûre Hadice Hâtun’un kat‘an alâka ve medhali kalmamışdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis ve’l-ışrîn min-şehr-i Ramazâni’l-mübârek sene 1137.<br><br>Şuhûdü’l-hâl: Bosnavi Mustafa Efendi, Arusi Mustafa Efendi, el-Hâc Mustafa b. İsa, Hâfız Molla Ali, es-Seyyid Mustafa b. es-Seyyid Ali, es-Seyyid Ali b. es-Seyyid Ebûbekir, İbrahim Çelebi b. Mustafa, Muhzırzâde Hasan Çavuş b. Abdullah, el-Hâc Hasan b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>