﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 89<br>Hüküm no: 56<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani bt. Şaban’ın, kocası müteveffa Zülfikâr b. Abdullah’ın Emine bt. Abdullah ve eşi Mustafa Bey b. Abdullah’a borcu olduğunu bilmediğine dair yemin ettiği</b><br><br>Dârü’l-Hilâfeti’s-seniyye mahmiye-i Kostantıniyye’de Ayasofya kurbünde sâkine olan Emine bt. Abdullah nâm hatun ve zevci Mustafa Bey b. Abdullah nâm kimesne Dîvân-ı âlî -dâme mahfûfen bi’l-ma‘âlî- de bundan akdem mahmiye-i merkūmede Gedikpaşa mahallesinde vefât eden Zülfikār b. Abdullah nâm kimesnenin zevce-i metkrûkesi olmağla muhallefâtına vâzı‘atü’l-yed olan bâ‘isetü’l-kitâb Ümmühânî bt. Şaban nâm hatun mahzarında üzerine takrîr-i da‘vâ edip müteveffâ-yı mezbûr Zülfikār hâl-i sıhhatinde târih-i kitâbdan sekiz yıl mukaddem her birimizden altışar bin akçe olmak üzere ber-vech-i iştirâk ikimizden on iki bin fıddî akçe istikrâz ve kabz edip biz dahi ikrâz ve teslîm edip fevt olmağla zimmetinde kalmış idi, hâlâ mezbûrenin yedinde olan muhallefâtından taleb ederiz dediklerinde gıbbe’s-suâl ve’l-inkâr ve akībe’l-istişhâd ve’l-acz ani’l-beyyine müdde‘iyân-ı merkūmân talebleriyle mezkûre Ümmühânî’ye yemîn teklîf olundukda mezkûre Ümmühânî dahi zevci müteveffâ-yı mezbûr ber-nehc-i mezkûr hâl-i sıhhatinde târih-i mezbûrda müdde‘iyân-ı mezbûrândan ber-vech-i iştirâk on iki bin fıddî akçe istikrâz ve kabz edip mezbûrân dahi ikrâz ve teslîm edip zimmetinde vâcibü’l-edâ deyni olduğuna ilmi olmadığına yemîn billâhi’l-aliyyi’l-a‘lâ edicek mâ vaka‘a gıbbe’t-taleb ketb ve imlâ olundu.<br><br>Hurrire fî-evâsıtı şehri Recebi’l-ferd li-sene.<br><br>Şuhûdü’l-hâl: Es-seyyid Mehmed Çavuş b. Nasûh, Receb Çavuş b. İsmail el-mübâşir, Mehmed Çavuş b. Osman, Abdurrahman b. Ahmed, Mustafa b. İbrahim, Mehmed Çavuş b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39347"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39349"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>