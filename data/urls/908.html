﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 45<br>Hüküm no: 5<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Todoros ile vefat eden kardeşinin çocukları Nikola, Mihal ve Mina arasındaki yol anlaşmazlığı</b><br><br>Ma‘rûz-ı dâ‘îleridir ki,<br><br>Sâdır olan fermân-ı âlîlerine imtisâlen hâlâ Isparta kazâsı nâibi es-Seyyid Mehmed Sadeddin Efendi’nin mührü mutâbık arzı ve hâmişinde mastûr derkenâra nazar olundukda medîne-i Isparta mahâllâtından Gani? mahallesi mütemekkinlerinden Todoros v. Nikola zimmî meclis-i şer‘de takrîr-i kelâm edip on iki sene mukaddem hâlik olan karındaşı Luka zimmî ile babalarından metrûk menzillerini beynlerinde taksîm ve hisselerine isâbet edeni ifrâz eylediklerinde hisse-i irsiyesine kalan menzil-i mezkûrun ifrâz olunan mülk yolundan karındaşı hâlik-i mersûmun oğulları Nikola ve Mihal ve Mina zimmîlerin babalarından mevrûs mülk menzillerinin yolu var iken benim mülk menzilimin yolundan iğmâz ve tesâmuhumla sinîn-i vefîreden beri mürûr etmişler ise de el-yevm mürûrların men‘ dâ‘iyesinde olduğumda otuz seneden mütecâviz mürûr etmelerimizle bundan böyle dahi mürûra musır olmalarıyla mesfûrûnun benim yolumdan mürûrlarını men‘ ve keff-i yedleri bâbında bir kıt‘a emr-i âlî ısdâr niyâz ve istirhâmında olduğu meâl-i arz-ı mezkûrdan müstefâd ve husûs-ı mezkûr için Dîvân-ı Hümâyûn tarafından emr-i âlî verilmediği kaydı derkenârından müstebân olmağla bu sûretde derûn-ı arz-ı mezkûrda mastûr mersûm Todoros v. Nikola zimmînin babası hâlik-i mersûm Nikola zimmîden müntakiller mülk menzil hissesinde kâin tarîk husûsuna dâir karındaşı hâlik-i mesfûr Luka zimmînin oğulları mersûm Nikola ve Mihal ve Mina zimmîler ile beynlerinde vukū‘ bulan tarîk-i mezkûr nizâ‘larında yine mersûm Todoros zimmînin iddi‘âsı şer‘an mesmû‘ olmağla ber-vech-i meşrûh tarafeyn mahâllinde bi’l-muvâcehe ba‘de tahakkuku’l-husûmet terâfu‘-i şer‘-i şerîf ve ihkāk-ı hak olunmak bâbında Isparta mütesellimiyle nâibine hitâben bir kıt‘a fermân-ı âlîşân ısdâr ve i‘tâsı menût-ı re’y-i âlîleri idüğü huzûr-ı âlîlerine i‘lâm olundu. El-emru li-veliyyi’l-emr.<br><br>Fî 19 B sene [12]51</p>          <br><a title="Önceki sayfa" style="text-decoration:none" href="./ayrmetin.php?idno=907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b045"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>