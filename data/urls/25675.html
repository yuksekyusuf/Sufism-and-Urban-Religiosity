﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 667<br>Hüküm no: 788<br>Orijinal metin no: [99b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülizar bt. Hüdayi’nin Ömer Ağa b. Ahmed Çavuş’a 150 riyali guruş borcu olduğunu ikrar ettiği</b><br><br>İkrâr-ı deyn. Guruş: 150 aded.<br><br>Mahmiye-i İstanbul’da Mustafa Paşa mahallesinde sâkin kıdvetü’l-emâsil ve’l-akrân Ömer Ağa b. Ahmed Çavuş mahfil-i kazâda Gülizar bt. Hüdâyî nâm Nasrâniye muvâcehesinde üzerine da‘vâ ve takrîr-i kelâm edip mezbûre Gülizar zimmetinde karz-ı şer‘îden yüz elli riyâlî guruş hakkım olup taleb eylediğimde vermede ta‘allül eder suâl olunup alıverilmesi matlûbumdur dedikde gıbbe’s-suâl mezbûre Gülizar cevâbında fi’l-vâki‘ müdde‘î-i mezbûr Ömer Ağa’ya cihet-i karz-ı şer‘îden zimmetimde edâsı lâzım yüz elli riyâlî guruş deynim vardır deyü bi-tav‘ihâ ikrâr ve i‘tirâf etmeğin ikrârı mûcebince meblağ-ı mezbûru müdde‘î-i merkūm Ömer Ağa’ya edâ ve teslîme mezbûre Gülizar’a tenbîh olunup mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdi Çelebi b. İsmail, Hasan Bey b. Ahmed, Mustafa Beşe b. İbrahim el-mübâşir, Ramazan Çelebi b. Murad Çelebi, Mehmed b. Ramazan el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=25674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b667"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o966"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>