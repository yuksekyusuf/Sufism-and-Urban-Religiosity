﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 82<br>Hüküm no: 28<br>Orijinal metin no: [6a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgancı Ahmed Çelebi’ye olan borcunu ödemesi hususunda Emine Hatun’a tenbihte bulunulması</b><br><br>Ma‘rûz,<br><br>Sâhib-i arzuhâl Yorganî Ahmed Çelebi b. Seyfullah mahfil-i şer‘iyyâtda derûn-ı arzuhâlde mezkûretü’l-ism ve zâtı ta‘rîf-i şer‘î ile mu‘arrefe olan Emine Hatun bt. Mustafa muvâcehesinde mezbûre Emine zimmetinde bin yüz yetmiş senesi şehr-i Rebî‘ülâhiri’nde Yorgancılar sûkunda vâki‘ dükkânımda yedimden iştirâ ve kabz eylediği beynimizde ma‘lûm bir kılâbdanlı göğez çuka kapu perdesi ile bir göğez ocak yaşmağı ve bir neftî çuka seccâde ve on sekiz zirâ‘ basma şayak ve bir penbe atlas yorgan yüzü ve iki aded çit yorgan bahâlarından ba‘de külli’l-hesâb doksan sekiz buçuk guruş ve beynimizde ma‘lûm güzeşte hesâbımızdan bâkī on dört guruş ki min-haysü’l-mecmû‘ yüz on iki buçuk guruş zimmetinde hakkım olmağla mezbûr Emine Hatun işbu târîh-i i‘lâm senesi Rebî‘ülevveli gurresinde deyn-i mezkûrunun elli yedi guruş on parasını yine dükkân-ı mezbûrda bana edâ ve teslîm, ben dahi ahz u kabz edip bâkī zimmetinde elli beş guruş on para hakkım kalıp hattâ mezbûre Emine Hatun dahi meblağ-ı bâkī elli beş guruş on para cihet-i mezkûreden zimmetinde bana deyni olduğunu ikrâr dahi etmekle hâlâ taleb ederim deyü ba‘de’d-da‘vâ mezbûre Emine Hatun cevâbında müdde‘î-i mezbûr Yorganî Ahmed’e cihet-i mezkûreden bâkī yirmi dokuz guruş deyni olduğunu ikrâr ve ber-vech-i muharrer müdde‘î-i mezbûrun müdde‘âsını inkâr etdikde müdde‘î-i merkūm Ahmed ber-vech-i muharrer müdde‘âsını Yorgancı tâifesinden Ahmed Ağa b. Yusuf ve el-Hâc Mehmed b. Mehmed nâm kimesneler şehâdetleriyle muvâcehesinde vech-i şer‘î üzere isbât etmeğin mûcebiyle meblağ-ı bâkī-i mezbûr elli beş guruş on parayı müdde‘î-i mezbûr Yorganî Ahmed’e edâ ve teslîme mezbûre Emine Hatun’a tenbîh olunduğu huzûr-ı âlîlerine i‘lâm olundu.<br><br>Fî 4 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42133"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42135"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>