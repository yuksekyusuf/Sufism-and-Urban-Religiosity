﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 287<br>Hüküm no: 263<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akata bt. Mosis ile Karabet v. Semadan’ın alacak davasında sulh oldukları</b><br><br>300 guruşa sulh<br><br>Muhrec olmuşdur fî-18 min Ca sene 1250<br><br>Def‘a ihrâc şüd fî-8 Za sene 1250<br><br>Ma‘rûz[-ı dâ‘î-i devlet-i aliyyeleridir ki]<br><br>Derûn-ı arzuhâlde mastûrü’l-ism mukaddemâ francalacı esnâfından olan Karabet v. Semadan nâm zimmî bi’d-defa‘ât Çarşamba günleri arz odasında huzûr-ı hazret-i Sadâret-penâhîde ma‘kūd meclis-i şer‘-i enverde sâhibe-i arzuhâlde şahsı mu‘arrefe Akata bt. Mosis nâm Nasrâniye muvâcehesinde hâlâ ekmekçiler kethüdâsı Mehmed Efendi b. Ali ve sâbıkā ekmekçiler kethüdâsı es-Seyyid Mustafa Ağa b. es-Seyyid el-Hâc Mehmed Emin hâzır oldukları hâlde mahmiye-i İstanbul’da Kumkapı hâricinde vâki‘ ma‘lûmü’l-hudûd bir bâb fırancılacı fırını derûnunda mevcûde beyne’l-esnâf gedik tâ‘bir olunur fırancılacı âlât-ı lâzıme-i ma‘lûmesi yirmi sehm i‘tibâriyle beş sehmi gāibân ani’l-meclis Aleksan zimmî ile Şuşane Nasrâniyenin ve beş sehmi benim ve on sehmi mesfûre Akata Nasrâniyenin yedlerimizde mâlımız ve mülkümüz iken bundan akdem bi-kazâillâhi te‘âlâ vukū‘ bulan Kumkapı harîkinde zikr olunan fırancılacı fırını dahi muhterik oldukda mesfûre Akata Nasrâniye bana fırın-ı mezkûrun binâsına ve âlât-ı lâzımesini tanzîme her ne kadar meblağ sarf olunur ise mâlından sarf ile ba‘dehû hisse-i mezkûreme isâbet eden mikdârı ile bana rücû‘ eyle deyü bi-şartü’r-rücû‘ bana emr edüp ben dahi zikr olunan fırancılacı fırınının binâsına ve âlât-ı lâzımesinin tanzîmine mâlımdan ber-mûceb-i defter-i müfredât on iki bin guruş sarf edüp ba‘dehû âlât-ı lâzıme-i mezkûreden her birimiz hisselerimizi âhara bey‘ dahi etmemizle masrûfum olan meblağ-ı mezbûrdan i‘tibâr-ı merkūm üzere mesfûr Akata Nasrâniyenin on sehm hissesine iktizâ eden altı bin guruşu ber-vech-i muharrer bi-şartü’r-rücû‘ emrine binâen mersûme Akata Nasrâniyeden taleb ederim deyü mesfûrenin inkârına mukārin tasaddî eylediğim da‘vâmdan bâ-vesâtet-i muslihîn mersûme Akata Nasrâniye ile an inkâr üç yüz guruş üzerine ba‘de akdi’l-musâlaha ve’l-kabûl bedel-i sulh-i merkūm üç yüz guruşdan mâ‘adâ ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyyeye müte‘allika multaka âmme-i de‘âvî ve mutâlebât ve kâffe-i eymân ve muhâsemâtdan şürût-ı müfsideden ârî ibrâ-i âmm-ı sahîh-i şer‘î ile her birimiz âharın zimmetini kabûlü hâvî ibrâ ve iskāt ve bu vechile külliyen kat‘-ı nizâ‘ eyledik deyü mesfûr Karabet zimmînin ikrâr u i‘tirâfını mersûme Akata Nasrâniye tasdîk ve ibrâdan müstesnâ bedel-i sulh-i merkūm üç yüz guruşu mersûm Karabet zimmîye edâ ve teslîmiyle ta‘ahhüd eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 20 C sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>