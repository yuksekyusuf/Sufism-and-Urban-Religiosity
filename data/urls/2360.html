﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 91<br>Hüküm no: 42<br>Orijinal metin no: [9a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Efendi’nin Hatib Muhyiddin mahallesi imamı aleyhindeki alacak davasında anlaşma sağlanması</b><br><br>Mahmiye-i İstanbul’da Hatib Muhyiddin mahallesinde sâbıkā imâm olan Mahmud Efendi b. Yusuf nâm kimesne meclis-i şer‘-i şerîfde hâlâ mahalle-i mezbûrede imâm olan işbu râfi‘ü’l-kitâb Numan Efendi b. İsmail mahzarında ikrâr ve takrîr-i kelâm edip mezbûr Numan Efendi benden mukaddem zikr olunan Hatîb Muhyiddin mahallesinde imâm iken imâmet-i mezbûreyi bana ferâğ için bi-tarîkı’r-rüşve dört bin iki yüz akçeyi mezbûr Numan Efendi’ye def‘ ü teslîm, mezbûr Numan Efendi dahi ba‘de’l-kabz imâmet-i mezbûreyi bana ferâğ edip ben dahi berât etdirip imâm iken cemâ‘ati beni kabûl etmeyip yine mezbûr Numan Efendi’yi imâm etdirdiklerinde ben dahi mezbûr Numan Efendi’ye bi-tarîkı’r-rüşve teslîm eylediğim dört bin iki yüz akçeyi mezbûr Numan Efendi’den da‘vâ ve taleb eylediğimde beynimizde münâza‘ât-ı kesîre vukū‘undan sonra muslihûn tavassut edip mezbûr Numan Efendi ile beynimizde dört bin akçe üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr dört bin akçeyi mezbûr Numan Efendi yedinden tamâmen ahz u kabz edip bâkī iki yüz akçe da‘vâsından mezbûr Numan Efendi’nin zimmetini ibrâ-i âmm-ı katı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Cemâziyelâhire li-sene ihdâ ve semânîn ve elf.<br><br>Şuhûdü’l-hâl: Musli Efendi b. Hızır el-imâm, Ahmed Çelebi b. Receb, Mehmed b. Musli, İbrahim Çelebi b. Mehmed, Rasûl Halîfe b. Ebubekir, Veli b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>