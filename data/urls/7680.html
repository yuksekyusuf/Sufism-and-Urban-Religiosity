﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 477<br>Hüküm no: 640<br>Orijinal metin no: [82b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Yorgi’nin mahzenine girip tütünlerini çalan Hasan b. İbrahim’in hırsızlık konusunda sabıkalı olduğundan cezalandırılması ve bunun gibi durumu şüpheli olanların da haklarından gelinmesi</b><br><br>Bâ-mühr-i hazret-i efendi<br><br>Ma‘rûz<br><br>İstanbul’da Hasır İskelesi’nde vâki‘ Duhan gümrüğü kurbünde duhan mahzeninde sâkin Dimitri v. Yorgi nâm zimmî meclis-i şer‘de Mumcu Hüseyin Beşe mübâşeretiyle ihzâr ettirdiği Hasan b. İbrahim muvâcehesinde târih-i i‘lâm gecesi beyne’l-ışâeyn mezbûr Hasan zikrolunan mahzenimin kuflünü kırıp derûnundan işbu mu‘âyene olunan üç bohça dul Hanımı bi-gayr-ı hakkın ahz ve firâr eder iken sûk-ı mezkûr bekçilerinden işbu hâzırân bi’l-meclis Eyüb b. İbrahim ve Mehmed b. Mehmed mezbûr Hasan’ı ahz etmeleriyle suâl olunup zikrolunan üç bohça duhanı mezbûr Hasan’dan istirdâd murâd ederim deyü ba‘de’d-da‘vâ ve’s-suâl mezbûr Hasan minvâl-i muharrer üzere olduğunu ikrâr ve i‘tirâf etmeğin mûcebiyle zikrolunan üç bohça duhanı müdde‘î-i mesfûr Dimitri zimmîye teslîme mezbûr Hasan’a ba‘de’t-tenbîh sûk-ı mezkûr ahâlîsinden el-Hâc Mustafa ve Halil Çelebi ve el-Hâc Ömer ve diğer el-Hâc Ömer ve Osman Çelebi ve Mehmed Çelebi ve Süleyman Çelebi ve sâir cerîdede mazbûtü’l-esâmî on beş neferden mütecâviz kimesneler meclis-i şer‘de mezbûr Hasan muvâcehesinde mezbûr Hasan bundan akdem üç def‘a dahi bu makūle emr-i kerîhe tesâddî ve ahz olunmağla bir vechile mütenebbih olmayıp mezbûr Hasan esvâkda ve hânelerde duhan bey‘i bahânesiyle ve sâirleri dahi mechûlü’l-ahvâl kimesneler ile gezip mezbûrûndan bir vechile emniyetimiz olmamağla men‘ olunmaları matlûbumuzdur deyü teşekkî etmeleriyle mezbûr Hasan’ın iktizâ eden tedîbi ve sâir bu misillü mechûlü’l-ahvâl kimesneler duhancılık bahânesiyle esvâk ve hânelerde gezmeleri men‘i re’y-i âsafânelerine ihâle olunduğu huzûr-ı âlîlerine i‘lâm olundu.<br><br>Fî 26 Rebî‘ülevvel sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b477"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>