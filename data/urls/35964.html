﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 87<br>Hüküm no: 39<br>Orijinal metin no: [19-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halkın işlerine ait davalar uzatılmadan sonuçlandırılarak en geç bir haftada senetlerinin sahiplerine verilmesi</b><br><br>Devâirde rü’yet olunan mesâlih-i ibâd için îcâb eden senedlerin verilmesi fermânı<br><br>Devâir-i şer‘iyede rü’yet olunmakda olan bi’l-cümle mesâlih-i ibâdın mihver-i lâyıkında cereyân ettirilmesiyle beraber mu‘âmelât-ı müteferri‘asının vakt ü zamanıyla tesrî‘ ve tesviyesine ikdâm-ı tâm kılınması akdem-i makāsıd ve âmâl-i adâlet-iştimâl-i âlî olup binâberîn görülen da‘vâların iktizâ eden sened-i şer‘îsi müddet-i kalîle zarfında i‘tâ olunmak lâzımeden bulunduğu hâlde ba‘zan teehhürât vukū‘u rivâyet ve bundan dolayı arz-ı şikâyet kılınmakdadır. Ashâb-ı mesâlihin ekserîsi taşralı olduklarından bu sebeble müddet-i medîde hâne köşelerinde tahammül ve tâkat getirilemez derecelerde sefâlet ve zarûret çekerek mağdûr ve perîşân olmaları muvâfık-ı rızâ-yı âlî olmayacağı gibi bu sûret fî-nefsi’l-emr hamiyet ve vazîfe-i me’mûriyete dahi münâfî göründüğünden ba‘de ezîn kâffe-i devâir-i şer‘iyede rü’yet olan mesâlih-i ibâdın sür‘at-i tesviyesiyle hükm-i şer‘î lâhık oldukdan sonra iktizâ eden sened-i şer‘înin nihâyetü’n-nihâye bir haftaya kadar tanzîm ve temhîr kılınarak sahibine i‘tâ edilmesi ve te’hîre bâdî olur hâl ü hareketden be-gāyet tevakkī ve mücânebet kılınması husûslarına i‘tinâ ve dikkatle cânib-i seniyyü’l-cevânib-i hazret-i zıllullâhîye ashâb-ı mesâlih vesâire tarafından isticlâb-ı da‘avât-ı hayriyeye bezl-i mesâ‘î ve ihtimâm olunması ihtâr olunur ve buna nezâret-i sahîha ve kâmile icrâsı dahi devâir-i merkūme rüesâ-yı kirâmının himmet-i mahsûsalarına tevdî‘ kılınır.<br><br>Fî 11 Ca sene [1]285.</p>          <br><a title="Önceki sayfa" style="text-decoration:none" href="./ayrmetin.php?idno=35963"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35965"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>