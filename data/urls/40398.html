﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 174<br>Hüküm no: 119<br>Orijinal metin no: [18a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kurd b. Abdullah’ın Akçaabad kazasındaki bazı emlakının varisleri tarafından yirmi guruşa Ali Beşe b. Mahmud’a satıldığı</b><br><br>Trabzon Eyâleti’nde Akçaabad kazâsına tâbi‘ Hanbeti nâm karye ahâlîsinden iken vefât eden Kurd b. Abdullah nâm [kimesne]nin verâseti zevce-i metrûkesi Şâhî bt. ( ) nâm hâtuna ve sulbiye kebîre kızları Nazlı ve Âişe ve Nisa nâm hâtunlara münhasıra olduğu şer‘an mütehakkık oldukdan sonra mezkûrât Şâhî ve Nazlı ve Âişe ve Nisa taraflarından husûs-ı âti’l-beyâna vekîl olup vekâleti mezkûrâtı ma‘rifet-i şer‘iyye ile ârifeyn olan Mehmed Beşe b. Abdullah ve Mehmed b. Veli şehâdetleri ile şer‘an sâbite olan Hasan Beşe b. Mehmed meclis-i şer‘-i hatîr-i lâzimü’t-tevkīrde işbu râfi‘ü’l-kitâb Ali Beşe b. Mahmud mahzarında bi’l-vekâle tav‘an ikrâr ve i‘tirâf edip müvekkilelerim mezkûrâta mûrisleri müteveffâ-yı mezkûr Kurd’dan irs-i şer‘le intikāl edip karye-i mezkûrede vâki‘ bir tarafdan Veli b. Abdullah mülküne ve bir tarafdan mezbûr Ali Beşe mülküne ve iki tarafdan tarîk-ı âmma müntehi olan mülk menzil yerini ve harman yerini ve samanlığı kâffe-i hukūk ve merâfıkıyla taraflarından bey‘a vekâletim hasebiyle mezbûr Ali Beşe’ye yirmi riyâlî guruşa bey‘-i bâtt-ı sahîh ile bey‘ edip ol dahi minvâl-i muharrer üzere iştirâ ve kabûl eyleyip semeni olan meblağ-ı mezbûru bi’t-tamâm yedinden ahz u kabz eylediğimden sonra zikrolunan menzil yerini ve harman yerini ve samanlığı mahallinde zabt u kabza mezkûr Ali Beşe’yi taslît eyledim dedikde vekîl-i mezbûr Hasan Beşe’yi vech-i muharrer üzere cârî ve sâdır olan ikrârında el-mukarru lehü’l-mezkûr Ali Beşe vicâhen ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Mahmud Beşe b. Abdullah, İshak Beşe b. Abdullah, İbrahim Beşe b. Yahya, İbrahim Beşe b. Mehmed, Ali Beşe b. Mehmed, Bostan Beşe ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40397"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40399"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o895"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>