﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 317<br>Hüküm no: 377<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah’ın, cariye bedelinden dolayı Baton Ağası Ahmed Ağa’da olan alacağının tahsil olunması</b><br><br>Ma‘rûz,<br><br>Esirci tâifesinden bâ‘is-i i‘lâm Feyzullah mahfil-i şer‘iyyâtda Baton Ağası Ahmed Ağa mahzarında Gürcü câriyesi olmak üzere altı ay mukaddem üç yüz yetmiş guruş semen-i makbûza bana bey‘ ve teslîm eylediği orta boylu, kara kaşlı, kara gözlü gābiete ani’l-meclis Hadice’yi Emine bt. Abdullah nâm hatuna dört yüz kırk guruş semen-i makbûza bey‘ ve teslîm, ol dahi ba‘de’l-kabz mevsûfe-i mezbûre târîh-i i‘lâm senesi Şa‘bânü’l-mu‘azzamı târîhiyle müverrah bir kıt‘a hüccet-i şer‘iyye mantûkunca ben vilâyet-i Anadolu’da medîne-i Trabzon’da Taşdibek mahallesinde sâkin hürrü’l-asl olan es-Seyid Mehmed b. es-Seyyid Yusuf’un firâşından hâsıla ve kezâlik hürretü’l-asl zevcesi Fâtıma bt. Abdullah’dan mütevellide olup bâkir ve ebeveynime kat‘â rıkk târî olmayıp hürretü’l-aslım deyü mezbûre Emine muvâcehesinde da‘vâ ve müdde‘âsına Ahmed Reis bt. Abdullah ve Âişe bt. Ahmed ve Fâtıma bt. el-Hâc Mahmud şehâdetleriyle ba‘de’l-isbât mevsûfe-i mezbûrenin hürriyetine hüküm ve sebîli tahliye olunmağla ben dahi mezbûr Ahmed Ağa’ya mevsûfe-i mezbûrenin [76a] semeni olmak üzere medfû‘um olan üç yüz yetmiş guruşun iki yüz on guruşunu bundan akdem mezbûr Ahmed Ağa’dan ahz u kabz etmiş idim. Hâlâ bâkīsi olan yüz altmış guruşu dahi mezbûr Ahmed Ağa’dan bi’l-mürâca‘a hâlen taleb ederim deyü da‘vâ etdikde mezbûr Ahmed Ağa dahi hâl minvâl-i meşrûh üzere olduğunu ikrâr ü i‘tirâf etmeğin alâ-mûcib-i i‘tirâfihî meblağ-ı bâkī-i mezbûr yüz altmış guruşu müdde‘î-i mezbûr Feyzullah’a tamâmen redd ü teslîme mezbûr Ahmed Ağa’ya tenbîh olunduğu huzûr-ı âlîlerine i‘lâm olundu.<br><br>Fî 29 Zilka‘de sene 1171.<br><br>Hutime bi’l-hayr<br><br>[Mühür]<br><br>A‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘u’l-fazl ve’d-dîn hâllâlü’l-müşkilâti’d-dîniyye keşşâfü’l-mufaddalâti’l-yakīniyye ferîdü’l-asr ve vahîdü’d-dehr sa‘âdetlü semâhatlü inâyetlü âtıfetlü Ebubekir Efendizâde Ahmed Efendi hazretlerinin def‘a-i sâniyelerinden vâkı‘a olan i‘lâmâtın ibtidâ sicilleridir. Fî-nevbeti’l-fakīr Ömer b. Abdülkerim el-memûr-ı bi-istimâ‘i’l-umûri’ş-şer‘iyyeti’l-askeriyye. -Gufira lehümâ-.<br><br>Fî 29 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42482"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42484"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>