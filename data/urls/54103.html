﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 670<br>Hüküm no: 1078<br>Orijinal metin no: [88b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hanım’ın satışını yaptığı ev ve tarla hisselerini geri alma talebine itibar edilmediği</b><br><br>Ma‘rûz;<br><br>Medîne-i Üsküdar’da Vâlide-i Atik mahallesinde sâkine mu‘arrefetü’z-zât Hadice bt. Ahmed nâm hatun medîne-i mezbûrede mahfil-i bâbda meclis-i şer‘-i hatîrde Mehmed Ali ve Ahmed ibney İbrahim nâm kimesne [karındaşlar] mahzarlarında medîne-i mezbûreye muzâfe Yoros nâhiyesine tâbi‘ Kurddoğmuş karyesinde vâki‘ ma‘lûmü’l-hudûd bir bâb mülk menzil ile yine karye-i mezbûrede kâin bir kıt‘a tarlanın nısfları benim ve nısf-ı âharı zevcim işbu hâzır bi’l-meclis Ahmed b. Mehmed’in olup bin iki yüz üç senesi Şa‘bân’ının yedinci günü menzil-i mezkûru mezbûrân Mehmed Ali ve Ahmed ile âhar karındaşları olup gāib ani’l-meclis Selim nâm kimesneye ale’l-iştirâki’s-seviyy iki yüz otuz guruş semen-i makbûza zevcim mezbûr Ahmed ile mâ‘an bey‘ u temlik ve zikr olunan tarlayı dahi mezbûrûna kezâlik ale’l-iştirâki’s-seviyy bâ-ma‘rifet-i sâhib-i arz meccânen tefvîz eylediğimizde onlar dahi ber-vech-i muharrer iştirâ ve temellük ve tefevvüz ve kabûl edip hattâ bey‘ u tefvîzimizi müş‘ir kıbel-i şer‘den bir kıt‘a hüccet-i şer‘iye dahi i‘tâ olunmuş idi lâkin bey‘-i mezkûr[a] nâdime olmamla meblağ-ı makbûz-ı merkūm iki yüz otuz guruşdan hisseme isâbet eden yüz on beş guruşu yedimden ahz ve menzil-i mezkûrda olan nısf hissem ile tarla-yı mezkûrun nısfını bana redd ü teslîme mezbûrân Mehmed Ali ve Ahmed’den her birine tenbîh olunmak matlûbumdur deyü müdde‘iye-i mezbûre Hadice Hatun’un ber-vech-i muharrer takrîri üzere tasaddî eylediği da‘vâ-yı gayr-ı meşrû‘asına iltifât olunmadığı bi’l-iltimâs huzûr-ı âlîlerine i‘lâm olundu.<br><br>Fî 11 min-Ca sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54102"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54104"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b670"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1010"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>