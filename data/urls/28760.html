﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 448<br>Hüküm no: 344<br>Orijinal metin no: [107b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alem Hatun Vakfı’na ait evi Afife Hatun bt. Pir Mehmed ve Emine bt. Ahmed’in hisselerine göre tasarruf etmeleri</b><br><br>Husûs-ı âti’l-beyânın mahâllinde ketb u tahrîri bâbında fermân-ı âlî vârid olmağın imtisâlen-leh savb-ı şer‘-i mutahhardan keşif nâibimiz fahrü’l-müderrisîni’l-kirâmdan Abdullah b. Ali irsâl olunup ol dahi hâssa mi‘mârlardan Ali Halîfe b. Abdullah ve Osman Halîfe b. Abdülmennan ile mahmiye-i İstanbul’da Eminbey mahallesinde vâki‘ gallesi mahalle-i mezbûrede imâm olanlara meşrûta merhûme Âlem Hatun Vakfı olup iki tarafdan yine vakf-ı mezbûr ve bir tarafdan Abdullah Çelebi menzili ve bir tarafdan tarîk-i âm ile mahdûd menzile varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâm olan bî-garaz kimesneler mahzarında akd-i meclis-i şer‘-i şerîf eyledikde icâreteyn-i ma‘lûmeteyn ile menzil-i mezbûrun selâse-i erbâ‘-ı şâyi‘ine mutasarrıfe olan işbu bâ‘isü’l-kitâb Afîfe Hatun bt. Pir Mehmed meclis-i ma‘kûd-ı mezbûrede menzil-i mezbûrun ber-vech-i muharrer sülüs şâyi‘asına mutasarrıfe olup zâtı ma‘rifet-i şer‘iye ile ârifân Mehmed Beşe b. Ahmed ve Hasan Çelebi b. Mehmed nâm kimesneler ta‘rîfleriyle mu‘arrefe olan Emine bt. Ahmed nâm hatun muvâcehesinde vakf-ı mezbûr mütevellîsi olan mahalle-i mezbûre imâmı Musa Efendi b. Davud hazır olduğu hâlde takrîr-i kelâm ve bast-ı merâm edip menzil-i mezbûrun ber-vech-i mübeyyen selâse-i erba‘ şâyi‘asına ve sülüs-i şâyi‘i mezbûre Emine’nin taht-ı tasarrufunda olup lâkin mezbûre Emine menzil-i mezbûrun mecmû‘undan mustakilen sâkine ve mutasarrıfe olmak ile muhâyâbi’l-mekân vechi üzere ben dahi sâkine olmak mümkün olmamağın herbirimiz hisse-i şâyi‘amıza muhâyâbi’z-zaman vechi üzere zabt ve tasarruf etmek lâzım gelmeğin mezbûre Emine rub‘ hissesiçün menzil-i mezbûrun mecmû‘undan târih-i kitâbdan üç ay tamamına değin muhâyâbi’z-zaman vechi üzere sâkine ve mutasarrıfe olup ba‘dehâ mezbûre Emine çıkıp bana teslîm ben dahi selâse-i erba‘ hissem mukābelesinde menzil-i mezbûrun mecmû‘undan dokuz ay sâkine ve mutasarrıfe olmak üzere terâzi ve tevâfuk ve bu vech üzere kavl ü ittifâk eyledik dedikde gıbbe’t-tasdîkı’ş-şer‘î vâki‘-i hâli mevlânâ-yı mezbûr mahâllinde tahrîr ba‘dehû ma‘an bâ‘is olan Ali Çelebi b. Mustafa Mehmed Çelebi b. İbrahim ile meclis-i şer‘e gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Hüseyin Efendi b. Mehmed, el-Hâc Ali Çelebi b. Mustafa, Mahmed Beşe b. Ahmed, Hasan Beşe b. Mehmed, Hasan Çelebi b. Abdullah, Ali b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o808"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>