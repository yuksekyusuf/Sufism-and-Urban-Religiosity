﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 245<br>Hüküm no: 248<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Mehmed b. Mahmud’un Mustafa Ağa b. Abdurrahim’den alacak iddiasının aslı olmadığı</b><br><br>Kuds-i şerif sükkânından eş-Şeyh Mehmed b. Mahmud nâm kimesne Dîvân-ı hümâyûn-ı sa‘âdet-makrûnda mahfil-i şer‘-i hatîrde Kudüs-i şerif’de sâbıkā Haseki Sultan Vakfı’na mütevellî olan bâ‘isü’l-kitâb Mustafa Ağa b. Abdurrahim mahzarında üzerine takrîr-i da‘vâ edip târih-i kitâbdan on yıl mukaddem müşârun-ileyh Mustafa vakf-ı mezbûra mütevellî iken âdemlerine beni ahz etdirip bi-gayr-i vechin darb-ı şedîd ile darb edip ba‘dehû beni habs eylediğinden mâ‘adâ beni halâs etmek için yedimden Kuds-i şerif batmanıyla her batmanı birer kâmil guruşa olmak üzere üç yüz altmış guruş kıymetli üç yüz altmış batman kahveyi ve her kantarı yirmi dörder guruşa olmak üzere iki yüz kırk guruş kıymetli on kantar zeytün yağımı ahz u gasb etmiş idi el-hâletü hâzihî mûcebini zikr olunan eşyânın yevm-i gasbda olan kıymet-i mezkûrelerini taleb ederim dedikde gıbbe’s-suâl ve’l-inkâr müdde‘î-i merkūmdan müdde‘âsına mutâbık beyyine taleb olundukda ityân-ı beyyine için istimhâl edip ba‘de’l-imhâl ikāmet-i beyyineye kādîr olmadığından mâ‘adâ merkūm Şeyh Mehmed tezvîr ve telbîs ile meşhûr olduğunu cemm-i gafîr ve cem‘-i kesîr haber verip da‘vâsının aslı olmadığı zâhir ve mütebeyyin olucak sûret-i hâl gıbbe’t-taleb ve’s-suâl ketb ve imlâ olundu.<br><br>Hurrire fî-evâhiri Şevvâli’l-mükerrem li-sene selâse [ve selâsîn ve elf].<br><br>Şuhûdü’l-hâl: Fahrü’l-meşâyıh es-Seyyid Mahmud Çelebi b. Abdülvahhab el-Halvetî, eş-Şeyh Abdülkādir b. Mehmed el-Kudsi, el-Hâc Ahmed b. Ali el-Gazzî, Ahmed Çavuş el-mübâşir, İsmail Çelebi b. Bekir reîsü’l-küttâb. Mehmed Çelebi b. Mustafa, el-Hâc Mahmud b. İsa, Yusuf b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>