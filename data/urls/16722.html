﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 152<br>Hüküm no: 108<br>Orijinal metin no: [27a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ermeni Avanis’in ölen damadı Melkon’daki alacağını terekesinden almak istemesi</b><br><br>Husûs-ı âti’l-beyânın mahallinde istimâ‘ ve tahrîri için savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de İskele başında değirmenci iken bundan akdem hâlik olan Melkon v. Melkon’un hayâtında mütemekkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i mecli-i şer‘-i Nebevî ettikde hâlik-i mesfûrun kayınatası işbu râfiʻü’s-sifr Avanis v. Setrak nâm Ermeni meclis-i ma‘kūd-ı mezkûrda hâlik-i mesfûrun zevcesi ve evlâd-ı sıgārının vasîleri olup tereke-i hâlik-i mesfûra bi’l-verâse ve bi’l-vesâye vâzıʻatü’l-yed olan Sima bt. Avanis tarafından vekîl-i sâbitü’l-vekâlesi olan Mircan v. Andon muvâcehesinde üzerine da‘vâ ve takrîr-i kelâm edip dâmâdım hâlik-i mersûm Melkon v. Melkon v. Artin zimmetinde cihet-i karz-ı şer‘îden yüz yirmi guruş hakkım olup hatta hâlik-i mersûm helâkinden mukaddem hâl-i hayâtında ve kemâl-i akl [u] sıhhatinde meblağ-ı mezbûr cihet-i merkūmeden zimmetinde bana vâcibü’l-edâ deyni olduğunu Nasârâ muvâcehesinde kirâren ve mirâren ikrâr ve işhâd edip kable’l-edâ hâlik olmağla meblağ-ı mezbûru terekesinden taleb ederim, suâl olunsun dedikde gıbbe’s-suâl ve’l-inkâr müdde‘î-i mesfûrdan müddeʻâsını mübeyyine beyyine taleb olundukda udûl-ı Nasârâ’dan olup Câmi‘-i Kebîr Mahallesi’nde değirmende mütemekkin Papa Artin v. David ve Dülger Artin v. Agop nâm Ermeniler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka hâlik-i mersûm Melkon v. Melkon v. Artin zimmetinde cihet-i karz-ı şer‘îden kayınatası işbu müdde‘î-i mesfûr Avanis nâm Ermeninin yüz yirmi guruş hakkı olup hatta hâlik-i mesfûr helâkinden mukaddem hâl-i hayâtında ve kemâl-i akl [u] sıhhatinde meblağ-ı mezbûr cihet-i merkūmeden zimmetinde müdde‘î-i mesfûr[a] vâcibü’l-edâ deyn olduğunu bizim huzûrumuzda kirâren ve mirâren ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de riʻâyeti şerâiti’l-kabûl şehâdetleri makbûle olmağın gıbbe’t-tahlîfü’ş-şer‘î mûcebiyle baʻde’l-hükm vâki‘ hâli mevlânâ-yı mezbûr mahallinde ketb u tahrîr ba‘dehû ma‘an baʻs olunan ümenâ-i şer‘le meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Recebi’l-ferd li-sene semân ve hamsîn ve mi’e ve elf.<br><br>Şuhûdü’l-hâl: Es-Seyyid Mehmed b. es-Seyyid Mustafa, es-Seyyid Ahmed b. es-Seyyid Mehmed, Ömer Çelebi b. ( ), Ahmed Efendi b. Mustafa Efendi, Hüseyin Çelebi b. Mehmed, Musa Bey b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=16721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>