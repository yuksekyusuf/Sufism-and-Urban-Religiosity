﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 97<br>Hüküm no: 36<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Ömer’i boşayan Fazlı Beşe’nin hanımına mehrini ödemesi (bâyin)</b><br><br>Hükm-i mehir<br><br>Mahmiye-i İstanbul’da Altıay Çeşmesi kurbünde Debbâğzâde el-Hâc Hasan mahallesinde sâkine ve zâtı Molla Hüseyin b. Hacı Mehmed ve Hasan Çelebi b. İbrahim ta‘rîfleriyle mu‘arrefe olan işbu bâ‘isetü’l-vesîka Fâtıma bt. Ömer nâm hatun meclis-i şer‘-i hatîrü lâzımü’t-tevkīrde zevc-i sâbıkı Fazlı Beşe b. el-Hâc Ali mahzarında üzerine da‘vâ ve takrîr-i kelâm edip târîh-i vesîkadan yedi gün mukaddem mezbûr Fazlı Beşe beni bâyin-i talâk ile tatlîk eylediğinden mâ‘adâ iki def‘a dahi tatlîk edip üç def‘a zimmetinde mütekarrer ve ma‘kūdün-aleyh olan altı bin akçe mehr-i müeccelim ile nafaka-i iddet-i mu‘ayyene-i ma‘lûmem ve me’ûnet-i süknâmı mezbûr Fazlı Beşe’den taleb eylediğimde vermede mümâna‘at eder suâl olunup bana edâ ve teslîme mezbûr Fazlı Beşe’ye tenbîh olunmak murâdımdır dedikde gıbbe’s-suâl mezbûr Fazlı Beşe cevâbında müdde‘iye-i mezbûreyi vech-i muharrer üzere üç def‘a tatlîkini ve zimmetinde mütekarrer ve ma‘kūdün-aleyh bin akçe mehrini ikrâr mâ‘adâ beş bin akçe mehrini inkâr etmeğin ikrârı mertebesi olan bin akçe ile nafaka-i iddet-i mu‘ayyene-i ma‘lûme ve me’ûnet-i süknâsı için bi’t-terâzi ta‘yîn olunan üç yüz akçe ki cem‘an bin üç yüz akçeyi müdde‘iye-i mezbûre Fâtıma Hatun’a edâ ve teslîme mezbûr Fazlı Beşe’ye ba‘de’t-tenbîh müdde‘iye-i mezbûre Fâtıma Hatun ziyâde müdde‘âsı olan beş bin akçeyi beyâna havâle olmağın mâ-vaka‘a bi’t-taleb ketb olundu.<br><br>Fî 13 Zilhicce sene 1152.<br><br>Şuhûdü’l-hâl: Üsküdarî Ali Çelebi b. Abdullah, Abdülbaki Çelebi b. Ramazan, Molla Hüseyin du‘âcı, Hasan b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=6251"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6253"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>