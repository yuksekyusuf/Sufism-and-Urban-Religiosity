﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 340<br>Hüküm no: 320<br>Orijinal metin no: [65a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Usta b. Hüseyin ile Sandıkçı İbrahim Edhem Ağa b. Mustafa’nın nalbant dükkânı davasında sulh oldukları</b><br><br>Na‘lband dükkânından ihrâc etmemeğe ve beher şehr kirâsını edâya ta‘ahhüd<br><br>Ma‘rûz-ı dâ‘î [-i devlet-i aliyyeleridir ki]<br><br>Derûn-ı arzuhâlde mezkûrü’l-ism na‘lband esnâfından Osman Usta b. Hüseyin meclis-i şer‘-i münîrde sâhib-i arzuhâl Sandıkçı İbrahim Edhem Ağa b. Mustafa nâm kimesne muvâcehesinde mahmiye-i İstanbul’da Yedikule kapısı hâricinde vâki‘ ma‘lûmü’l-hudûd vakıf ve dört bâb oda ve müştemilât-ı sâireyi hâvî bir bâb han ve tahtında kâin bir bâb na‘lband dükkânı mezbûr İbrahim Edhem Ağa’nın bâ-temessük-ı mütevellî bi’l-icâreteyn tasarrufunda ve zikr olunan han ve müştemilât-ı ma‘lûmesi ve na‘lband dükkânında şehriye on ikişer guruş kirâ ile ben müstecir olup derûnunda mevcûde şürût-ı nizâmda dâhil beyne’l-esnâf na‘lband gediği tâ‘bir olunur âlât-ı lâzıme-i ma‘lûme dahi yedimde mülk-i müşterâm ve ol vechile derûnlarında sâkin iken zikr olunan han ve na‘lband dükkânı bundan akdem harâb oldukda ta‘mîrlerine masrûfu mezbûrun bi-şartü’r-rücû‘ emriyle mâlımdan beş yüz elli guruş sarf etmemle masrûfum olan meblağ-ı mezbûr beş yüz elli guruşu mezbûr İbrahim Edhem Ağa’dan taleb ederim deyü tasaddî eylediğim da‘vâmdan bâ-vesâtet-i muslihîn rızâmla meccânen fâriğ olmamla husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyyeye müte‘allika her birimiz âhar ile kat‘â da‘vâ ve nizâ‘ ve husûmetimiz kalmamak manasına âmme-i de‘âvî ve mutâlebât ve kâffe-i eymân ve muhâsemâtdan şürût-ı müfsideden ârî ibrâ-i âmm-ı sahîh-i şer‘î ile her birimiz âharın zimmetini kabûlü hâvî ibrâ ve iskāt ettikden sonra mezbûr İbrahim Edhem Ağa zikr olunan bir bâb han ve müştemilât-ı ma‘lûmesini ve na‘lband dükkânını yedimden ba‘de’l-kabz işbu târih-i i‘lâmdan beher şehr sâbıkı vechile yine on ikişer guruşa bana îcâr ve teslîm ben dahi yedinden istîcâr ve tesellüm ve kabz ve kabûl [65b] ve zikr olunan on ikişer guruşu beher şehr bilâ-cevr kendüye edâya ve fîmâ ba‘d han-ı merkūm ile müştemilât-ı sâiresini ve na‘lband dükkânını ta‘mîr iktizâ ederse mutasarrıfı mezbûr İbrahim Edhem Ağa’ya ihbâr ve ifâde etmek üzere ta‘ahhüd eylediğimde ol dahi ba‘de’l-yevm iktizâ eden ta‘mîrini kendi edüp şürût-ı nizâmımız üzere şehriye kirâsını ahz ile beni ihrâca tasaddî etmemeğe ve her birimiz âharın ta‘ahhüdünü dahi kabûl-birle külliyen kat‘-ı nizâ‘ eyledik deyü ikrâr ve tasdîkleri tescîl ve İstanbul Mahkemesi’nden huzûr-ı âlîlerine i‘lâm olundu.<br><br>Fî 25 Ş sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>