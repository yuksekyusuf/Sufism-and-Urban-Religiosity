﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 200<br>Hüküm no: 312<br>Orijinal metin no: [35a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Cebecibaşı Ahmed Ağa vakfı tasarrufundaki Sultan Bayezid Evkâfı arâzisinden iki evlek yerin Seyyid Abdülkâdir b. Seyyid Mehmed Efendi’ye altmış yıllığına kiralandığı</b><br><br>Kıdvetü erbâbi’l-ikbâl umdetü ashâbi’l-iclâl mecma‘u’l-me’âsir ve’l-mekârim mefharü’l-ekâbir ve’l-ekârim el-muhtas bi-mezîdi inâyeti’l-meliki’l-mennân hâlâ cebeciler ağası olan Ahmed Ağa b. Abdülmennân hazretlerinin evkāfına mütevellî olan zü’l-izzi’l-emced Mustafa Bey b. Ahmed meclis-i şer‘-i şerîfe hâzır olup sadr-ı kitâbı muvakki‘ olan hâkim-i mûmâ-ileyh -esbağallâhu ni‘amehû aleyh- mahzarında takrîr-i kelâm edip mahrûse-i İstanbul ebvâbından Eğrikapı hâricinde cennet-mekân firdevs-âşiyân merhûm ve mağfûrun-leh Sultan Bayezid Hân -aleyhi’r-rahmetü ve’r-rıdvân- hazretlerinin evkāfına (…..) arâziden yılda yüz kırk sekiz akçe mukāta‘a-i mu‘ayyenesi olan sâha-i? mübeyyene? üzre olan ebniye ve arsa-i hâliyesinin hakk-ı? karârı mûmâ-ileyh cebecibaşı hazretlerinin yedinde ve tasarrufunda olup müslümanlara evlek evlek tevzî‘ olunması murâd olundukda zikr olan arâzi-i hâliyeden bir cânibi Seyyid Hasan Çelebi yerine ve bir cânibi Musa nâm saka yerine ve bir cânibi tarîk-i âma ve bir tarafı zikr olan arz-ı hâliyeye muttasıl ve müntehî tûlen altmış zirâ‘ ve arzan elli zirâ‘ iki evlek yeri târih-i kitâb şehrinin gurresinden altmış yıl tamâmına varınca icâre-i tavîleyi tecvîz eden fukahâ-i üli’l-elbâb kavilleri üzre tecdîd-i müte‘âkideyne muhtâc olmaksızın her üç yılda bir akd-i cedîd olup akd-i evvelin intihâsı akd-i sânînin ibtidâsı olmak üzre mecâlis-i müte‘addidede mütevâliyeten yirmi akd ile işbu sâhibü’s-sicil kıdvetü’l-ulemâ’i’l-muhakkikīn umdetü’l-fuzalâ’i’l-müdakkikīn şerîfü’n-neseb latîfü’l-haseb es-Seyyid Abdülkādir b. el-merhûm ve’l-mağfûru leh es-Seyyid Mehmed Efendi’ye dört bin altı yüz akçe mukāta‘aya verip anlar dahi kabûl eyleyip dört bin akçesin mu‘accelen alıp altı yüz akçesin sâl-be-sâl onar akçe vermek şart eyleyip ba‘de’l-yevm her sene âhirinde lâzım olan onar akçe mukāta‘asın müşârün-ileyh cebecibaşının mütevellîsine verip edâ ede zikr olan yeri ba‘de yevminâ hâzâ keyfe mâ yeşâ ve yahtâr mutasarrıf ola dedikde mukarrun lehü’l-mezbûr cânibinden tasdîke vekîl olan Hüseyin b. Abdullah mukırr-ı merkūmu ikrâr-ı meşrûhunda vicâhen ve şifâhen tasdîk edip işbu hurûf ber sebîl-i temessük ketb olunup yed-i tâlibe verildi ki vakt-i istizhârda izhâr eyleye. Tahrîren fi’l-yevmi’l-hâdî aşer [min] şehri Ramazâni’l-mübârek li sene erba‘a ve tis‘în ve tis‘a mi’e.<br><br><br>Şuhûdü’l-hâl: Resûl b. Muharrem el-İmâm, Veli b. Nebi el-Müezzin, Hasan Çelebi b. Abdüllatîf el-Müderris, Rüstem b. Abdullah, Seyyid Hasan Çelebi, Hüseyin b. Abdullah, Mehmed b. Abdullah, İbrahim b. Abdullah, muharrirü’l-hurûf Mehmed el-Muhzır </p>          <br><a title="Önceki sayfa" style="text-decoration:none" href="./ayrmetin.php?idno=12750"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12752"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o224"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>