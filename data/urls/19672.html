﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 112<br>Hüküm no: 107<br>Orijinal metin no: [27b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rabia Hâtun bt. Mustafa’nın açtığı istihkak davasında delil ikâmesinden aczi ve davalıya yemîn verilmesi</b><br><br>Mahmiye-i Galata dâhilinde Sultan Bayezid Han aleyhi’r-rahmetü ve’r-rıdvân mahallesi sâkinlerinden fahrü’l-muhadderât Râbia Hâtun bt. Mustafa nâm hâtunun zevci ve husûs-ı âti’l-beyâna vekîl-i şer‘îsi olup vekâleti nehc-i şer‘î üzre sâbite olan fahrü’l-eimme Ahmed Halîfe b. Muharrem nâm kimesne mezbûre Râbia’nın vâlidesi Âbide bt. Abdullah nâm hâtunu meclis-i şer‘-i şerîfe ihzâr ve mahzarında bi’l-vekâle takrîr-i da‘vâ edip bundan akdem müvekkile-i merkūme Râbia’nın babası merhûm-ı mezbûr Mustafa fevt oldukda muhallefâtından bir istikan ve bir sorguç ve bir altın bilezik ve beş aded tesbih inciyi merkūme Âbide Hâtun ahz u kabz edip hâlâ yedindedir eşyâ-i mezkûreden mezbûre Râbia’nın hisse-i şer‘iyyesin taleb ederim suâl olunsun dedikde gıbbe’s-suâl merkūme Âbide Hâtun eşyâ-i mezkûreyi bi’l-külliye inkâr edip vekîl-i mezbûr Ahmed Halîfe’den da‘vâsına mutâbık beyyine taleb olundukda ikāmet-i beyyineden âciz ve kāsır olup vekîl-i merkūm Ahmed Halîfe talebi ile zikr olunan eşyâyı ahz u kabz etmediğine mezbûre Âbide’ye yemîn teklîf olundukda yemîn-i billâhi’l-aliyyi’l-a‘lâ edicek mâ hüve’l-vâki‘ bi’t-taleb ketb olundu. Tahrîren fî evâsıtı Zilhicce sene hamse aşere ve elf.<br><br><br>Şuhûdü’l-hâl: Abdürrahim Efendi b. Mehmed, Mehmed Efendi b. Mustafa, Şükrullah Efendi [b.] İbrahim, Mustafa [b.] Süleyman, Mehmed b. Yusuf ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19671"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19673"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o254"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>