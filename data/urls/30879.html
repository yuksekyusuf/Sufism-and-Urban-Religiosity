﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 149<br>Hüküm no: 125<br>Orijinal metin no: [17a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mustafa Ağa b. Mehmed Emin’in uncu kethüdalığına tevcihi</b><br><br>Uncu kethüdâsı<br><br>Ma‘rûz<br><br>Âsitâne-i aliyyede uncu esnâfından el-Hâc Mehmed Emin Ağa b. Hüseyin ve Mehmed b. Ali ve es-Seyyid el-Hâc Süleyman ve Molla Esir ve es-Seyyid İsmail ile ustalarından Artin v. Naharet ve Begos v. Kiragos ve Mıgırdıç v. Mosis ve Avanis v. Anparson ve Haçok v. Artin nâm zimmîler meclis-i şer‘-i münîrde esnâf-ı mezkûreden es-Seyyid Mustafa Ağa b. es-Seyyid el-Hâc Mehmed Emin hâzır olduğu hâlde her biri takrîr-i kelâm edip Âsitâne-i aliyye ve bilâd-ı selâsede kâin uncular esnâfının bilâ-ta‘yîn bâ-berât kethüdâsı olan müteveffâ el-Hâc Mustafa b. Ali nâm kimesne hayatında kethüdâlık-ı mezkûru bin iki yüz altı senesi Recebi’l-ferdi gurresinde ol târihde İslâmbol kādısı olan merhûm Cevdet Halil Efendi’nin huzûrunda es-Seyyid Mehmed b. Osman nâm kimesneye ferağ ve kasr-ı yed etmekle kasr-ı yedinden tevcîh buyrulmak üzere merkūm es-Seyyid Mehmed yedine işbu bir kıt‘a i‘lâm i‘tâ olunup lâkin merkūm es-Seyyid Mehmed berâta rağbet etmeyip kethüdâlık umûrumuzu rü’yet eder iken bu esnâda umûr-ı esnâfı rü’yetden âciz olmağla hâzır-ı merkūm es-Seyyid Mustafa Ağa esnâfımızdan emin ve mu‘temed ve muhtârımız olup her vechile umûr-ı esnâfı rü’yete kādir olmağla esnâfımız üzerine kethüdâ nasb ve ta‘yîn olunmasını istid‘â eylediklerine binâen kethüdâlık-ı mezkûr müteveffâ-i mezbûr el-Hâc Mustafa’nın mahlûlünden ve mezbûr es-Seyyid Mehmed’in adem-i rağbetinden merkūm es-Seyyid Mustafa Ağa’ya tevcîh ve yedine berât-ı âlişân inâyet ve ihsân buyrulması niyâzında oldukları İslâmbol Mahkemesi’nden huzûr-ı âlîlerine i‘lâm olundu.<br><br>Fî-21 min-Şevvâl sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30878"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30880"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>