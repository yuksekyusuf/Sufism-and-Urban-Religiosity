﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 321<br>Hüküm no: 219<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahve narhı</b><br><br>Bâ sah.<br><br>İstanbul Kādısı Fazîletlü Efendi<br><br>Dersa‘âdet’de olan kahveci esnâfı bu esnâda kemâl-i tama‘-ı hâmlarından nâşî yirmi beş dirhem kahveyi kırkar, kırk beşer, ellişer para ve dahi ziyâdeye bey‘ u füruhta cesâret eyledikleri âşikâr ve bu keyfiyet sekene-i Dârü’s-saltanati’s-seniyye’ye mûcib-i rahne ve hasâr olduğundan bu husûs bir taht-ı râbıtaya idhâl ile ibâdullâhın dûçâr oldukları rahne ve mazârdan vikāyeleri lâzımeden olmakdan nâşî el-hâletü hâzihî mevcûd olan çiğ kahvenin beher kıyyesi on bir guruş beş paraya kahveci esnâfına tevzî‘ ettirilecek olmağla bir kıyye çiğ kahveden ba‘de’t-tahmîs beher kâğıdı yirmi beş dirhem olmak üzere on üç kâğıd hâsıl olup beher kâğıdı otuz altışar paraya ibâdullâha bey‘ u füruht olunduğu sûretde beher kıyyesinden harc-ı tahmîs ve masârif-i mu‘tâdesi olan dokuzar para fürû-nihâde olundukdan sonra döğülmüş bir kıyye kahveden esnâf-ı merkūmeye on dört para fâide hâsıl olacağı zâhir ve esnâf-ı merkūmenin zikrolunan bahâdan ziyâdeye bey‘ u füruht eylemeleri hadd-i insâf ve i‘tidâlden hâric idiği bedîhî ve bâhir olmağla imdi esnâf-ı merkūmeyi huzûrunuza ihzâr ve keyfiyeti kendilere gereği gibi ifâde ve iş‘âr edip fîmâ-ba‘d tafsîl ü beyân olunduğu üzere beher kıyyesinde tahsîs olunan on dörder para kâra kanâ‘at ile yirmi beşer dirhem kahveyi otuz altı paradan ziyâdeye bey‘ u füruht etmemelerini ve narh-ı mezkûrdan ziyâdeye füruhta cesâret ederi veyâhûd ziyâdeye füruhta medâr olmak fikriyle çiğ kahve saklayıp gizlü gizlü mu‘tâd-ı kadîmleri üzere narhdan ziyâdeye füruht ederi olur ise o makūlelerin tedîbi yalnız ta‘zîr veyâhûd nefy ile iktifâ olunmayıp haklarında âhar gûne mu‘âmele olunacağını bî-iştibâh bilmeleri için gûş-ı hûşlarına ilkā ve telkīn ederek bu râbıtanın fîmâ-ba‘d vikāyesine siz dahi dâimâ nezâret eyleyesiz deyü buyruldu.<br><br>Fî 22 S sene 1222</p>          <br><a title="Önceki sayfa" style="text-decoration:none" href="./ayrmetin.php?idno=32215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>