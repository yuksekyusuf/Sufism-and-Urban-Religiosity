﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 237<br>Hüküm no: 218<br>Orijinal metin no: [46b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tamire muhtaç olan vakıf evdeki Rukiye ve Mehmed’e ait hissenin vasileri olan anneleri tarafından satışına izin verildiği</b><br><br>Bey‘e izin.<br><br>Mahmiye-i İstanbul’da Unkapanı kurbünde Arabacılar Mahallesi ahâlîsinden iken bundan akdem vefât eden el-Hâc Mehmed b. Abdullah b. Abdurrahman’ın zevce-i menkûha-i metrûkesi ve evlâd-ı sıgārı Rukiye ve Mehmed’in vâlideleri ve tesviye-i umûrlarına kıbel-i şer‘den mansûb vasîleri olan Hanife bt. Abdullah nâm hatun ba‘de’t-ta‘rîfi’ş-şer‘î meclis-i şer‘-i hatîr-i lâzımü’t-tevkīrde takrîr-i kelâm ve tâ‘bir ani’l-merâm edip ashâb-ı hayrâtdan Hacı Mehmed nâm sâhibü’l-hayrın vakfından olup mahalle-i mezbûrede vâki‘ bir tarafdan yine vakf-ı mezbûrdan olup Çukadâr Halil b. İbrahim nâm kimesne tasarrufunda olan menzil ve bir tarafdan yine vakf-ı mezbûrdan Kazgancı Ahmed b. İbrahim nâm kimesne tasarrufunda olan menzil ve bir tarafdan tarîk-i hâs ve bir tarafdan tarîk-i âm ile mahdûd ma‘lûmü’l-müştemilât vakıf menzilin bi’l-icâreteyn nısf-ı şâyi‘i benim ve nısf-ı şâyi‘-i âharı zevcim müteveffâ-i mezbûr el-Hâc Mehmed’in tasarrufunda olmağla ba‘de’l-vefâtihi nısf-ı şâyi‘-i mezbûr sagīrân-ı mezbûrân Rukiye ve Mehmed’e intikāl edip lâkin menzil-i mezbûr harâb ve ta‘mîr ve termîme sagīrân-ı mezbûrânın kudretleri olmamağla bir vechile kābil-i intifâ‘ olmadığından gayrı sagīrân-ı mezbûrânın nafaka ve kisveye dahi ihtiyâcları [47a] olmağın menzil-i mezbûrdan nısf-ı şâyi‘-i mezbûr bedel-i misli ve ma‘rifet-i mütevellî ile âhara ferağ ve bedel-i mezbûr i‘mâl ve sagīrân-ı mezbûrâna infâk ve iksâ olunmak sagīrân-ı mezbûrâna min-külli’l-vücûh enfa‘ ve evlâ ve elyak olmağla hakīkat-ı hâl vukūf-ı tammı olan bî-garaz Müslimînden istihbâr olunup haberleri tahrîr ve kıbel-i şer‘den ber-vech-i meşrûh izin verilmek bi’l-vesâye murâdımdır dedikde hakīkat-ı hâl zeyl-i kitâbda isimleri mastûr Müslimînden istihbâr olundukda fi’l-vâki‘ husûs-ı mezbûr bi’l-cümle vasiyy-i mezbûrun bâlâda takrîr ve beyân eylediği vech üzere idiği zâhir ve mütehakkık olmağın vasiyy-i mezbûre Hanife Hatun’a kıbel-i şer‘den izin-birle mâ-hüve’l-vâki‘ bi’t-taleb ketb olundu.<br><br>Fî 7 Cumâdelâhire sene [1]143.<br><br>Şuhûdü’l-hâl: Mahalle-i mezbûre müezzini Süleyman Halîfe b. Mehmed, Osman Çelebi b. Ali, el-Hâc Mehmed Ağa b. Abdullah, Ahmed Beşe b. Süleyman, Mehmed Çelebi b. İbrahim, Mustafa Çelebi b. Süleyman, Ahmed Çelebi b. Hasan, Abdullah Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5141"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5143"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o718"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>