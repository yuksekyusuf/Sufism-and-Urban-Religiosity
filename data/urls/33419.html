﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 158<br>Hüküm no: 135<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Osman b. es-Seyyid Mehmed’in Çukurçeşme’deki kahve dükkânında kiracısı Hüseyin Ağa b. Osman ile kira akdini feshettiği</b><br><br>Kahve dükkânı teslîme ta‘ahhüd ve 150 guruş teslîm ile ibrâ<br><br>Ma‘rûz<br><br>Sâhib-i arzuhâl Kıyıcı Alâiyeli es-Seyyid Osman b. es-Seyyid Mehmed nâm kimesne bi’l-ma‘iyye rü’yete memûr Haremeyn-i şerîfeyn müfettişi olup Mekke-i Mükerreme pâyesiyle tekrîm buyurulan zâde-i Emîn Paşazâde [Emîn Beyefendi-zâde] fazîletlü Mîr Abdülkādir Efendi tarafından meb‘ûs kâtib Mehmed Ârif Efendi ma‘iyyetiyle akd olunan meclis-i şer‘-i enverde derûn-ı arzuhâlde mezkûrü’l-ism Kahveci Hüseyin Ağa b. Osman nâm kimesne muvâcehesinde Dârussa‘âdetü’ş-şerîfe ağası hazretleri nezâret-i aliyyelerinde olan evkāfdan Ayasofya-i Kebîr Vakfı müsakkafâtından İstanbul Kazasker Hamâmı civârında Çukurçeşme kurbünde kalaycı dükkânı karşısında kâin bir tarafdan vakf-ı mezbûrdan benim tasarrufumda olan manav dükkânı ve bir tarafdan yine vakf-ı mezbûrdan merkūmun tasarrufunda olan bahçe ve bir tarafdan vakf-ı âhardan yine mezbûrun tasarrufunda olan enserci dükkânı ve taraf-ı râbi‘i tarîk-i âm ile mahdûd dört kepenk bir bâb kahve dükkânı bâ-temessük-i mütevellî bi’l-icâreteyn benim taht-ı tasarrufumda ve derûnunda mevcûde aklâm-ı hümâyûndan kat‘an birinde mukayyed olmayan kahveci gediği ta‘bîr olunur bâ-defter-i müfredât eşyâ-i ma‘lûme merkūm Hüseyin Ağa’nın müstakillen malı olup ol-vechile derûnunda şehriye altı guruş kirâ ile müşâhereten müste’cirim olup lâkin ben işbu târih-i i‘lâm şehri gāyetine izâfetle fesh-i akd-i icâre etmemle dükkân-ı mahdûd-ı mezkûru gāyet-i şehr-i merkūmda tahliye ve bana teslîme mezbûr Hüseyin Ağa’ya tenbîh olunmak matlûbumdur deyu da‘vâya tasaddî etmişdim el-hâletü hâzihî muslihûn tavassutuyla beynimiz te’lîf ve tanzîm olunup merkūm Hüseyin Ağa dükkân-ı mahdûd-ı mezkûrda mevcûde malı olan eşyâ-i ma‘lûmesini ihrâc-birle dükkân-ı mahdûd-ı mezkûru gāyet-i şehr-i merkūmda bana teslîme ta‘ahhüd eylediğinde ben dahi merkūmun mukaddemâ dükkân-ı mahdûd-ı mezkûrun iktizâ eden mahallerinin teberru‘an li’l-vakf ta‘mîr ve termîmine malından masrûfu olan mebâliğ için malımdan teberru‘an yüz elli guruş kendüye def‘ ve teslîm ve umûruna sarfla istihlâki emr eylediğimde ol-dahi ahz ve kabz ve emrim üzere umûruna sarfla istihlâk etmekle bi’l-cümle husûs-ı mezkûra ve meblağ-ı müstehlek-i mezkûrun istirdâdına müte‘allıka da‘vâdan mezbûrun zimmetini kabûlü hâvî ibrâ ve ıskāt eyledim deyu ikrâr ve tasdîkleri İstanbul Mahkemesi’nden huzûr.<br><br>Fî 21 min Zilhicceti’ş-Şerîfe sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o170"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>