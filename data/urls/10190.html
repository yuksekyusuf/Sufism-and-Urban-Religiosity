﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 65<br>Hüküm no: 28<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Kethüdâ b. Bayram’ın nukud vakfının mütevellisi Eşref Efendi b. Veli’nin tevliyyeti Ali Kethüdâ’nın hanımı Belkıs Hatun bt. Abdülmennan’a devrettiği</b><br><br>Mahmiye-i Galata’ya tâbi‘ kasaba-i Beşiktaş mahallâtından Sinan Paşa-yı Cedîd mahallesinde sâkin iken bundan akdem vefât eden Ali Kethüdâ b. Bayram nâm müteveffânın vakf eylediği on dokuz bin nakd akçenin mütevellîsi olan fahrü’l-hutebâ Eşref Efendi b. Veli nâm kimesne <<nin>> mahfil-i kazâda mahalle-i mezbûre sâkinelerinden olup vâkıf-ı mezbûr Ali Kethüdâ’nın zevce-i metrûkeleri işbu sâhibetü’l-kitâb fahrü’l-muhadderât Belkıs Hatun bt. Abdülmennan’ın tarafından husûs-ı âti’z-zikri tasdîka vekîl olup mezbûreyi ma‘rifet-i şer‘iyye ile ârifân olan Ali Efendi b. Yusuf ve Mustafa Çelebi b. Şaban Ağa nâm kimesneler şehâdetleri ile şer‘an vekâleti sâbite olan Enver Efendi b. Salih nâm kimesne muvâcehesinde ikrâr-ı tâm ve takrîr-i kelâm edüp vâkıf-ı mezbûr Ali Kethüdâ’nın vakf eylediği meblağ-ı mezkûr on dokuz bin akçenin yevmî iki akçe vazîfeyle mutasarrıf olduğum tevliyyeti kendi hüsn-i irâdetim ile mezbûre Belkıs Hatun’a ferâğ edüp tevliyet-i mezbûreye mutasarrıfe olsun dedikde vekîl-i mezbûr dahi tevliyet-i mersûmu müvekkile-i mezbûre Belkıs Hatun tarafından kabûl ve mukırr-ı mezbûr Eşref Efendi’nin cârî ve sâdır olan ikrârını bi’l-müvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Tahrîren fî-gurreti min-Muharremi’l-harâm li-sene isnâ ve sittîn ve elf.<br><br>Şühûdü’l-hâl: Şuhûdü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=10189"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10191"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>