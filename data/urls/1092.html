﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 236<br>Hüküm no: 189<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Parçacı Agob’a olan borcunu ödemesi için Kürkçü Mıhtar’a tenbih olunması</b><br><br>Ma‘rûz,<br><br>Şifâhen sâdır olan fermân-ı âlîlerine imtisâlen arzuhâl eden Parçacı Agob v. Artin nâm zimmî Perşembe günü huzûr-ı hazret-i fetvâ-penâhîde ma‘kūd meclis-i şer‘-i hatîrde medîne-i Üsküdar’da Selami mahallesinde mütemekkin derûn-ı arzuhâlde mastûrü’l-ism Kürkçü Mıhtar v. Gabril nâm zimmî muvâcehesinde Keseci Kerupa v. Serope nâm zimmî hâzır olduğu hâlde ben sene-i sâbıkā Recebi’l-ferdinin üçüncü günü hâzır-ı mersûm Kerupa zimmî zimmetinde semen-i mebî‘den alacak hakkım olan üç bin beş yüz guruşu hâzır-ı mersûmdan kabz ve bana teslîme tarafımdan mesfûr Mıhtar zimmîyi tevkîl eylediğimde ba‘de kabûlü’l-vekâle meblağ-ı mezkûrun iki bin altı yüz kırk guruşunu mukaddemâ ve sekiz yüz altmış guruşunu dahi bu def‘a ki cem‘an üç bin beş yüz guruşu hâzır-ı mersûmdan bi’l-vekâle tamâmen kabz ve bana vermeyip yedinde kalmağla meblağ-ı mezkûr üç bin beş yüz guruşu bana teslîme mersûm Mıhtar zimmîye tenbîh olunmak matlûbumdur deyü da‘vâ etdikde ol dahi cevâbında benim müdde‘î-i mesfûr Agob zimmî zimmetinde sene-i mezkûre Cemâziyelûlâsı’nın üçüncü günü İstanbul’da Çarşı-yı kebîrde Üçmusluk nâm mahâlde vâki‘ gāib ani’l-meclis Asador zimmînin çukacı mağazasında malımdan ve yedimden iktirâz ve kabz eylediği üç bin beş yüz guruş alacak hakkım olmağla deyn-i mezkûruyla beni ol mikdâr medyûnu işbu hâzır-ı mersûm Kerupa zimmî üzerine üçümüz bir meclisde hâzır olduğumuz hâlde havâle-i mukayyede-i sahîha-i şer‘iyye ile havâle ve [her] birimiz havâle-i mezkûreyi kabûl eylediğimizden sonra meblağ-ı mezkûr üç bin beş yüz guruşu hâzır-ı mersûm Kerupa zimmîden havâleten kabz etmiş idim deyü hâzır-ı mersûmun tasdîkiyle mesfûr Agob zimmînin inkârına mukārin eylediği def‘ine ikāmet-i beyyine edemeyip bi’t-taleb mersûm Agob zimmîye bi’l-muvâcehe ber-nehc-i şer‘î yemîn verilmeğin mûcebince dâfi‘-i mesfûr Mıhtar zimmî def‘-i mezkûruyla mersûm Agob zimmîye bilâ-beyyine mu‘ârazadan ba‘de’l-men‘ mersûm Mıhtar zimmînin sâlifü’l-beyân ikrârıyla lâzım gelen meblağ-ı mezkûr üç bin beş yüz guruşu müdde‘î-i mesfûr Agob zimmîye edâ ve teslîme mesfûr Mıhtar zimmîye tenbîh olunduğu huzûr-ı [âlîlerine i‘lâm olundu].<br><br>Fî 15 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1091"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1093"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o316"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>