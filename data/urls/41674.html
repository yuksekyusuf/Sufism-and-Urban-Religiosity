﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 202<br>Hüküm no: 144<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Abdullah’ın Nurullah Efendi aleyhindeki emanet davasının reddedilmesi</b><br><br>Mahmiye-i İstanbul’da Sultân Mehmed Câmi‘-i şerîfi kurbünde sâkin Ali b. Abdullah nâm kimesne mahmiye-i mezbûrede meclis-i şer‘de müftî-yi sâbık es-Seyyid Feyzullah Efendi’nin oğlu es-Seyyid Ahmed Efendi’nin etbâ‘ından Nurullah Efendi b. Mehmed nâm kimesne mahzarında üzerine da‘vâ ve takrîr-i kelâm edip târîh-i kitâbdan bir sene mukaddem mahrûse-i Edirne’de mezbûr Nurullah Efendi yedine malımdan bir kese içinde memhûr yüz yirmi guruşumu îdâ‘ ve teslîm ol dahi istîdâ‘ ve tesellüm etmekle hâlâ alâ-tarîkı’l-emâne yedine teslîm eylediğim memhûr kese içinde mevcûd yüz yirmi guruşu taleb ederim suâl olunsun dedikde gıbbe’s-suâl mezbûr Nurullah Efendi cevâbında fi’l-hakīka târîh-i mezbûrda mezbûr Ali bir kese içinde memhûr bir mikdâr akçe alâ-tarîkı’l-emâne yedime def‘ ü teslîm ben dahi ahz u kabz edip mezbûr Ahmed Efendi’nin menzilinde sâkin olduğum odamda hıfz üzere iken târîh-i mezbûrda olan ma‘reke esnâsında bir mikdâr eşkıyâ mezbûr Ahmed Efendi’nin menzilini nehb u gāret eylediklerinde sâkin olduğum odamda benim eşyâm ile ma‘an meblağ-ı mezbûr nehb u gāret olunup ol vechile bilâ-ta‘ad zâyi‘ olmuşdur deyip husûs-ı mezbûrda mezbûr Nurullah Efendi emîn olup yedi yed-i emânet olmağla yemîni ile tasdîk olunur makūlesinden olmağın mezbûr Nurullah Efendi meblağ-ı mezbûra ber-vech-i muharrer yedinden bilâ-ta‘ad zâyi‘ olduğuna müdde‘î-i mezbûr talebiyle tahlîf olundukdan sonra mûcebiyle müdde‘î-i mezbûr bî-vech mu‘ârazadan men‘ birle mâ-vaka‘a bi’t-taleb [ketb olundu.]<br><br>Fi’l-yevmi’s-sâmin ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: el-Hâc Mehmed Efendi, İsmail Efendi, Veliyüddin Efendi, Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=41673"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41675"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>