﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 463<br>Hüküm no: 531<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsteryo v. Anton’un komşusu Eftem v. Abranos ile ortak kullandıkları duvarın kendisine ait olduğu iddiasıyla açtığı davada haksız bulunduğu</b><br><br>Husûs-ı âti’l-beyânın mahallinde keşf ü tahrîr ve fasl u hasmı için savb-ı şer‘den Mevlânâ İmâmzâde Mehmed Emin Efendi bâ-fermân-ı âlî ta‘yîn ve irsâl olunup ol dahi hâssa mi‘mâr halîfelerinden es-Seyyid Mustafa Halîfe b. Eyüb ve Mustafa Halîfe b. Ahmed ile mahmiye-i İstanbul’da Yedikulekapısı dâhilinde Mirâhor Mahallesiʼnde vâki‘ İsteryo v. Anton nâm zimmînin menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde mezbûr İsteryo zimmî meclis-i ma‘kūd-ı mezbûrda câr-ı mülâsıkı Eftem v. Abranos nâm zimmî muvâcehesinde üzerine da‘vâ ve takrîr-i kelâm edip mezbûr Eftem zimmînin menzili ile işbu benim menzilim beyninde vâki‘ mi‘mârân-ı mezbûrân mesâhası üzere tarîk-i âmdan bahçe nihâyetine varınca tûlen kırk iki zirâ‘ ve kadden tarîk-i âm tarafından altı zirâ‘ ve bahçe tarafından üç buçuk zirâ‘ taş duvar işbu benim mülk menzilimin müstakil müştemilâtından olmağla mülküm iken mezbûr Eftem zimmî duvar-ı mezbûru bi-gayr-ı hakkın tasarruf eder suâl olunup kasr-ı yedine tenbîh olunmak matlûbumdur dedikde mi‘mârân-ı mezbûrân ve Müslimîn-i mezbûrîn ile nazar olundukda duvar-ı mezbûrda mezbûr Eftem zimmînin üç aded ocak ve dört aded dolabı ve vaz‘-ı cüzû‘u olup ve müdde‘î-i mezbûr tarafında dahi ittisâl-i terbî‘î ve vaz‘-ı cüzû‘ bulunduğu müte‘ayyin oldukdan sonra gıbbe’s-suâl mezbûr Eftem zimmî cevâbında müdde‘î-i mezbûr işbu menzile ancak üç seneden beri mâlik olup müdde‘î-i mezbûr İsteryo’dan mukaddem hâlik olan Uzun Aslan zimmînin zamânında ben on yedi sene bilâ-nizâ‘ bu vech üzere tasarruf edip benden mukaddem hâlik olan Kaçko zimmî dahi elli sene mikdârı kezâlik tasarruf edip bu vech üzere duvar-ı mezbûr iki menzilin beyninde kadîmden müşterekdir deyü cevâb vericek gıbbe’l-istintak ve’l-inkâr mezbûr Eftem zimmîden takrîr-i meşrûhuna mutâbıka beyyine taleb olundukda mahalle-i mezbûre sükkânından Papa Margrid v. Kiro ve Anye? Yani v. Biyal? ve Hristo v. Salaman ve Vasil v. Gance ve Gabril v. Hristo ve Germe v. Dimitri nâm zimmîler li-ecli’ş-şehâde meclis-i ma‘kūd-ı mezbûra hâzirûn olup isre’l-istişhâd fi’l-vâki‘ işbu duvar mezbûr menzileyn-i mezkûreyn beyninde müşterek olup mezbûrân zimmîlerden mukaddem hâlik olanlar dahi elli seneden beri müşterek olmak üzere bilâ-nizâ‘ tasarruf edegelmişlerdir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ke’l-evvel iştirâken tasarruf etmek üzere mezbûrândan her birine tenbîh eylediğini mevlânâ-yı mezbûr mahallinde ketb ü tahrîr ba‘dehû ma‘an ba‘s olunan el-Hâc Hüseyin b. ( ) ve Abdullah b. Abdullah ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 24 min-Recebi’l-ferd sene 1121<br><br>Şuhûdü’l-hâl: İbrahim Çelebi b. İsmail, el-Hâc İbrahim b. Hüseyin, Mehmed Beşe b. Mustafa, Mehmed Beşe b. el-Hâc Mustafa, Ahmed Beşe b. İbrahim ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4809"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4811"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b463"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>