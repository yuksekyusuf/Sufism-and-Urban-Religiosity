﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 205<br>Hüküm no: 340<br>Orijinal metin no: [47b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nesli, Fâtıma ve Mahmud isimli kardeşlerin Arabköyü’ndeki bahçelerini sulh yoluyla Ayşe ve Rabia hatunlara bırakmaları</b><br><br>Nesli bint-i Mehmed nâm hatun kıbelinden husûs-ı âtîye vekîl-i şer‘î ve Mahmûd b. Mehmed nâm sagīre kıbel-i şer‘den vasî olup vesâyeti ve vekâleti Pîrî b. Nasuh ve Hüsrev b. Abdullah nâm kimesneler şehâdetleriyle sâbit olan Hüseyin b. Hasan ve Fâtıma bt. Mehmed nâm hatun kıbelinden husûs-ı âtîye şâhidîn-i mezkûrîn şehâdetiyle vekâleti sâbit olan İbrâhim b. Mehmed nâm kimesneler mahzarlarında Âişe ve Rabia bintey Hasan nâm hatunlar kıbelinden husûs-ı âtîye vekîl-i şer‘î olup ve vekâleti Hasan b. Abdullah ve Ali b. Abdullah nâm kimesneler şehâdetiyle sâbit olan Mustafa b. Ahmed nâm kimesne meclis-i şer‘-i şerîfde ikrâr ve takrîr-i kelâm edip kazâ-i havâss-ı Kostantiniyye tevâbi‘inden Arabköyü demekle ma‘rûf olan karye kurbünde vâki‘ olup bir tarafından sâhil-i bahr ile ve bir tarafından tarîk-i âmla ve bir tarafından Bayezid oğlu Memi Çelebi mülkü ile mahdûd olup mezkûre Nesli ve Fâtıma ve Mahmud’un yedlerinde olan bağçe [y]i hükm-i vekâletim ile müvekkileteyn-i mezbûreteynimindir deyü da‘vâ edip ikâmet-i beyyine sadedinde iken müslimûn-ı muslihûn tavassutu ile sulh edip ve zikr olunan bağçeden binâ zirâ‘ıyla yirmi üç buçuk zirâ‘ eni ve yetmiş dört zirâ‘ uzunu olup bir tarafından sâhil-i bahr ile ve bir tarafından tarîk-i âmla ve bir tarafından Bâyezi [d] oğlu Memi Çelebi mülkü ile ve bir tarafından zikr olunan Nesli ve Fâtıma ve Mahmud mülkü ile mahdûd olan yeri üstünde olan eşcâr-ı müsmiresiyle zikr olunan sulhdan bedel olup kabz eyledim ve müvekkileteyn-i mezbûreteynim Âişe ve Rabia nâm hatunlar mezkûrûn Nesli ve Fâtıma ve Mahmud’un zimmetlerini cemî‘ da‘vâdan ve eymân ve muhâsamâtdan husûsan bağçe-i mezbûra müte‘allik da‘vâdan ibrâ-i âmla ibrâ ve ıskāt eylediler dedikde mukırr-ı mezbûru vekîleyn-i mezbûreynden her biri bi’l-müvâcehe tasdîk edip mâ-vaka‘a bi’t-taleb kayd olundu.<br><br>Şuhûdü’l-hâl: Şehide fahrü’l-akrân.</p>          <br><a title="Önceki sayfa" style="text-decoration:none" href="./ayrmetin.php?idno=8740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>