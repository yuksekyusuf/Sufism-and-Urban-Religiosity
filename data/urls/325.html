﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 130<br>Hüküm no: 142<br>Orijinal metin no: [22a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Hasan’ın alacağına Pave bt. Yasef’in kefil olduğu</b><br><br>Kasaba-i Kasımpaşa’da Küçük Piyale Paşa Mahallesi’nde sâkin işbu bâ‘isü’l-kitâb el-Hâc Hasan b. Abdullah nâm kimesne meclis-i şer‘-i hatîr-i lâzımü’t-tevkīrde Pave bt. Yasef nâm Yahûdiye muvâcehesinde üzerine da‘vâ ve takrîr-i kelâm edip zevci gāib ani’l-meclis İsak zimmetinde yedimden müşterâ ve makbûz her re’si dokuzar yü[z] onar akçeye olmak üzere yirmi beş inek bahâsından yirmi iki bin iki yüz elli akçe hakkım olup meblağ-ı mezbûrdan yedi yüz elli akçesini ahz u kabz edip zimmetinde yirmi bir bin beş yüz akçe hakkım kalıp medyûn-ı mezbûrun nefsine ve târîh-i kitâba gelince edâ eylemedikde zimmetine lâzım gelen meblağa emriyle zevcesi mezbûre Pave kefîl olmuşdu, hâlâ ecel-i mezbûr tamam olup meblağ-ı mezbûru medyûn-ı merkūm îfâ etmemeğin zevcesi kefîl-i mezbûrdan taleb ederim dedikde gıbbe’l-istintak mezbûre Pave fi’l-hakīka zevcim mezbûrun nefsine ve zimmetinde olan meblağı îfâ eylemedikde ben zâmin olmak üzere emriyle kefîl olmuş idim. Lâkin ecel-i mezbûr tamamına üç gün bâkī kalıp ve meblağ-ı mezbûrun mikdârı ma‘lûmum değildir dedikde mezbûr el-Hâc Hasan ecel-i mezbûr tamamına üç gün bâkī olduğunu mu‘terif oldukdan sonra meblağ-ı müdde‘î yirmi bir bin beş yüz akçe olduğuna beyyine taleb olundukda ityân-ı beyyine için istimhâl etmeğin mehl-i şer‘î verilip mâ-vaka‘a bi’t-taleb ketb olundu.<br><br>Fî-gurre-i Zilhicceti’ş-şerîfe li-sene selâse ve sittin ve elf.<br><br>Şuhûdü’l-hâl: Mehmed Çelebi b. Hüseyin, Rıdvan b. Abdullah, Ali Bey b. Mehmed, Hüseyin Beşe b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>