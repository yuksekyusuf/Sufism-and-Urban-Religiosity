﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 403<br>Hüküm no: 405<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Yusuf’un eşi Ali’den muhalaa yoluyla boşanması</b><br><br>Havâss-ı refî‘a kazâsı muzâfâtından kasaba-i Hasköy’de el-Hâc Şaban mahâllesinde sâkine olup zâtı mahâlle-i mezbûre sâkinlerinden Hüseyin b. Mehmed ve Hasan b. Hüseyin nâm kimesneler ta‘rîfleriyle mu‘arrefe olan Fâtıma bt. Yusuf nâm hatun mahmiye-i İstanbul’da meclis-i şer‘-i hatîrde zevc-i muhâli‘i bâ‘isü’l-kitâb es-Seyyid Ali b. es-Seyyid İbrahim b. es-Seyyid Mehmed nâm kimesne tarafından husûs-ı âti’l-beyana vekîl olduğu şâhidân-ı mezbûrân şehâdetleriyle şer‘an sâbit ve sübût-ı vekâletine hükm-i şer‘î lâhık olan Abdurrahman Çelebi b. Mustafa nâm kimesne mahzarında ikrâr ve takrîr-i kelâm [edip] zevcim müvekkil-i mezbûr es-Seyyid Ali ile beynimizde hüsn-i mu‘âşeretimiz olmamağla zimmetinde mütekarrir ve ma‘kūdün-aleyh olan sekiz yüz akçe mehr-i müeccelim üzerine ve nafaka-i iddet-i ma‘lûmem ve meûnet-i süknâm dahi kendi üzerime olmak üzere zevcim müvekkil-i mezbûr ile hul‘u ve her birimiz hul‘-ı mezbûru kabûl eylediğimizden sonra hukūk-ı zevciyete ve sâire müte‘allıka âmme-i da‘vâdan her birimiz âharı ibrâ-i âm ve kātı‘ü’n-nizâ‘la ibrâ ve iskāt eyledik, fîmâ-ba‘d birbirimiz ile aslâ da‘vâ ve nizâ‘ ve husûmetimiz kalmadı dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’r-râbi min-Cemâziyelâhir li-sene sitte aşere ve mi’e ve elf.<br><br>Şuhûdü’l-hâl: Mehmed Efendi b. Ahmed, İsmail Efendi b. Sandalcızâde, Ömer Efendi b. Ali, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41934"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41936"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>