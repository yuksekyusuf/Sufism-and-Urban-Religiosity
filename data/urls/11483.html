﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 217<br>Hüküm no: 152<br>Orijinal metin no: [53a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Ahmed’in oturduğu Haremeyn Evkafı’na ait Alembey mahallesindeki evde yaptığı tadilatın keşfi</b><br><br>Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân el-Hâc Hasan Bey b. Mehmed nâm bevvâb-ı sultânî meclis-i şer‘de işbu hâmilü’l-kitâb Saliha bt. Ahmed nâm hatun mahzarında ikrâr ve takrîr-i kelâm edip evkāf-ı mezbûreden olup mahrûse-i İstanbul’da Alembey mahallesinde vâki‘ bir tarafdan Mustafa Efendi b. Haydar mülkü ile bir tarafdan Fahri Hatun bt. ( ) Vakfı ile bir tarafı tarîk-i âm ile mahdûd olup iki tahtânî evi ve bir zulleyi ve bir kenîfi ve muhavvatayı müştemil olan menzil bundan akdem mütevellî-i sâbık Hamza Bey b. Abdullah nâm bevvâb-ı sultânî yevmî iki akçe icâre-i müeccele ile mezbûre Saliha’ya îcâr edip ve kendi mâlıyla her ne binâ ederse vakıfda icâre-i müecceli olmak üzere izin vermeğin ol dahi menzil-i mezbûrun sakfını ve bazı duvarlarını kendi mâlından [53b] ta‘mîr edip hâlâ kıbel-i şer‘den mi‘mâr ve ehl-i vukūf Müslimânlar ile menzil-i mezbûrun üzerine varılıp keşf olundukda cümle beş bin akçe harcı zuhûr edip bin akçe dahi bana nakd vermeğin cem‘an mezbûre Saliha’nın menzil-i mezbûrda altı bin akçe icâre-i mu‘accelesi oldu. Min-ba‘d menzil-i mezbûrun icâre-i müeccele-i mu‘ayyenesini mâh be-mâh cânib-i vakfa edâ edip sâir emsâli gibi mutasarrıfe olsun dedikde mütevellî-i mezbûrun ber-vech-i meşrûh cârî olan ikrârını müste’cire-i mezbûre Saliha Hatun dahi vicâhen tasdîk ve şifâhen tahkīk ettikde mâ-hüve’l-vâkı‘ bi’t-taleb ketb olundu.<br><br>Tahrîren fî-evâhiri Rebî‘i’l-evvel li-sene erba‘a ve ışrîn ve elf.<br><br>Şühûdü’l-hâl: Mustafa Efendi b. Haydar el-hatîb, Ali Çelebi b. Halil, Hüseyin Çelebi b. Ömer, Ferhad Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11482"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11484"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o774"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>