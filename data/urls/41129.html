﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 756<br>Hüküm no: 850<br>Orijinal metin no: [134a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Abdülcelil b. Ömer’in kardeşi Abdülcelil ile birlikte tasarrufunda olan vakıf menzil hissesini hayatta iken kardeşine ücreti karşılığında devrettiği</b><br><br>Mahmiye-i Edirne’de Sarıca Paşa mahallesi sâkinlerinden olup ticâret tarîkiyle [gittiği] Haleb-i şehbâ’da bundan akdem vefât eden el-Hâc Abdülcelil b. Ömer nâm kimesnenin sulbî oğulları İbrahim ve İsmail nâm sagīrlerin kıbel-i şer‘den mansûbe vasîleri olan vâlideleri Belkıs bt. Abdullah nâm hâtun meclis-i şer‘de müteveffâ-yı mezbûrun li-ebeveyn karındaşı işbu râfi‘ü’r-rakīm Safiyyüddin nâm kimesne mahzarında bi’l-vesâye üzerine da‘vâ ve takrîr-i kelâm edip merhûm [ve] mağfûrun-leh Sultân Selim Hân’ın evkāf-ı şerîfelerinden olup bir tarafdan merhûm-ı müşârun-ileyh medresesinin müderrisine meşrûta vakıf menzile ve bir tarafdan [134b] Yunuszâde Mehmed Efendi mülküne ve bir tarafdan Yahyazâde Mehmed Efendi mülküne ve bir tarafdan tarîk-ı âm ile mahdûd iki fevkānî ve iki tahtânî odaları ve iki sofayı ve bir ahırı ve bi’r-i mâyı ve kenîfi müştemil menzile on iki bin akçe icâre-i mu‘accele ve beher mâh altı akçe ücret-i müeccele ile müteveffâ-yı mezbûr Abdülcelil ve merkūm Safiyyüddin ale’l-iştirâki’s-seviy mutasarrıflar iken mezbûr Abdülcelil fevt olmağla menzil-i mezbûrun nısf hissesinin hakk-ı tasarrufu sagīrân-ı mezbûrâna intikāl-i âdî ile intikāl etmişiken merkūm Safiyyüddin bi-gayri vechin vaz‘-ı yed eylemişdir suâl olunup nısf-ı menzil-i mezbûrun tasarruf[un]dan kasr-ı yedine tenbîh olunmak matlûbumdur dedikde gıbbe’s-suâl mezbûr Safiyyüddin cevâbında fi’l-vâki‘ vech-i muharrer üzere zikri mürûr eden menzile li-ebeveyn karındaşım müteveffâ-yı mezbûr Abdülcelil ile ale’l-iştirâki’s-seviy mutasarrıf idik ve lâkin hayâtında târih-i kitâbdan sekiz sene mukaddem menzil-i mezbûrun nısf hissesinin hakk-ı tasarrufunu mezkûr Abdülcelil vakf-ı mezbûr mütevellîsi Hasan Ağa ma‘rifetiyle altı bin akçe bedel mukābilesinde [bana] ferâğ ve tefvîz edip ben dahi tefevvüz ve kabûl eyleyip hakk-ı tasarrufu benimdir dedikde isre’l-istintâk ve’l-inkâr merkūm Safiyyüddin’den müdde‘âsını mübeyyine beyyine taleb olundukda udûl-i ricâl-i Müslimînden mahmiye-i mezbûrede Korucu Doğan mahallesinde sâkin Ramazan b. Abdullah ve Câmi‘-i Atîk mahallesinde sâkin es-Seyyid Abdurrahman Çelebi b. es-Seyyid Abdürrahim nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müteveffâ-yı mezbûr Abdülcelil hayâtında târih-i kitâbdan sekiz sene mukaddem bizim huzûrumuzda karındaşı merkūm Safiyyüddin [ile] iştirâk-i seviyy üzere mutasarrıf olduğu menzil-i mezbûrun nısf hissesinin hakk-ı tasarrufunu vakf-ı mezbûr mütevellîsi olan Hasan Ağa ma‘rifetiyle altı bin akçe bedel mukābilesinde mezkûr Safiyyüddin’e ferâğ ve tefvîz edip ol dahi tefevvüz ve kabûl eyleyip mütevellî-i merkūm ma‘rifetnâme dahi verdi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Hurrire fî gurreti’l-Muharremi’l-harâm li-sene tis‘a ve sittîn ve elf.<br><br>Şühûdü’l-hâl: Mehmed Efendi, Kutbeddîn İsmail el-Kādî bi-medîneti Teşene sâbıkā, Kadri Çelebi, İsa Bey, Bayram Beşe.</p>          <br><a title="Önceki sayfa" style="text-decoration:none" href="./ayrmetin.php?idno=41128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b756"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o779"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>