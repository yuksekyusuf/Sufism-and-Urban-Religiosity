﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 224<br>Hüküm no: 222<br>Orijinal metin no: [43a-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun bt. Süleyman’ın vasiyet ile câriyesini azat ettiği</b><br><br>[Mahmiye-i Galata tevâbi‘i Kasımpaşa kasabası mahallâtından Kulaksız mahallesi ahâlîsinden udûlden Abdüsselâm Halîfe b. İbrahim el-imâm ve Hasan Çavuş b. Mustafa ve Yusuf Ağa b. Hüseyin ve Mahmud b. Mustafa ve Mahmud b. ( ) ve Mehmed b. Hüseyin nâm kimseler meclis-i şer‘-i şerîfe hâzırûn olup mahalle-i merkūmede bundan akdem fevt olan Rukiye Hatun bt. Süleyman nâm hatunun ana-baba bir ammi oğlu ve usûbet-i nesebiyye cihetinden vârisi Mehmed Beşe b. Ali er-râcil nâm kızının oğlu kıbelinden vekâleti Ramazan b. Ahmed ve Mehmed b. Abdullah’ın şehâdeti ile sâbit olan ve âti’z-zikr vesâyeti münkir bulunan Emine bt. Ali nâm hatun mahzarında ve müteveffât-ı merkūmenin zevc-i metrûkü ve vârisi Ali Çelebi b. Mehmed mahzarlarında] açık kaşlı, elâ gözlü, beyâz tenli, orta boylu, Rusiyyetü’l-asl bâ‘iset-i hâze’l-kitâb Ziyâde bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müteveffât-ı mezbûre hâl-i hayâtında ve kemâl-i akl ve sıhhatinde iken zeylde mezkûr târîhden bir sene mukaddem bizim yanımızda ve katımızda müdde‘iyye-i merkûme-i mevsûfe câriye-i memlûkesini tedbîr-i mutlâk ile âzâd ve tahrîr etmiş idi. Sülüs-i tereke câriye-i mezkûrenin kıymetine vâfî olduğundan şehâdeten sahîhaten şer‘iyyeten ba‘de ca‘li şerâiti’l-kabûl şehâdetleri mûcebince hükmedildi.<br><br>Cerâ zâlike ve hurrire fi’t-târîhi’l-mezbûr.<br><br>Şühûdü’l-hâl: Es-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=39513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>