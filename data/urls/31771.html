﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 377<br>Hüküm no: 363<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Allâme Efendi ile Yahudi kasaplar Davit ve kardeşi Aron’un Ortaköy’deki selhhane hususunda anlaşmaları</b><br><br>İşbu i‘lâmda sehiv vâki‘ olmağla kaydı darb olunmuşdur.<br><br>Mühür<br><br><<Allâme Efendi’nin Ortaköy’de Salhâne nizâ‘ı>><br><br><< Ma‘rûz<br><br><<Sâhib-i arzuhâl Hâcegân-ı Dîvân-ı hümâyûn’dan ve Mektûbî-i Sadr-ı âlî Kalemi hulefâsından el-Hâc Mustafa Allâme Efendi b. el-merhûm Telhîsî-i esbak Mehmed Ağa kendi nefsinden asâleten ve hemşîreleri Fatıma ve Âişe ve Hadice hanımlar taraflarından husûs-ı âtîde vekîl olduğu zâtlarını bi’l-ma‘rifeti’ş-şer‘iye ârifân el-Hâc İsmail Ağa b. Halil ve Mustafa Ağa b. Osman nâm kimesneler şehâdetleriyle sâbit olmağla vekâleten bi’l-ma‘iye rü’yete memûr Haremeyn-i şerîfeyn müfettişi müderrisîn-i kirâm-ı zevi’l-ihtirâmdan fazîletlü Mehmed Fikri Efendi tarafından mürsel Kâtib es-Seyyid Hüseyin Efendi ile du‘âhânemizde ma‘kūd meclis-i şer‘-i münîrde mahrûse-i Galata’ya muzâfe kasaba-i Beşiktaş’a tâbi‘ Ortaköy’de mütemekkinler sığır kasabı Davit ve şerîki karındaşı Aron v. Mosi nâm Yahûdîler muvâcehelerinde Dârü’s-sa‘âdeti’ş-şerîfe Ağası nezâretlerinde âsûde evkāfdan karye-i mezbûrede vâki‘ Vezir-i a‘zam-ı esbak merhûm İbrahim Paşa Kethudâsı Mehmed Kethudâ nâm sâhibü’l-hayr câmi‘-i şerîfi ve mekteb-i münîfi vakfı musakkafâtından karye-i mezûrede leb-i deryâda kâin bir bâb salhâne-i ganem ve salhâne-i bakar-ı Müslim ve bir aded salhâne-i bakar-ı Yahûdî ve bir aded mumhânenin nısf-ı şâyi‘leri pederimiz merhûm-ı mezbûr Mehmed Ağa’dan müntakil benimle hemşîrelerim müvekkillerim mûmâ-ileyhimin ba-temessük-i mütevellî bi’l-icâreteyn iştirâken ve şâyi‘an taht-ı tasarrufumuzda ve derûnlarında mevcûd gedik ta‘bîr olunur âlât-ı lâzıme-i ma‘lûmelerin nısf-ı şâyi‘leri pederim merhûm-ı mezbûrdan müntakil müstakıllen benim taht-ı tasarrufumda olduğu işbu yedimde olan temessükât ve hâmiş-i arzuhâlde mastûr derkenârdan müstebân olup ve ber-mûceb-i temessük Yahûdî tâifesinin ekl eyledikleri hayvanâtın zebhi için salhâne-i merkūmeye mahsûs ve kadîmden bâ-evâmir-i aliyye zebh olunagelip bu esnâda mersûmân Davit ve Aron Yahûdîler zebh eyledikleri hayvanâtı salhâne-i mezkûrede zebh etmeyip âhar mahâlde zebh etmeleriyle kadîmi üzere salhâne-i mezkûrede zebh etmek üzere mersûmâna tenbîh olunmak bi’l-asâle ve bi’l-vekâle matlûbumuzdur deyü da‘vâ etdikde, onlar dahi cevâblarında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf edip lâkin salhâne-i mezkûre bi’l-külliye harâb olmağla hayvanâtın zebhi mümkün olmayıp biz dahi vech-i meşrûh üzere âhar mahâlde zabt edip müdde‘î-i asıl ve vekîl-i mûmâ-ileyh salhâne-i mezkûreyi ta‘mîr ve termîm edip biz dahi kadîmî üzere Yahûd tâifesine mahsûs olan hayvanâtı yine salhâne-i mezkûrede zebh ederiz dediklerinde müdde‘î-i asıl ve vekîl-i mûmâ-ileyh dahi salhâne-i mezkûreyi ta‘mîr ve termîme ve Yahûdîyân-ı mersûmân dahi kadîmi üzere salhâne-i mezkûrede zebh etmeğe her biri müte‘ahhid oldukları İstanbul Mahkemesi’nden huzûr-ı [âlîlerine i‘lâm olundu].>><br><br><<Fî-gurreti R sene 1223.>></p>          <br><a title="Önceki sayfa" style="text-decoration:none" href="./ayrmetin.php?idno=31770"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31772"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>