﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 176<br>Hüküm no: 192<br>Orijinal metin no: [40a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Odabaşı Mustafa Beşe b. Ali Ağa’nın kızları Ümmügülsüm ve Ümmühani’nin, babalarının tasarrufundaki vakıf eve el koyan el-Hac Mehmed b. Ali ile sulh olmaları</b><br><br>Mahmiye-i İstanbul’da Defterdâr Ahmed Çelebi mahallesinde sâkin iken bundan akdem vefât eden Odabaşı Mustafa Beşe b. Ali Ağa’nın sulbiye kebîre kızları olup zâtlarını ma‘rifet-i şer‘iyye ile ârifân İmâm Mehmed Efendi b. Mustafa ve Mustafa b. Ömer ta‘rîfleriyle mu‘arrefetân Ümmügülsüm ve Ümmühânî nâm hâtûnlar meclis-i şer‘-i şerîf-i enverde zikri âtî menzile vâzı‘u’l-yed olan işbu bâ‘isü’l-kitâb el-Hâc Mehmed b. Ali mahzarında her biri ikrâr-ı tâm ve takrîr-i kelâm edip mezbûr Defterdâr Ahmed Çelebi Vakfı’ndan olup mahalle-i mezbûrede vâki‘ bir tarafdan vakf-ı mezbûr ve bir tarafdan Solakbaşı merhûm vakfı ve bir tarafdan tarîk-i hâs ve bir tarafdan tarîk-i âmla mahdûd büyûtu müştemil vakıf menzil icâre-i mu‘accele ve ayda yirmi akçe icâre-i müeccele ile babam müteveffâ-yı merkūm Mustafa Beşe’nin taht-ı tasarrufunda olup ba‘dehû babamız merkūm Mustafa Beşe hâl-i hayâtında menzil-i mezbûru târih-i kitâbdan on üç sene mukaddem zevcesi olan işbu hâzıra bi’l-meclis vâlidemiz Afife bt. İvaz’a ma‘rifet-i mütevellî ile ferâgat edip ol dahi âhara ferâgat etmekle tedâvül edilen menzil-i mezbûr Kayyûmzâde Mehmed Efendi nâm kimesnenin kezâlik izn-i mütevellî taht-ı tasarrufuna girip ba‘dehû mezbûr Mehmed Efendi kezâlik menzil-i mezbûru işbu merkūm el-Hâc Mehmed’e izn-i mütevellî ile ferâğ ve tefvîz ol dahi tefevvüz ve kabûl etmişidi. …. babamız merkūm Mustafa Beşe maraz-ı mevtinde vâlidemize ferâgat eyledi deyü da‘vâ sadedinde olmağla beynimizde nizâ‘ vâki‘ olmağın el-hâletü hâzihî merkūm el-Hâc Mehmed kat‘en li’n-nizâ‘ bin altı yüz akçeyi bi-tarîki’ş-şer‘ bize def‘ ve teslîm, biz dahi yedinden ahz u kabz etdiğimizden sonra da‘vâ-yı mezbûreden herbirimiz fâriğa olup ba‘de’l-yevm menzil-i mezbûra müte‘allika âmme-i da‘vâdan merkūm el-Hâc Mehmed’in zimmetini ibrâ-i âmla ibrâ ve ıskāt eyledik, min ba‘d da‘vâ ve nizâ‘ımız kalmamışdır dediklerinde gıbbe’t-tasdîki’l-vicâhî mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-âşir min-Muharremi’l-harâm li-sene mi’e ve elf.<br><br>Şuhûdü’l-hâl: Hacı Bektaş, Ali Ağa b. Hasan, Ramazan [b.] Musli Beşe, (…), el-Hâc Derviş b. Mehmed, el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28216"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28218"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>