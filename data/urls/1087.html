﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 230<br>Hüküm no: 184<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir b. Mehmed’in dut bahçesi ve tarla davasında anlaşma sağlandığı</b><br><br>Ma‘rûz,<br><br>Anadolu’da Kocaeli sancağında Yalakâbâd kazâsına tâbi‘ Dere karyesi ahâlîsinden sâhib-i arzuhâl es-Seyyid Ebubekir b. el-müteveffâ es-Seyyid Mehmed nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde yine karye-i mezbûre ahâlîsinden derûn-ı arzuhâlde mezkûrü’l-ism el-Hâc Mahmud Ağa b. İbrahim nâm kimesne muvâcehesinde karye-i merkūme hudûdu dâhilinde vâki‘ bir tarafdan mezbûr el-Hâc Mahmud Ağa’nın dut bahçesi ve bir tarafdan su yolu ve bir tarafdan tarîk-i âm ile mahdûd müsellesü’ş-şekl bir kıt‘a ve yine karye-i mezbûre hudûdu dâhilinde kâin etrâf-ı erba‘ası tarîk-i âm ile mahdûd bir kıt‘a ki cem‘an iki kıt‘a dut bahçeleri babam müteveffâ-yı merkūm es-Seyyid Mehmed’in hayatında ile’l-vefât yedinde mülkü ve karye-i mezbûre hâricinde Viranbağlar nâm mahâlde vâki‘ etrâf-ı erba‘ası mezbûr Mahmud Ağa tarlası ve bend ve tarîk-i âm ile mahdûd üç şinik tohum istî‘âb eder bir kıt‘a tarla dahi kezâlik müstakıllen taht-ı tasarrufunda olup bin iki yüz otuz üç senesi hilâlinde fevt oldukda zikr olunan iki kıt‘a dut bahçeleriyle tarla-yı mezkûr ancak bana mevrûs ve intikāl etmiş iken ben târîh-i mezkûrda sagīr bulunmamla mezbûr es-Seyyid el-Hâc Mahmud Ağa zikirleri sebkat eden bahçeler ile bir kıt‘a tarlayı târîh-i mezkûrdan beri fuzûlî zabt birle bahçe-i mezkûrların mahsûlâtını ahz ve istihlâk ve tarla-yı mezkûru hırâset ve zirâ‘at edip ancak mezbûr el-Hâc Mahmud Ağa bu def‘a zikr olunan iki kıt‘a dut bahçeleriyle tarla-yı mezkûrdan keff-i yed birle her birini mahâllinde bana teslîme müte‘ahhid oldukdan sonra bahçe-i mezkûrun müddet-i mezkûrede mahsûlât-ı müstehlekeleriyle arz-ı mezkûrun noksân kıymetini mezbûr el-Hâc Mahmud Ağa’dan tazmîn taleb ederim deyü tasaddî eylediğim da‘vâmdan mezbûr Mahmud Ağa ile bi’t-tav‘ ve’r-rızâ yedi yüz guruş üzerine sulh olduğumda ol dahi sulh-ı mezkûru kabûl ve bedel-i sulh-ı mezkûr yedi yüz guruşu çend rûz zarfında bana edâya müte‘ahhid olmağla bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt eyledik deyü mukırr-ı mezbûr es-Seyyid Ebubekir’in bi’l-cümle takrîr-i meşrûhunu mezbûr el-Hâc Mahmud Ağa’nın tasdîk eylediği huzûr-ı [âlîlerine i‘lâm olundu].<br><br>Fî 26 S sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1086"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1088"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>