﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 241<br>Hüküm no: 219<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoca Hayreddin Efendi ve Sitti Hatun vakıflarına ait Kastamonu’daki bazı musakkafatın nısfı kirasının yıllık yüz on guruşa çıkartıldığı</b><br><br>Dârü’l-hilâfeti’l-aliyye ve makarru’s-saltanati’s-seniyye’de câlis-i mesned-i şerî‘at-i garrâ olan efendiler hazerâtı nezâretlerinde olan evkāfdan merhûm Hoca Hayreddîn Efendi nâm sahibü’l-hayr ile merhûme Sitti Hatun Evkāfları’nın evlâdiyet ve meşrûtiyyet üzere mütevellîsi olan Hâşim-zâde sagīr es-Seyyid Mesud’un bâ-hüccet-i şer‘iyye vasî-i muhtârı ve kāimmakāmı olan Hâfız Mehmed Emin Efendi b. Mustafa meclis-i şer‘-i hatîr-i lâzımü’t-tevkīrde Vilâyet-i Anadolu’da medîne-i Kastamonu ahâlîsinden olup kendi tarafından asıl ve karındaşı es-Seyyid Mehmed Ağa b. Hasan Ağa’nın vekîl-i sâbitü’l-vekâlesi bâ‘isü’l-kitâb es-Seyyid <<Mehmed>> Mustafa Ağa nâm kimesne mahzarında ikrâr-ı tâm ve takrîr-i kelâm edip bi’l-meşrûta mütevellîsi olup kāimmakāmı olduğum vakf-ı merkūm musakkafâtından medîne-i mezkûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât çifte hamamın nısfıyla Kapan-ı dakīk ve selhhânenin nısflarının cüz’î ve küllî iktizâ eden ta‘mîr ve termîmleri kendi mâllarından olup vakfa teberru‘ etmek üzere bin yüz kırk senesi Rebî‘ülâhiri ibtidâsında mezbûrân es-Seyyid Mustafa Ağa ve karındaşı es-Seyyid Mehmed Ağa’nın büyük babaları el-Hâc Mustafa Ağa’ya târih-i merkūmda mütevellî bulunan La‘lîzâde es-Seyyid Mehmed Said Efendi nâzır-ı vakıf izniyle bâ-hüccet-i şer‘iyye bi’l-icâreteyn îcâr edip ve lâkin müeccele-i misliyesinden noksan senevî on bir bin akçe icâre-i müeccele ile istîcâr edip ba‘de vefâtihî babaları merkūm Hasan Ağa ve ba‘de vefâtihî mezbûrân es-Seyyid Mustafa [Ağa] ve karındaşı es-Seyyid Mehmed Ağa’ya âdiyen intikāl edip lâkin icâre-i mezkûre müeccele-i misliyesinden noksan olmağla icâre-i misliyesine iblâğ olunmak murâdımdır deyü ba‘de’d-da‘vâ ve’s-suâl ve ba‘de vukū‘ı’l-münâza‘a merkūm es-Seyyid Mustafa Ağa asâleten ve vekâleten işbu meclis-i şer‘de musakkafât-ı mezkûrenin icâre-i kadîmesi olan senevî on bir bin akçe üzerine iki bin iki yüz akçe zam ile icâre-i misliyesi olan yüz on guruşa iblâğ ve beher sene cânib-i vakfa edâ ve iktizâ eden cüz’î ve küllî ta‘mîr ve termîmini kemâ-fi’s-sâbık kendi mâllarından vakf-ı şerîfe teberru‘ etmek üzere ta‘ahhüd etmeğin, ben-dahi vech-i muharrer üzere bin yüz doksan dört senesi Muharremi’l-harâmı gurresinden senevî yüz on guruş icâre-i müeccele ile kemâ <<fi’s-sâbık>> fi’l-evvel merkūmâna ibkā ve bi’l-icâreteyn tasarruflarına izin verdiğimde, ol dahi ber-vech-i muharrer asâleten ve vekâleten istîcâr ve kabûl edip mâdâm ki zikrolunan yüz on guruş icâre-i müecceleyi beher sene cânib-i vakfa edâ eyleyüp iktizâ eden cüz’î ve küllî ta‘mîr ve termîmini kendi mâllarından teberru‘ eyleyeler bi’l-icâreteyn tasarruflarına taraf-ı vakıfdan müdâhale olunmaya dedikde merkūm es-Seyyid Mustafa Ağa kāimmakām-ı merkūmu cemî‘ kelimât-ı meşrûhasında tasdîk etmeğin mâ-vaka‘a bi’t-taleb ketb olundu.<br><br>Fî 15 min-Receb sene [1]194.<br><br>Şuhûdü’l-hâl: Mehmed Ağa b. Ahmed Kethudâ-yı Muhzırân, İsmail b. Ali, Kemahî İbrahim b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=30420"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30422"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o292"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>