﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 445<br>Hüküm no: 589<br>Orijinal metin no: [76a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bendereğli kasabasından Mehmed Reis b. İbrahim ile Abdurrahman Efendi b. Ömer’in birbirleriyle olan alacak-verecek davalarında sulh olup zimmetlerini ibra ettikleri</b><br><br>Ma‘rûz<br><br>Bahr-i Siyah’da vâki‘ Bendereğli kasabası ahâlîsinden ve rüesâ tâifesinden sahib-i arzuhâl Mehmed b. İbrahim nâm kimesne Bâb Mahkemesi’nde arzuhâlde mezkûrü’l-ism olup Kapıkethudâsı Abdullah Beşe mübâşeretiyle meclis-i şer‘-i envere ihzâr ettirdiği Abdurrahman Efendi b. Ömer muvâcehesinde târih-i i‘lâmdan bir buçuk sene mukaddem mezbûr Abdurrahman Efendi’nin emriyle kendi malımdan bi-şarti’r-rücû‘ on beş zirâ‘ bir çekleve sefînesi ta‘mîrine ber-mantûk-ı defter-i müfredât masrûfumu mezbûr Abdurrahman Efendi ile bin yüz altmış iki senesi Şa‘bâni’l-mu‘azzam’ının on beşinci günü Ayazmakapısı hâricinde Destereci Ahmed Beşe’nin dükkânında hesâb eylediğimizde üç yüz guruşa bâliğ olmağla mezbûr Abdurrahman Efendi meblağ-ı merkūm üç yüz guruşu kabûl ve zimmetinde deyni olmak üzere ikrâr ve i‘tirâf ettikden sonra meblağ-ı mezbûrun yüz yirmi guruşunu bana def‘ ve teslîm eyleyip yüz seksen guruşu bâkī kalmağla meblağ-ı bâkī-i mezbûr yüz seksen guruşu mezbûr Abdurrahman Efendi’den taleb ederim deyü tesâddî eylediği da‘vâsında bâ-vesâtet-i muslihîn mezbûr Abdurrahman Efendi ile an-inkâr otuz guruş bedel-i makbûza sulh olup mâ‘adâ yüz elli guruşa ve târih-i i‘lâma gelince sâire müte‘allika âmme-i de‘âvî ve kâffe-i mutâlebât ve eymân ve muhâsamâtdan mezbûr Abdurrahman Efendi’nin zimmetini ibrâ ve ıskāt eyledikde ol dahi mezbûr Mehmed Reis’den matlûbu olan sefîne-i mezkûre demirine ve sâir âlâtına müte‘allika âmme-i da‘vâdan mezbûr Mehmed Reis’in zimmetini ibrâ ve ıskāt edip ol vechile kat‘-ı nizâ‘ ettikleri tescîl ve mübâşir-i merkūm iltimâsıyla huzûr-ı âlîlerine i‘lâm olundu el-emrü li-men-lehu’l-emr.<br><br>Fî 11 S sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7628"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7630"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b445"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>