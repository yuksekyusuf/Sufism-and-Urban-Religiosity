﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 657<br>Hüküm no: 770<br>Orijinal metin no: [98a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Hacı Mehmed’in çocukları Mehmed ve Hüseyin’in malını kendisi için harcayan vasîsi İsmihan bt. Osman’dan nâzır Ramazan Beşe’nin hesap sorduğu</b><br><br>Dergâh-ı âlî yeniçerilerinin on üç sekbânlar odası neferâtından zikri âtî sagīrlerin mâllarına savb-ı şer‘den nâzır nasb olunan Ramazan Beşe b. Osman nâm kimesne meclis-i şer‘de mahmiye-i İstanbul’da Kızılminâre mahallesi ahâlîsinden olup mukaddemâ vefât eden el-Hâc Mehmed b. Aydın nâm kimesnenin sulbî sagīr oğulları Mehmed ve Hüseyin’in kıbel-i şer‘den mansûbe vasîleri olan vâlideleri İsmihan bt. Osman nâm hatun tarafından ikrâr-ı câ’i’z-zikre vekîl olup zâtını ma‘rifet-i şer‘iye ile ârifân Mustafa Çelebi b. Mehmed ve Ahmed Çelebi b. Mehmed nâm kimesneler şehâdetleri ile vekâleti sâbite olan İsmail Çelebi b. Rüstem mahzarında bi’n-nezâre takrîr-i kelâm edip bundan akdem müteveffâ-yı mezbûr el-Hâc Mahmud fevt oldukda kassâm defteri ile sagīrân-ı mezbûrâna ırsen intikāl eden yüz yirmi bin akçe vasîyy-i mezbûre İsmihan Hatun’a teslîm olundukdan sonra mezbûre İsmihan Hatun bir mikdârını kendi mesârifine sarf ile istihlâk eylediği mesmû‘um olmağla hâlâ bi-tarîkı’t-teftîş mezbûrenin vekîli olan mezbûr İsmail Çelebi’den suâl olunup bi’l-vekâle ikrârı tahrîr olunmak matlûbumdur dedikde gıbbe’s-suâl vekîl-i mezbûr cevâbında fi’l-vâki‘ kazıyye minvâl-i muharrer üzeredir lâkin müvekkile-i merkūme kendi mesârifine sarf eylediği meblağ-ı mezbûru kendi mâlından verip tekmîl edip hâlâ sagīrân-ı mezbûrân yüz yirmi bin akçeleri vasîyy-i merkūme müvekkilem yedinde mevcûddur deyü bi’l-vekâle ikrâr etmeğin ber-minvâl-i muharrer bi’l-vekâle ikrârı bi’t-taleb ketb olundu.<br><br>Fi’l-yevmi’l-âşir min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mustafa Beşe b. Mehmed, el-Hâc Mehmed Beşe b. Ali, el-Hâc Ahmed Beşe b. Ali, el-Hâc Mustafa b. Mehmed, Mustafa Beşe b. Mehmed, Ahmed Beşe b. Ali, Mehmed Beşe b. Bayram, Hasan Beşe b. Mahmud, Ahmed Beşe b. İbrahim, Abdi Çelebi b. Hüseyin el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=25656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b657"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o968"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>