﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 246<br>Hüküm no: 278<br>Orijinal metin no: [52a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Osman Beşe’nin hürriyetini ispat eden Perihan için İçel valisi Mehmed Paşa’dan almış olduğu ücreti iade etmesi</b><br><br>Ma‘rûz,<br><br>Hâlâ İçil vâlîsi vezîr-i âlîşân sa‘âdetlü Mehmed Paşa hazretleri taraflarından husûs-ı âti’l-beyânda vekîl olduğu es-Seyid Mehmed Ağa b. İbrahim ve es-Seyyid Ali b. el-Hâc Hüseyin şehâdetleriyle sâbit olan bâ‘is-i i‘lâm Yeğen Mehmed Ağa b. Mustafa Ağa mahfil-i şer‘iyyâtda Esirci tâifesinden Osman Beşe b. Mustafa mahzarında müvekkil-i müşârün-ileyh Mehmed Paşa târîh-i i‘lâmdan iki sene mukaddem mezbûr Osman Beşe’nin yedinde Gürciyyetü’l-asl câriye olmak üzere beş yüz guruş semen-i medfû‘a iştirâ ve kabz eylediğim orta boylu, [52b] kara gözlü, kara kaşlı, Müslimetü’l-mille Perihan nâm-ı diğer Rukiye gāib ani’l-meclis Mustafa Ağa nâm kimesneye semen-i ma‘lûme bey‘ ve teslîm, ol dahi iştirâ ve kabz edip yedinde iken mevsûfe-i mezbûre Rukiye ben Ahıska kazâsı kurâlarından Hano nâm karye ahâlîsinden İbrahim b. Abdullah’ın firâşından hâsıla ve zevcesi hürretü’l-asl olan Âişe bt. Mustafa’dan mütevellide olup kendüye ve ebeveynine kat‘an rıkk târî olmamış hürretü’l-asl olduğunu bin yüz yetmiş bir senesi Ramazan-ı şerîfi gurresi târîhiyle müverrah yedine verilen işbu bir kıt‘a hüccet-i şer‘iyye mantûkunca merkūm Mustafa Ağa muvâcehesinde şâhidîn-i âdilîn şehâdetleriyle vech-i şer‘î üzere isbât edip hürriyetine hükm ve sebîli tahliye ve yedinden nez‘ olunmağla müvekkil-i müşârün-ileyh hazretlerinin târîh-i mezbûrda mevsûfe-i mezbûrenin semeni olmak üzere merkūm Osman Beşe’ye medfû‘u olan meblağ-ı mezkûr beş yüz guruşu bi-hükmi’l-mürâca‘a vekâleten taleb ederim deyü da‘vâ ve mezbûr Osman Beşe cevâbında müdde‘î-i mezbûr Yeğen Mehmed Ağa’nın ber-minvâl-i muharrer müdde‘âsını ikrâr ü i‘tirâf etmeğin alâ-mûcibi i‘tirâfihî mevsûfe-i mezbûrenin semeni olmak üzere meblağ-ı mezkûr beş yüz guruşu bi-hükmi’l-mürâca‘a vekîl-i mezbûr Yeğen Mehmed Ağa’ya redd ü teslîme mezbûr Osman Beşe’ye tenbîh olunduğu huzûr-ı âlîlerine i‘lâm olundu.<br><br>Fî 29 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42383"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42385"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>