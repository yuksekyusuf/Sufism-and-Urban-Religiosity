﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 204<br>Hüküm no: 121<br>Orijinal metin no: [38b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mahmud Ağa b. Ebubekir’den usulsüz olarak para alan Mahmud Ağa b. Ahmed’in parayı iade etmesi</b><br><br>Mahmiye-i İstanbul’da Odunkapısı dâhilinde Kepene[k]çi Sinan mahallesi <<sâkinle>> sükkânından işbu râfi‘u’l-kitâb el-Hâc Mahmud Ağa b. Ebûbekir nâm kimesne dîvân-ı hazret-i sadrazamîde ma‘kūd meclis-i şer‘-i şerîf-i âlîde vezîriazam oldukdan sonra bin yüz altı senesinde medîne-i Edirne’de vedâ‘-ı âlem-i fânî eden merhûm Ali Paşa’nın hîn-i vezâretinde kapıcılar kethudâsı olan Mahmud Ağa b. Ahmed mahzarında üzerine da‘vâ ve takrîr-i kelâm edip ben sene-i mezbûrede mensûhât bedeliyesini cem‘a memûr olmağla bâ-fermân-ı âlî mahâllinden arz ve i‘lâm olunan işbu derkenâr mûcebince sâir mukāta‘at mâlından aldığı gibi mensûhât bedeliyesi mâlından kalemiye alına gelmiş dahi değil iken mezbûr Mahmud Ağa vezîr-i mûmâ-ileyhin kapıcılar kethudâsı olmağla beni Âsitâne-i sa‘âdet’de başbâkī kulu vekîline habs etdirip mensûhât bedeliyesi mâlından kalemiye nâmıyla benden bi-gayr-ı hakkın iki bin guruşumu cebren ahz u kabz ve istihlâk etmişdir hâlâ suâl olunup meblağ-ı mezbûrun bi-tarîkı’d-damân alıverilmesi matlûbumdur dedikde gıbbe’s-suâl mezbûr Mahmud Ağa cevâbında fi’l-hakīka kazıyye bâlâ[da] tafsîl ü beyân ve şerh u ayân olunan vech üzere olup müdde‘î-i mezbûr el-Hâc Mahmud Ağa’dan mensûhât bedeliyesi mâlından vezîr-i mûmâ-ileyhin kalemiyesi nâmıyla iki bin guruşu ahz u kabz edip vezîr-i mûmâ-ileyhin menzil kethudâsı Ahmed Efendi’nin mektûbu üzere Bâzergân Yako nâm yahudiye def‘ ve teslîm eyledim deyü müdde‘î-i mezbûr el-Hâc Mahmud Ağa’nın hilâf-ı şer‘ ve’l-kānûn iki bin guruşunu ahz u kabz ve istihlâk eylediğini tâyi‘an ikrâr u i‘tirâf etmeğin alâ mûceb-i i‘tirâfihî <<müdde‘î-i mezbûr>> meblağ-ı mezbûr iki bin guruşu bi-tarîkı’d-damân müdde‘î-i mezbûr el-Hâc Mahmud Ağa’ya redd ü teslîme merkūm Mahmud Ağa b. Ahmed’e tenbîh olunup mâ hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Umdetü erbâbü’l-kalem ve’t-tahrîr Tezkireci-i evvel Mustafa Efendi, zübdetü ashâbi’t-tastîr ve’r-rakām Tezkireci-i sânî Mehmed Efendi, umdetü’l-emâcid ve’l-a‘yân Yusuf Bey Ser-çavuşân, fahrü’l-eşbâh ve’l-akrân Mehmed Ağa el-Muhzır, Osman Ağa b. Zülfikar, Süleyman Ağa b. Abdullah, Osman Ağa b. Mehmed Ağa, Köse Mahmud Ağa b. Abdullah, Bâkīkulu Mehmed Ağa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o877"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>