﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 333<br>Hüküm no: 273<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Osman Ağa’nın terekesinden olup vasiyeti ve beytülmâla intikal eden evdeki hisselerin hanımına satılması</b><br><br>Husûs-ı âti’l-beyânın mahallinde ketb u tahrîri için bu fakīr medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Cezerî Kasım Paşa Mahallesi ahâlîsinden sâbıkā bostancıbaşı olup bundan akdem vedâʻ-ı âlem-i fânî eden el-Hâc Osman Ağa b. Hüseyin’in hayâtında sâkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde müteveffâ-i mûmâ-ileyhin zâhirde zevce-i menkûha-i metrûkesi [71a] Fâtıma Hatun bt. Mustafa’dan gayrı vâris-i ma‘rûfesi olmayıp müteveffâ-i mûmâ-ileyhin sülüs vasiyyeti olmağla tashîh-i meselesi on iki sehmden i‘tibâr olunup sihâm-ı mezbûreden dört sehmi sülüs vesâyâsına ve iki sehmi zevcesi mezbûreye ve altı sehmi cânib-i beytülmâla âid ve râciʻ olduğu şer‘an zâhir ve müteʻayyen oldukdan sonra müteveffâ-i mûmâ-ileyhin terekesini bâ-hatt-ı hümâyûn-ı şevket-makrûn beytülmâl kabzına meʼmûr olan iftihârü’l-havâs ve’l-mukarrabîn muʻtemedü’l-mülûk ve’s-selâtîn bi’l-fi‘il bostancıbaşı sa‘âdetlü Hüseyin Ağa hazretleri taraf-ı bâhirü’ş-şerîflerinden sâbitü’l-vekâle vekîli ve hâlâ terekecibaşı hizmetleriyle şeref-mend olan fahrü’l-akrân Haseki Mustafa Ağa b. İsmail ile müteveffâ-i mûmâ-ileyhin sülüsünü tenfîze bâ-hüccet-i şer‘iyye vasiyy-i muhtârı olan Ahmed Ağa b. Mustafa meclis-i ma‘kūd-ı mezkûrda müteveffâ-i mûmâ-ileyhin zevcesi işbu râfiʻatü’l-kitâb mezbûre Fâtıma Hatun mahzarında herbiri bi’l-vekâle ve bi’[l-ve]sâya ikrâr-ı tâm ve takrîr-i kelâm edip mahalle-i mezbûrede vâki‘ bir tarafdan fahrü’l-müderrisîni’l-kirâm Derviş Mustafa Efendi mülkü ve bir tarafdan bostan ve bir tarafdan Şiʻranzâde Abdullah Efendi menzili ve bir tarafdan tarîk-i âm ile mahdûd büyût-ı adîdeyi muhtevî mülk menzilin rub‘ hissesi müteveffâ-i mûmâ-ileyhin yedinde mülkü ve hakkı olduğu müsbet olmağla ber-vech-i muharrer menzil-i mahdûd-ı mezkûrda olan müteveffâ-i mûmâ-ileyhin rub‘ hissesinden tashîh-i merkūm üzere dört sehmi sülüs vesâyâsına ve altı sehmi beytülmâla isâbet eden hisselerini cemî‘ tevâbiʻ ve levâhıkıyla tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ile yüz yirmi beş bin akçeye mezbûre Fâtıma Hatun’a herbirimiz bi’l-vekâle ve bi’l-vesâya beyʻ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr yüz yirmi beş bin akçeyi merkūme Fâtıma Hatun yedinden herbirimiz bi’l-vekâle ve bi’l-vesâya bi-kadri’l-hısas bi’t-tamam ahz u kabz eyledik, baʻde’l-yevm rub‘ hissede olan tashîh-i merkūm üzere on sehm hisse mezbûre Fâtıma Hatun’un mülk-i müşterâsı ve hakk-ı sırfı olmuşdur, keyfe mâ teşâ ve tahtâr mutasarrıfe olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Rebîʻi’l-evvel li-sene tisʻa ve hamsîn ve mi’e ve elf, 1159.<br><br>Şuhûdü’l-hâl: Es-Seyyid Ali Usta Ağa, İsmail Efendi [b.] Mahmud, Bazarcı Hüseyin b. Mustafa, İbrahim Ağa [b.] Mehmed, el-Hâc Mahmud [b.] Osman, Mollâ Ömer [b.] Osman, Ali b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>