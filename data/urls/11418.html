﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 153<br>Hüküm no: 87<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait Ayasofya-i kebir mahallesindeki evi Mustafa b. Abdullah’ın kiraladığı</b><br><br>Bi’l-fi‘il Haremeyn-i Şerîfeyn -şerrefehallâhu te‘âlâ- Evkāfı mütevellîsi fahrü’l-bevvâbîn el-Hâc Hasan Bey b. Mehmed meclis-i şer‘-i şerîf ve mahfil-i dîn-i münîfde işbu hâmilü’l-kitâb Mustafa b. Abdullah nâm kimesne mahzarında ikrâr ve takrîr-i kelâm edip mahmiye-i Kostantıniyye’de Ayasofya-i kebîr mahallesinde vâki‘ bir tarafı su terâzisine ve bir tarafı Ayasofya-i kebîr Vakfı’na ve bir tarafı Ayasofya-i sagīr Vakfı’na ve bir tarafı tarîk-i âmma müntehî tûlen ve arzen bi-hesâb-ı şatrancî üç yüz yirmi dokuz zirâ‘ arsası olup bir fevkānî odayı ve bir tahta-bendi yanında bir tahta-pûşu ve bir tahtânî sofayı ve onun altında bir kilârı ve mahzeni ve yanında bir matbahı ve bi’r-i mâyı ve kenîfi ve cüneyneyi muhtevî ve tarîk-i âm tarafında üç bâb dükkânı müştemil menzili bundan akdem Başçı Memi nâm kimesne vakfedip süknâsını evvelâ nefsine ba‘dehû evlâdına ve evlâd-ı evlâdına ve ba‘de’l-inkırâz Medîne-i Münevvere fukarâsına şart eylemiş idi. Bundan akdem kendi vefât edip hâlâ evlâdı dahi münkariz olmağla vakfiye-i ma‘mûlün-bihâsı mûcebince nevbet-i tasarruf fukarâ-i Medîne-i Münevvere’ye gelmişdir öyle olsa cânib-i vakıfdan menzil-i mezbûrun îcârı lâzım olmağın tevliyetim hasebi ile ba‘de inkıtâ‘i’r-ragabât mezbûr Mustafa’ya on iki bin akçe icâre-i mu‘accele-i makbûza ve yevmî altı akçe icâre-i müeccele ile îcâr ettim ol dahi kabûl ve istîcâr ettikden sonra harcı icâre-i mu‘accelesine mahsûb olmak üzere kendi mâlından menzil-i mezbûru ta‘mîr ve termîm etmeğe izin verdim dedikde mütevellî-i mezbûru ikrâr-ı meşrûhunda mezkûr Mustafa dahi vicâhen tasdîk ve şifâhen tahkīk edicek mâ-hüve’l-vâkı‘ bi’t-taleb ketb ve imlâ ve yed-i tâlibe def‘ ve i‘tâ olundu.<br><br>Tahrîren fî-evâhiri Rebî‘i’l-evvel sene isneteyn ve ışrîn ve elf.<br><br>Şühûdü’l-hâl: Ali Çelebi b. Halil, Ferhad Bey b. Abdullah, Abdurrahman Çelebi b. İbrahim, Mustafa Bey b. Abdullah el-bevvâbü’s-sultânî, Hasan Bey b. Mustafa, Abdullah Efendi b. Ahmed el-müderrisîn, Ahmed b. İmran, Şa‘ban Bey b. ( ) el-cündî, Mustafa Bey el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=11417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o798"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>