﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 481<br>Hüküm no: 544<br>Orijinal metin no: [77b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Mustafa’nın kendi vakfı olup tekrar kiraladığı evin kira bedelinde gabn-i fâhiş olduğu iddiasıyla açtığı davada haksız bulunduğu</b><br><br>Mahmiye-i İstanbul’da Çakır Ağa Mahallesiʼnde sâkin Mehmed Çelebi b. Mustafa nâm kimesne mahfil-i kazâda kendi vakfına meşrûtiyet üzere mütevellî olan işbu râfi‘u’l-kitâb el-Hâc Mustafa b. el-Hâc Mehmed nâm kimesne mahzarında üzerine da‘vâ ve takrîr-i kelâm edip târih-i kitâbdan yirmi bir ay mukaddem mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd dâhilen fevkānî ve tahtânî [78a] iki bâb oda ve iki sofa ve bir bodrum ve bir mikdâr havlu ve hâricen bir bâb oda ve bir kenîf ve bir mikdâr havluyu müştemil menzili mütevellî-i mezbûr taraf-ı vakfdan yevmî birer akçe icâre-i müeccele ve üç yüz elli guruş mu‘accele olmak üzere sâir mütevellîler îcârı gibi bana îcâr ve teslîm ben dahi istîcâr ve tesellüm eylediğimden sonra mu‘accele-i mezbûreyi mütevellî-i mezbûr vakıf için yedimden ahz u kabz edip ve menzil-i mezkûra müceddeden bir tahta-pûş dahi binâ eylemişidim hâlâ menzil-i mezkûr tağrîr ve gabn-i fâhiş ile olmağın mütevellî-i mezbûra suâl olunup mu‘accele-i mezbûr ile masrûfum olan meblağ-ı ma‘lûm mikdârı bana def‘ ü teslîm ve menzili geri vakıf için yedimden ahz eylemek matlûbumdur dedikde müdde‘î-i mezbûrun takrîr-i meşrûhu üzere vakıfda tağrîr ve gabn-i fâhiş da‘vâsı cârî olmayıp mütevellî-i mezbûr el-Hâc Mustafa’ya suâl dahi tevcîh etmemeğin müdde‘î-i mezbûr bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fî 2 min-Şa‘bâni’l-mu‘azzam sene 1121<br><br>Şuhûdü’l-hâl: Ömer Çavuş b. Mahmud el-Mübâşir, Ali Çelebi b. İvaz, Hasan Çelebi b. Mustafa, Mustafa Çelebi b. Şa‘ban, Ali Çelebi b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4822"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4824"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b481"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>