﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 361<br>Hüküm no: 448<br>Orijinal metin no: [89b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beytülmal emini Seyyid Ahmed Ağa’nın vefat eden Ali Efendi’nin terekesini teslim etmesi</b><br><br>Bâ-mühr-i efendi,<br><br>Ma‘rûz,<br><br>Girid cezîresinde medîne-i Hanya iç kal‘ası ahâlîsinden sâhib-i arzuhâl Ali b. Ömer meclis-i şer‘-i münîrde derûn-ı arzuhâlde mezkûrü’l-ism Hâssa beytülmâl emîni olup zikri âtî terekeye vaz‘-ı yed eden es-Seyyid Ahmed Ağa mahzarında zikr olunan iç kal‘a ahâlîsinden olup İstanbul’da Servi mahallesinde sâkin iken bundan akdem vefat [eden] Ali Efendi b. Hasan b. Bektaş’ın vâlidesi Âişe ile benim babam Ömer’in vâlidesi Fâtıma li-ebeveyn karındaşlar olup babaları ismi İbrahim ve dedeleri ismi Bektaş ve vâlideleri ismi Emine bt. Abdullah ve maskat-ı re’sleri sâlifü’l-beyân iç kal‘a olmağla müteveffâ-yı mezbûr Ali Efendi’nin verâseti zevce-i metrûkesi Hadice bt. Abdullah ile zî-rahm cihetinden bana münhasıra olup benimle mezbûreden gayrı verâset ve terekesine müstahıkk-ı âhar olmamağla mezbûr es-Seyyid Ahmed Ağa’nın tereke-i mezbûr cânib-i beytülmâla âid olmak üzere bi’l-emâne vaz‘-ı yed eylediği ma‘lûmü’l-mikdâr meblağdan on bin akçeyi mezbûr es-Seyyid Ahmed Ağa’dan bi’l-verâse hâlâ taleb ederim deyü da‘vâ, emîn-i mezbûr es-Seyyid Ahmed Ağa cevâbında zikr olunan on bin akçeyi taraf-ı beytülmâla âid olmak üzere bi’l-emâne kabz, hâlâ yedinde olduğunu ikrâr ve müdde‘î-i mezbûrun ber-minvâl-i muharrer verâsetini ba‘de’l-inkâr müdde‘î-i mezbûr Ali ber-minvâl-i muharrer verâseti Rum kuzâtından Hanyavî el-Hâc Hüseyin Efendi b. İbrahim ve el-Hâc Mehmed b. Ali Beşe nâm şâhidân-ı mu‘addilân şehâdetleriyle muvâcehesinde vech-i şer‘î üzere isbât etmeğin mûcebiyle ba‘de’l-hükm meblağ-ı mezbûr on bin akçeyi müdde‘î-i mezbûr Ali’ye def‘ ü teslîme emîn-i beytülmâl mezbûr es-Seyyid Ahmed Ağa’ya tenbîh olunduğu huzûr-ı âlîlerine i‘lâm olundu.<br><br>Fî 11 Muharremi’l-harâm sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b361"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>