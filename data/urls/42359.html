﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 230<br>Hüküm no: 253<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’a olan borcunu ödemesi hususunda Ali Efendi’ye tenbih olunması</b><br><br>Bâ-hatem-i hazret-i efendi,<br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Âişe Hatun bt. Mehmed meclis-i şer‘-i münîrde derûn-ı arzuhâlde mezkûrü’l-ism Ali Efendi b. Ali Efendi b. Abdullah’ın tarafından husûs-ı âti’l-beyânda vekîl olduğu Osman b. Süleyman ve Mehmed b. Ahmed nâm kimesneler şehâdetleriyle sâbit olan Ahmed Ağa b. Mustafa mahzarında bin yüz yetmiş senesi Rebî‘ülâhiri târîhiyle müverrah müvekkil-i mezbûr Ali Efendi’nin yedime verdiği bir kıt‘a temessükü mûcebince hâlâ bâ-hüccet-i şer‘iyye vasîleri olduğum müteveffâ es-Seyyid İbrahim’in eytâmı sagīr Abdulkadir ve Mehmed Emin ve Emine’nin mâl-ı mevrûslarından bi’l-vesâye müvekkil-i merkūm yedine ikrâz ve teslîm, ol dahi iktirâz ve kabz ve kendi masârıfına sarfla istihlâk eylediği altı yüz elli guruş ile beynimizde ma‘lûm eytâm-ı mezkûrûnun güzeşte bahçe icârâtından dahi yüz yedi buçuk guruş ve bin yüz yetmiş senesi Rebî‘ülâhiri gurresinde işbu yetmiş bir senesi Şevvâli gāyetine gelince bi’l-vesâye müvekkil-i merkūme îcâr ve teslîm eylediğim bahçe-i mezkûre icârâtından beher mâl sekizer guruş beşer paradan on dokuz ayda zimmetinde müctemi‘ olan yüz elli dört guruş on beş para ki min-haysü’l-mecmû‘ cihât-ı mezkûreden dokuz yüz on bir guruş otuz beş para alacak hakkım olmağla meblağ-ı mezkûrun yetmiş guruşunu bundan akdem ahz ü istîfâ etmiş idim. Bâkī kalan sekiz yüz kırk bir guruş otuz beş parayı müvekkil-i merkūmdan bi’l-vesâye taleb ederim deyü da‘vâ etdikde vekîl-i mezbûr Ahmed Ağa dahi cevâbında vasiyy-i mezbûre Âişe Hatun’a ber-minvâl-i muharrer cihât-ı mezkûreden müvekkil-i merkūm Ali Efendi’nin el-yevm zimmetinde sekiz yüz kırk bir guruş otuz beş para deyni olduğunu bi’l-vekâle ikrâr ü i‘tirâf etmeğin alâ-mûcibi i‘tirâfihî meblağ-ı mezkûr sekiz yüz kırk bir guruş otuz beş parayı müvekkil-i merkūm Ali Efendi vasiyy-i mezbûre Âişe Hatun’a tamâmen edâ ve teslîm etmek üzere ba‘de’t-tenbîh vekîl-i mezbûr Ahmed Ağa müvekkili mezbûr Ali Efendi meblağ-ı mezbûr sekiz yüz kırk bir guruş otuz beş parayı bi’t-terâzî târîh-i i‘lâmdan altmış beş gün hitâmında vasiyy-i merkūme Âişe Hatun’a edâ ve teslîm etmek üzere bi’l-vekâle ta‘ahhüd eylediği huzûr-ı âlîlerine i‘lâm olundu.<br><br>Fî 25 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>