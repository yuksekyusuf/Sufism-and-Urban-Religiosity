﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 190<br>Hüküm no: 162<br>Orijinal metin no: [47a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İskohi bt. Avanes’e ölen kızından kalan yüz kırk guruş terekeyi damadı Bedros v. Serkiz’in teslim edip ibralaştıkları</b><br><br>Mahrûse-i Galata’ya muzâfe kasaba-i Beşiktaş’a tâbi‘ Ortaköy karyesi mütemekkinelerinden İskohi bt. Avanes Nasrâniye tarafından husûs-ı âti’z-zikri ikrâra vekîl olduğu şahs-ı mesfûreyi bi’l-ma‘rifeti’ş-şer‘iyye ârifân olan Mustafa Ağa b. Ahmed ve Vartan v. Tomas şehâdetleriyle sâbit olan Bedros v. Begoz nâm zimmî meclis-i şer‘-i hatîr-i lâzımü’t-tevkīrde müvekkile-i mesfûre İskohi Nasrâniyenin sâbıkā dâmadı [ve] zikri âtî terekeye bi’l-verâse vaz‘-ı yedi mütehakkık olan Bedros v. Serkiz nâm zimmî muvâcehesinde bi’l-vekâle ikrâr-ı tâm ve takrîr-i kelâm edip müvekkilem mesfûre İskohi Nasrâniyeye kızı hâlike olan Maryem Nasrâniyeden bi’l-irsi’ş-şer‘î isâbet ve intikāl eden yüz kırk guruş hisse-i irsiye-i şer‘iyyesini mesfûr Bedros zimmî kayınatası müvekkile-i mesfûre İskohi Nasrâniyeye def‘ ve teslîm, ol dahi yedinden bi’t-tamam ve’l-kemâl ahz ü kabz ve istifâ edip ba‘de’l-yevm tereke-i hâlike-i mesfûreden zevci mesfûr Bedros zimmetinde bir akçe ve bir habbe asla hakkı bâkī kalmayup husûs-ı mezkûreye müte‘allika âmme-i de‘âvî ve mutâlebât ve kâffe-i eymân ve muhâsamâtdan mesfûr Bedros zimmînin zimmetini ibrâ-i âm ile ibrâ ve ıskāt, ol dahi kezâlik husûs-ı mezkûra müte‘allika âmme-i de‘âvî ve kâffe-i mutâlebâtdan kayınatası müvekkilem mesfûrenin zimmetini ibrâ-i âm ile ibrâ ve ıskāt ve her biri âharın ber-vech-i muharrer ibrâsını kabûl eyledi dediğini mesfûr Bedros zimmî tasdîk etmeğin mâ-vaka‘a bi’t-taleb ketb olundu.<br><br>Fî 27 C sene [11]94.<br><br>Şuhûdü’l-hâl: el-Hâc Ahmed Ağa, Yiğitbaşı es-Seyyid Mehmed Emin Ağa, es-Seyyid Mehmed Said Ağa, Mikail v. İstefan, Vartan v. Tomas, Serkiz v. Aleksan.</p>          <br><a title="Önceki sayfa" style="text-decoration:none" href="./ayrmetin.php?idno=30363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o311"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>