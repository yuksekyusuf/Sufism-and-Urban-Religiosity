﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 201<br>Hüküm no: 118<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. Abdullah’dan intikal eden ev ve arsasının çocukları Emine ve Emetullah’a taksim edildiği</b><br><br>Husûs-ı âti’z-zikrin mahâllinde ketb u tahrîri bâbında fermân-ı âlî vârid olmağın imtisâlen-leh savb-ı şer‘-i mutahhardan keşf nâibimiz olan Abdullah Efendi b. Ali irsâl olunup ol dahi Hâssa mi‘mârlardan Ali Halîfe b. Abdullah ve Osman Halîfe b. Abdülmennan ile mahmiye-i İstanbul’da Vâlide hamamı kurbünde Molla Fenârî mahallesinde vâki‘ merhûm el-Hâc Bayram Kaftânî vakfı olup bir tarafdan Köse Sinan odaları ve bir tarafdan Belkıs Hatun menzili ve bir tarafdan sâbıkā Rumeli kazaskeri olan a‘lemü’l-ulemâ’i’l-izâm zübdetü’l-fudalâi’l-fihâm Yahya Efendi mülkü <<ve bir tarafdan>> ve ba‘zen yine vakf-ı mezbûrdan Köprülüzâde Numan Bey tasarrufunda olan arsa ve bir tarafdan tarîk-i âm ile mahdûd dâhilen ve hâricen büyût-ı adîdeyi ve zîr-i zemîn dört aded dükkânı müştemil menzile varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz Müslimîn mahzarlarında akd-i meclis-i şer‘-i şerîf eylediğinde menzil-i mezbûr icâreteyn-i ma‘lûmeteyn ile taht-ı tasarrufunda iken bundan akdem vefât eden Hüseyin Ağa b. Abdullah nâm kimesnenin sulbiye kebîre kızı ve zâtı ma‘rifet-i şer‘iye ile ârifân üvey babası Bali Çelebi b. Ali ve li-ümmin er karındaşı Hasan Çelebi b. el-mezbûr Bali Çelebi ta‘rîfleriyle mu‘arrefe olan Emine nâm hatun meclis-i ma‘kūd-ı mezbûrda li-ebeveyn kız karındaşı olup zâtı yine mu‘arrifân-ı mezbûrân ta‘rîfleriyle mu‘arrefe olan Emetullah Hatun muvâcehesinde vakf-ı mezbûrun bi’l-fi‘il mütevellîsi olan Mehmed Efendi b. Mehmed tarafından zikri âtî husûsa vekîl-i şer‘îsi olan câbî-i vakf-ı mezbûr Hüseyin Çelebi b. Hasan hazır olduğu hâlde takrîr-i kelâm ve bast-ı merâm edip işbu menzil-i mahdûd-ı mezbûr babamız müteveffâ-yı mezbûrun ber-vech-i mübeyyen <<ile’l-vefât>> tasarrufunda iken fevt oldukda intikāl-i âdî ile bize intikāl ve kābil-i taksîm olup her vechile taksîm olunmak vakfa enfa‘ ve evlâ olduğu zâhir ve mütehakkık olmağın mütevellî-i vakf-ı mezbûr dahi beynimizde taksîme izn ve herbirimizin yedine müstakil temessük vermekle hâlâ beynimizde taksîm olunmak matlûbumuzdur dedikde gıbbe’t-tasâdiki’ş-şer‘î mi‘mârân-ı mezbûrân menzil-i mezbûru bi’l-muvâcehe mesâha eylediklerinde tûlen ve arzen bi-hesâbı terbî‘î üç yüz doksan sekiz zirâ‘ binâ ma‘a’l-arsa ve yüz on zirâ‘ arsa-i hâliyeden mezbûretânın herbirine bi-hesâbı mezbûr yüz doksan dokuzar zirâ‘ binâ ma‘a’l-arsa ve elli beşer zirâ‘ arsa-i hâliye isâbet eylediği zâhir ve nümâyân olmağın zikrolunan Köse Sinan odaları cânibinde vâki‘ hâriciyede bir bâb fevkānî kebîr oda ve altında iki dükkân ve sokak kapısı ve bi-hesâbı mezbûr yirmi sekiz zirâ‘ sofa ve dehliz ve dâhiliyede vâki‘ yine oda-i mezbûra muttasıl fevkānî bir sagīr oda ve bir sagīr sofa ve dehliz ve kiler ve bir magsel ve bir kenîf ve tahtânî bir matbah ve ahırı müştemil olup yüz doksan dokuz zirâ‘ binâ ma‘a’l-arsa ve önlerinde vâki‘ elli beş zirâ‘ arsa-i hâliye mezbûre Emetullah’ın nısf hissesine ta‘yîn ve tahsîs olunup ve Numan Bey arsası tarafında vâki‘ bir bâb fevkānî [38a] hâriciye oda ve altında iki dükkân ve nerdübân başı beraberinden sofa ve dehliz ve nerdübân ve bir kenîf ve dâhiliyede vâki‘ bir bâb fevkānî oda ve üzerinde vâki‘ cihânnümâ ve bir sofa ve dehliz ve tahta-pûş ve bir kenîf ve bir orta kapıyı muhtevî olup kezâlik yüz doksan dokuz zirâ‘ binâ ma‘a’l-arsa ve önlerinde vâki‘ elli beş zirâ‘ arsa-i hâliye ve bi’r-i mâ mezbûre Emetullah’ın dahi nısf hissesine ta‘yîn ve tahsîs olunup ve beynlerinde vâki‘ sâlifü’z-zikr zîr-i zemîn yine kemâ-kân beynlerinde müşterek olmak üzere beynlerine alâmet-i fâsıla vaz‘ olundukda herbiri bi’t-terâzi kabz ve kabûl ve bize ta‘yîn olunan ebniye ve arsaya müte‘allika âmme-i de‘âvî ve mutâlebâtdan herbirimiz âharın zimmetini ibrâ-i âmm-ı râfi‘u’l-hısâm ile ibrâ ve ıskāt etmeğin vâki‘ hâli mevlânâ-yı mezbûr mahâllinde tahrîr ve ma‘an ba‘s olunan Ali Çelebi b. Mustafa ve Mehmed Çelebi b. İbrahim ile meclis-i şer‘a gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fî 24 min-Cumâdelâhire sene [1]107<br><br>Şuhûdü’l-hâl: Üskübî Mehmed Odabaşı b. Mehmed, Ali Efendi b. Mustafa, el-imâm, Hasan Çelebi b. Hüseyin, Ahmed Çelebi b. Receb, Bali Çelebi b. Ali, Hasan Çelebi b. Bali ve gayruhum mine’l-huzzâr.<br><br>Yevm-i erba‘a fî 17 min-Şa‘bâni’l-mu‘azzam li-sene 1107<br><br>Yevmü’l-hamîs fî 18 min-Şa‘bâni’l-mu‘azzam li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28533"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28535"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o878"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>