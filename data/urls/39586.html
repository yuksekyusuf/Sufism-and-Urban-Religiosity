﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 280<br>Hüküm no: 294<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bozcaada ve tevabii mutakaasından Ahmed Bey b. Abdülmennân’a yüz beş bin dört yüz on altı akçenin edası</b><br><br>Bundan akdem Cezire-i Bozcaada ve tevâbi‘i mukāta‘alarına ber vech-i kefâle nâzır ve kābız-ı emvâl-i mîriyye olan bâ‘isü’l-kitâb zahrü’l-a‘yân Ahmed Bey b. Abdülmennân Dîvân-ı hümâyûn-ı sa‘âdet-makrûnda mahfil-i şer‘-i hatîrde hâlâ baş defterdâr kāimmakāmı olan emîrü’l-ümerâi’l-kirâm kebîrü’l-küberâi’l-fihâm sâhibü’l-iz ve’l-ikbâl âmirü’l-hazâin bi-ahseni’l-a‘mâl zü’l-kadri’l-bâzih ve’ş-şerefi’ş-şâmih Mehmed Paşa -dâme ikbâluhû- muvâcehesinde takrîr-i kelâm edip bundan akdem zikr olunan mukāta‘ât bin otuz bir senesi Martının ibtidâsından altı sene tamâmına değin senesi beş yük ve on dört bin akçeden cem‘an otuz yük seksen dört bin akçeye ebnâ-i sipâhiyândan Osman Bey b. Ahmed nâm cündîye deruhde olunup ben zikr olunan mukāta‘âta ber vech-i kefâle nâzır ve kābız-ı emvâl olmağla ben kendü mâlımdan taraf-ı mîrîye ber vech-i peşîn yüz beş bin dört yüz on altı akçe teslîm edip ve müddet-i merkūm içinde zikr olunan mukāta‘âta hâricden kimesne müdâhale etmeyüp bir tarîkle tahvîlim bozulup taraf-ı saltanatdan âhara tevcîh olunur ise makbûzumdan mes’ûl olmak üzere yedimize berât-ı sultâniye verilüp biz dahi zabtına mübâşeret etmek sadedinde iken mukāta‘ât-ı mezkûrenin mukaddemâ emînleri olan Osman ve Mehmed Çavuş nâm kimesnelere mukarrer kılınıp yedlerine mukarrer-nâme verilmekle sene-i mezbûrenin iki aylık mahsûlünü mezkûrân Osman ve Mehmed Çavuş cem‘ u tahsîl etdikden sonra tekrâr bizim yedimize mukarrer-nâme verilip on ay mikdârı zabt edip ba‘dehû zikr olunan mukāta‘âtı bin otuz iki senesi Martının ibtidâsında medîne-i Gelibolu’da Acemioğlanı Ağası olan Mehmed Ağa’ya tevcîh olunup zabtı için yedine berât-ı şerîf-i âlîşân verilmekle biz kasr-ı yed edip ba‘dehû târih-i mezbûrda medîne-i merkūme kādısı olup zikr olunan mukāta‘âtın müfettişi olan Mevlânâ Halil Efendi b. Mustafa huzûrunda yedimizde olan defter-i müfredât mûcebince muhâsebemiz görülüp makbûzumuz hisâb olundukda bir senenin mahsûlü olan beş yük kırk dört bin akçeden zikr olunan on ayda ancak üç yüz kırk altı bin yüz kırk bir akçe makbûzumuz olup ve zikr olunan makbûzumuzu olageldiği üzere mevâcib-i kadîme ve mesârif-i lâzımeye bi’t-tamâm edâ edip tahvîlimiz bozulmamağla bi-hasebi’ş-şer‘ ve’l-kānûn makbûzumuzdan mes’ûl olup makbûzumuzu dahi mevâcib-i kadîme ve mesârif-ı emîriyyeye sarf etmekle cânib-i mîrîye ber vech-i peşîn edâ eylediğim meblağ-ı mezkûr yüz beş bin dört yüz on altı akçe bana verilmek lâzım gelmişdir taleb ederim deyü takrîr-i meşrûhuna mutâbık müşârun-ileyh Halil Efendi’nin hat ve hatemini müştemil ve târih-i mezbûr ile muvarrah muhâsebe defteri ibrâz edicek gıbbe’s-suâl müşârun-ileyh Mehmed Paşa cevâbında fi’l-vâki‘ hâl tafsîl olunan minvâl üzere olup kabzına i‘tirâf eylediği meblağ-ı mezbûru vech-i mezkûr üzere mevâcib-i kadîme ve mesârif-ı emîriyeye sarf etmişdir lâkin iltizâmı mûcebince bir yılda ber mûceb-i kıstü’l-yevm zimmetine beş yük on dört bin akçe teveccüh etmişdir zikr olunan beş yük on dört bin akçeden masrûfundan ziyâdesini taleb ederim deyip lâkin makbûzundan ziyâdesi talebe mesâğ-ı şer‘î ve örfî olmayup ve meblağ-ı mezbûrdan ziyâde makbûzu olduğunu paşa-yı müşârun-ileyh beyâna kādir olmamağın merkūm Ahmed Bey’e zikr olunan on ayda mukāta‘ât-ı mezbûre mahsûlünden cümle makbûzu ancak üç yüz kırk altı bin yüz kırk bir akçe olup meblağ-ı mezbûrdan ziyâde bir akçe ve bir habbe makbûzu olmadığına paşa-yı müşârun-ileyh talebiyle yemîn teklîf olundukda ol dahi alâ vefki’l-mes’ûl yemîn billâhi te‘âlâ eyledikde ber vech-i peşîn verilen meblağ-ı mezbûr yüz beş bin dört yüz on altı akçenin edâsına tenbîh olundu.<br><br>Hurrire fî-evâhiri Zilka‘deti’l-harâm li-sene selâse ve selâsîn ve elf.<br><br>Şuhûdü’l-hâl: İbrahim Efendi b. Abdülmennân reîs-i Anadolu, Zahrü’l-akrân Sinan Ağa mütevellî-i Sultan Bâyezid Hân tâbe serâhu, Mahmud Ağa b. Kethüdâi Efendi, Ahmed Ağa b. Receb reîs-i muhzırîn, İbrahim Çelebi b. reîsü’l-muhzırîn, el-Hâc Mahmud b. İsa el-muhzır, İskender Bey b. Şaban, Mehmed Ağa b. Kara Mehmed, Hürrem Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>