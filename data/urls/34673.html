﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 75<br>Hüküm no: 20<br>Orijinal metin no: [9-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Harizma v. Anaştaş’ın Vezneciler’deki bakkāl dükkânında bulunan âletlerdeki miras yoluyla kendisine intikal eden hissesini tasarruf eden Bakkal Yuvakim’in zimmetini ibra ettiği</b><br><br>İstanbul’da Vezneciler kurbünde simidci fırını karşısında köşebaşında kâin bir bâb yağcı bakkāl dükkânı nizâ‘ı<br><br>Ma‘rûz<br><br>Âsitâne-i aliyye’de vâki‘ bakkāl tâifesinden olup bin iki yüz otuz dört senesi hilâlinde hâlik olan Anaştaş v. Kostanti zimmînin verâseti zevce-i metrûkesi Elisava bt. İsayi ve anası Anaştaşya bt. Yorgi Nasrâniyeler mukaddemâ sagīr ve hâlâ sulbî kebîr oğulları Kostanti ve Harizma(?) zimmîlere münhasıra ve mesele-i mîrâsları kırk sekiz sehmden olup sihâm-ı mezbûreden altı sehmi zevce-i mersûme Elisava Nasrâniyeye ve sekiz sehmi anası mersûme Anaştaşya Nasrâniyeye ve on yedişer sehmden otuz dört sehmi oğulları mersûmâna isâbeti tahakkukundan sonra verese-i mersûmûndan arzuhâl eden ibn-i mesfûr Harizma(?) zimmî bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi kıbelinden mürsel Kâtib Mehmed Hamdullah Efendi hâzır olduğu hâlde İstanbul Mahkemesi’nde ma‘kūd meclis-i şer‘-i hatîrde zikri âtî bakkāl dükkânı gediğinin yüz yirmi sehm i‘tibârıyla otuz sehm hisse-i şâyi‘asına vaz‘-ı yedi mütehakkık olan derûn-ı arzuhâlde ismi mastûr Bakkāl Yuvakim v. Lefter nâm zimmî muvâcehesinde ...? Ebûbekir Ağa ve Bölükbaşı Abdi Çelebi ve esnâf-ı mersûmeden Cedîdoğlu Kiryako zimmî hâzır olduğu hâlde İstanbul’da Vezneciler kurbünde simidci fırını karşısında köşebaşında kâin bir bâb yağcı bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla otuz sehm hisse-i şâyi‘ası babam ve mûrisim hâlik-i mersûm Anaştaş zimmînin sağlığında ile’l-helâk yedinde mülkü ve ba‘de helâkihî otuz sehm hisse-i mezkûre benimle verese-i mersûmelerine ber-i‘tibâr-ı merkūm mevrûs oldukdan sonra benimle karındaşım gāib-i mersûm Kostanti zimmînin hâl-i sıgārımızda tesviye-i umûrumuza vasî ve anamız ve ceddem mersûmetândan Elisava ve Anaştaşya Nasrâniyelerin hisselerini ahz u kabza kayyım nasb olunan min-kıbeli’l-üm ceddim İsayi zimmî otuz sehm âlât-ı gedik-i mezkûru mersûm Yuvakim zimmîye semen-i ma‘lûm ve makbûza bey‘ ve teslîm edip ba‘dehû otuz sehm hisse-i şâyi‘a-i merkūmeden benimle karındaşım gāib-i mersûmun hisselerimiz yine vasîmiz mersûm ma‘rifetiyle bi’l-mürâfa‘a bâ-i‘lâm bize red olunmuş iken mersûm Yuvakim zimmî otuz sehm hisse-i merkūmeden benim ber-i‘tibâr-ı merkūm mâlik olduğum hisse-i irsiyemi fuzûlî ve bi-gayrı hakkın zabt u tasarruf eder olmağla hisse-i mezkûreden keff-i yed ve bana teslîme mersûm Yuvakim zimmîye tenbîh olunmak murâdımdır deyü ricâl-i Devlet-i aliyyeden hâlâ Evkāf-ı Hümâyûn nâzırı sa‘âdetlü atûfetlü Numan Mahir Beyefendi tarafından mürsel el-Hâc İbrahim Ağa hâzır olduğu hâlde da‘vâ eylediğimde ol dahi cevâbında hisse-i âlât-ı gedik-i mezkûra vaz‘-ı yedini ikrâr ü i‘tirâf edip lâkin otuz sehm hisse-i mezkûreden senin karındaşın gāib-i mersûmun ber-i‘tibâr-ı merkūm hisse-i irsiyeleriniz ber-vech-i muharrer bâ-i‘lâm istirdâd olundukdan sonra yedimde olup bin iki yüz kırk yedi senesi şehr-i Rebî‘ülevvelinin yedinci günü târihiyle müverraha ve ol târihde İstanbul kādısı olup ba‘dehû Anadolu Sadâreti pâyesiyle tekrîm buyurulan Merhûm Mehmed Siret Efendi’nin imzâ ve hâtemini hâviye bir kıt‘a mübâya‘a hücceti nâtıka olduğu üzere umûrunu rü’yete vasîyy-i mansûbun olan hâzır-ı mersûm Kiryako zimmî zikr olunan otuz sehm hisse-i âlât-ı gedik-i mezkûrdan ber-tashîh-i mezkûr senin hisse-i irsiyeni bana iki bin sekiz yüz yetmiş beş guruş semen-i medfû‘ ve makbûza bey‘ ü temlik ve lâyıkı vechile teslîm eylediğinde ben dahi ber-minvâl-i muharrer iştirâ ve temellük ve tesellüm ve kabz ü kabûl edip sen dahi ba‘de’l-bulûğ vasîyy-i mersûmun gedik-i merkūmdan hisse-i irsiyeni ber-vech-i muharrer bana bey‘ini mücîz olup semen-i mezkûru kabz etmiş idin deyü beni def‘a tasaddî ve ol-vechile beynimizde münâza‘ât-ı kesîre vâkı‘a olmuş idi el-hâletü hâzihî ben vasîm mersûm Kiryako zimmînin hisse-i irsiyemi bi’l-vesâye bey‘ini ber-vech-i meşrûh mücîz olduğumu ikrâr ve tasdîk eylediğimden sonra mersûm Yuvakim zimmî işbu meclis-i şer‘de bana mâlından teberru‘an altı yüz guruş def‘ ü teslîm ve umûruna sarfla istihlâk eyledikde ben dahi yedinden ahz u kabz ve ber-minvâl-i muharrer istihlâk edip bi’l-cümle husûs-ı mezkûra ve meblağ-ı müstehlek-i merkūma müte‘allika âmme-i da‘vâdan tarafeyden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt edik deyü ikrâr ve tasdîkleri huzûr-ı âlîlerine i‘lâm olundu. El-emrü li-men-lehü’l-emr.<br><br>Fî 13 Şa‘bân sene 1257</p>          <br><a title="Önceki sayfa" style="text-decoration:none" href="./ayrmetin.php?idno=34672"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34674"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>