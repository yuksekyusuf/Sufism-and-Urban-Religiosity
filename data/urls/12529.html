﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 89<br>Hüküm no: 90<br>Orijinal metin no: [11b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Andron v. Aleksi’nin Nalçacı Hacı Vakfı’na istiğlâl yolu ile sattığı evin bedeli ile kirasını ödeyerek evini teslim aldığı</b><br><br>Medîne-i Ebâ Eyyûb el-Ensârî -aleyhi rıdvânü’l-meliki’l-Bârî-’de Nalçacı Hacı vakfı’na bi’l-fi‘l mütevellî olan Musa Çelebi b. Ferhad nâm kimesne Avasya nâm karyeden Andron v. Aleksi nâm zimmî mahzarında takrîr-i merâm kılıp bundan akdem mezbûr zimmî vakf-ı merkūm malından iki bin akçe alıp karye-i mezbûrede vâki‘ iki tarafı kendi harmanına ve bir tarafı bahçesine ve bir tarafı tarîk-i âma müntehî olan mülk menzilini vakf-ı mezbûra istiğlâl tarîki ile bey‘ edip ba‘de’t-tahliyye yine icâreye almış idi hâlâ meblağ-ı merkūm ile icâreden hâsıl olan iki yüz akçeyi bi’t-tamâm alıp kabûl ve kabz eyledim ba‘de’l-yevm zimmetinde bir akçe ve bir habbe bâkī kalmadı deyû ikrâr ettikde mukırr-ı mezbûru ikrâr-ı meşrûhunda mezbûr zimmî vicâhen tasdîk ettikden sonra mâ vaka‘a bi’t-taleb kayd olundu. Tahrîren fi’t-târihi’l-mezkûr.<br><br><br>Şuhûdü’l-hâl: Yusuf b. Abdullah, Mehmed b. Osman, Hızır b. Abdullah, Mehmed b. Ramazan, Yusuf b. Abdullah, Bâli b. Hüseyin, el-Hâc Kenan [b.] Mustafa ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12528"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12530"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o247"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>