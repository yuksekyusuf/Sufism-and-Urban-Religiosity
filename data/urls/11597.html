﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 315<br>Hüküm no: 266<br>Orijinal metin no: [83a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’ndan Caferağa mahallesinde olan vakıf evin kiracısı Mehmed Beşe b. Abdullah tarafından tamir için yapılan masrafın tespiti</b><br><br>Mahmiye-i İstanbul’da Ca‘fer Ağa mahallesinde vâki‘ Haremeyn-i Muhteremeyn Evkāfı’ndan olup beyne’l-ahâlî ve’l-cîrân ma‘lûmü’l-hudûd büyût-ı müte‘addideyi muhtevî menzilin icâre-i mu‘accele ve müeccele ile müste’ciri olan işbu râfi‘ü’l-kitâb Mehmed Beşe b. Abdullah nâm râcil meclis-i şer‘-i hatîr-i lâzımü’t-tevkīrde takrîr-i kelâm ve ta‘bîr-i mâ-hüve’l-merâm edip menzil-i mezbûrun bazı mevâzi‘i bi’l-külliye ve bazı mevâzi‘i câ be-câ harâba müşrif ta‘mîre muhtâc oldukda bundan akdem izn-i şer‘ ve ma‘rifet-i mütevellî-i vakf-ı mezbûr ile icâre-i mu‘acceleme mahsûb olmak üzere kendi mâlımdan imâret ve meremmet etmişidim. Hâlâ kıbel-i şer‘den üzerine varılıp ne mikdâr akçeye tahammülü vardır keşf ve tahrîr olunması matlûbumdur dedikde savb-ı şer‘den Mevlânâ Hasan b. Osman el-müderris ve Hâssa mi‘mârlardan Üstâd Ali b. Halil irsâl olunup zeyl-i kitâbda mastûretü’l-esâmî olan Müslimîn ile mahall-i mezbûra varılıp vâki‘ hâl vakf-ı mezbûr mütevellîsi Veli Bey b. Abdülmennan nâm bevvâb-ı sultânî mahzarında keşf ve tahrîr olundukda fi’l-hakīka menzil-i mezbûrun tûlen ve arzen hesâb-ı şatrancî üzere beş yüz kırk zirâ‘ tahta havlusu ve bahçe tarafında tûlen ve kadden hesâb-ı mezbûr üzere yirmi dört zirâ‘ dolma duvarı ve menzil-i mezkûrun havlu kapısı tarafında tahtânî menzilin ocağı ve üzerinin tahta döşemesi müceddeden ve bazı mevâzi‘i câ be-câ imâret ve meremmet olunmuş bulunmağın mevâzi‘-i merkūmenin mecmû‘una sarf ve harc olunan kereste-i mütenevvi‘anın üstâdiyye ve ırgadiyye ve neccâriyye ve hammâliyesiyle cem‘an ba‘de külli’l-hesâb dokuz bin akçeye tahammülü vardır deyu mi‘mâr-ı mezbûr ve sâir ehl-i vukūf Müslimîn tahmîn-i sahîh ile tahmîn edip ittifâk ettiklerini mevlânâ-yı mezbûr mahallinde vukū‘u üzere tahrîr edip ba‘dehû meclis-i şer‘a gelip haber vermeğin mâ-vaka‘a bi’t-taleb sebt olundu.<br><br>Fî-evâhiri şehri Zilhicceti’ş-şerîfe li-sene tis‘a ve ışrîn ve elf.<br><br>Şühûdü’l-hâl: Mehmed Efendi b. ( ) el-imâm, el-Hâc İbrahim Efendi b. ( ) el-müezzin, Hasan Çelebi b. ( ), Usta Ali b. Hızır, Hızır Çelebi b. İlyas, Üstâd Ali b. ( ) el-hayyât, Receb b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11596"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11598"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o744"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>