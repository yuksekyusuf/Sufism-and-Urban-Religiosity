﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 109<br>Hüküm no: 103<br>Orijinal metin no: [11b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cariye Ayşe’nin hamile bırakıldığı ve başkasına satılmaması gerektiği yolundaki davasına itibar edilmediği</b><br><br>Câriyeyi vatî’ etdi deyü âhara bey‘ olunmam demesine adem-i iltifât<br><br>Ma‘rûz<br><br>Rıkkını mukırr u mu‘terife olup ber-vech-i âtî da‘vâya kıbel-i şer‘den me’zûne olan Zenciye Âişe bt. Abdullah İstanbul Bâb Mahkemesi’nde meclis-i şer‘de Halil Efendi b. Osman nâm kimesne muvâcehesinde ben Cezîre-i Kıbrıs’da sâkin asâkir-i mansûre sağ kol ağalarından Mehmed Ağa b. Abdullah’ın yedinde câriye-i memlûkesi olmamla mevlâm mezbûr <<Ahmed Çavuş >> Mehmed Ağa beni âhara bey‘ etmek içün mezbûr Halil Efendi’yi tarafeynden tevkîl birle beni gāib ani’l-meclis Ahmed Çavuş ile irsâl edip ancak gāib-i mezbûr [12a] Ahmed Çavuş mevlâm mezbûrun izni yoğiken esnâ-i râhda râkib olduğumuz sefinede beni vaty ve vatyinden nâşî dört aylık hamlim olup mezbûr Halil Efendi bu esnâda beni bi’l-vekâle âhara bey‘ murâd etmekle mücerred gāib-i mezbûr Ahmed Çavuş’un vatyinden nâşî hamlim olduğuna binâen mevlâm mezbûrun ümm-i veledi olmamla öyle olacak beni âhara bey‘ etmemek üzere vekîl-i mezbûr Halil Efendi’ye cebr olunsun deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı mezbûr[e] Âişe’ye ba‘de’t-tefhîm ke’l-evvel rıkkıyyet üzere itâ‘ate câriye-i mezbûre Âişe’ye tenbîh olunduğu huzûr[-ı âlîlerine i‘lâm olundu]<br><br>Fî 6 Şa‘bân sene 1255</p>          <br><a title="Önceki sayfa" style="text-decoration:none" href="./ayrmetin.php?idno=7913"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7915"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>