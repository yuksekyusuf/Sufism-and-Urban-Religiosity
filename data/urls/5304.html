﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 375<br>Hüküm no: 380<br>Orijinal metin no: [86a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed Ağa ile İsmail b. Mustafa ve kardeşi Mehmed’in hisselerine göre evde belirli süreler oturmayı taahhüd ettikleri</b><br><br>Mahmiye-i İstanbul’da <<Kum>> Kumkapı kurbünde Çadırcı Ahmedçelebi Mahallesi’nde vâki‘ bir tarafdan el-Hâc Mehmed Ağa ve bir tarafdan Sarracbaşı ( ) ve bir tarafdan İsmail Bey menzilleri ve bir tarafdan tarîk-i âm ile mahdûd ma‘lûmü’l-müştemilât menzilin arsası Ali Efendi Vakfı’na senede üç guruş icâre-i müeccele ve ebniyesi on altı sehmden iki sehmine şirâen mâlik olan el-Hâc Mehmed Ağa b. İbrahim nâm kimesne meclis-i şer‘-i şerîf-i lâzımü’ş-şerîfde menzil-i mahdûd-ı mezkûrun mâ‘adâ on dört sehmine irsen mâlikler olan Mehmed ve İsmail ibney Mustafa b. Abdullah nâm sagīrlerin vâlideleri ve kıbel-i şer‘den mansûbe vasiyyeleri bâ‘isetü hâzihi’l-vesîka Emine bt. Abdullah nâm hatun mahzarında ikrâr ve takrîr-i kelâm edip menzil-i mahdûd-ı mezkûr ber-vech-i muharrer kābil-i kısmet olmamağla muhâyeeten sâkin olmak üzere her birimiz râzı olduğumuz ecilden târih-i kitâbdan yedi sene tamamına değin menzil-i mahdûd-ı mezkûrda sagīrân-ı mezbûrân Mehmed ve İsmail ve vâlideleri mezbûre Emine Hatun ile ma‘an sâkin olup müddet-i mezbûre tamamından sonra bir sene ben sâkin olup minvâl-ı meşrûh üzere zabt ve tasarrufa ta‘ahhüd eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-şehri Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Yunus Beşe b. Yusuf, Ahmed Beşe b. Mustafa, Mustafa Beşe b. Mustafa, Ahmed b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5303"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5305"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>