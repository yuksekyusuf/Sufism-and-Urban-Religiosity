﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 394<br>Hüküm no: 425<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi ustası Aleksan’ın ayaklarından rahatsız olduğundan un kapanına palan ile binerek gidip gelmesine izin verildiği</b><br><br>Ma‘rûz<br><br>Bâ-sah<br><br>İ‘lâmı mûcebince rükûbuna mümâna‘at olunmaya deyü buyruldu<br><br>İstanbul’da Yenikapı dâhilinde kebîr ekmekci fırınının ve Gül Câmi‘i’nde ve Küçük Mustafa Paşa çarşısında olan fırınların ustası olan Aleksan v. Artin nâm Ermeni meclis-i şer‘de benim tasarrufumda olan mârrü’z-zikr üç aded fırının zahîrelerini iştirâ için un kapanına varıp esnafımız beynlerinde olan tevzî‘den hissemi iştirâya muhtâc olup ancak illet-i vücûdum olduğundan gayrı ayaklarım alîl olmağla mâşiyen kapana varıp gelmeye iktidârım olmayıp mukaddem dahi palan ile râkib olduğuma mümâna‘at olunmaya deyü yedimde olan arzuhâlim bâlâsına fermân-ı âlî dahi ihsân olunmağla hâlâ yine mâşiyen varmağa iktidârım olmamağla ba‘de’l-mu‘âyene ve’l-müşâhede vâki‘ hâl hırfetimizden olup işbu hâzırûn bi’l-meclis olanlardan istihbâr olundukdan sonra palan ile rükûben ber-vech-i muharrer kapan-ı dakīka varmağa ruhsat verilmek murâdımdır dedikde hakīkat-i hâl merkūmun ayakları alîl olduğu ba‘de’l-müşâhede merkūm Aleksan üç aded fırının ustası olup minvâl-i muharrer zahîre tedâriki için kapan-ı dakīka varmağa muhtâc olduğunu Ekmekciler Kethüdâsı Mehmed Ağa ve Yiğitbaşı Ömer Çelebi ve Sayıcı es-Seyyid Musa ve hırfet-i mezbûreden altı nefer Müslim ve on nefer zimmîler haber vermekle merkūm Aleksan ber-vech-i muharrer palan ile rükûben mahall-i mezbûra varmağa merhameten ruhsat verilmek üzere bâlâ-yı i‘lâma fermân-ı âlî ihsân buyrulmak ricâsında olduğu iltimâslarıyla huzûr-ı âlîlerine i‘lâm olundu. Bâkī emr ü fermân hazret-i men-lehü’l-emrindir.<br><br>Fî-gurreti Za sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b394"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>