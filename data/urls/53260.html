﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 245<br>Hüküm no: 235<br>Orijinal metin no: [21a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar’ın Davudpaşa mahallesi ahalisinin, kendilerine sürekli olarak küfreden İsmail b. Mustafa’nın mahalleden ihraç edilmesi talepleri</b><br><br>Ma‘rûz<br><br>Medîne-i Üsküdar’da Davudpaşa mahallesi imâmı Süleyman Efendi b. Mehmed ve ahâlisinden Osman Ağa b. Mehmed ve Hafız Ali b. Süleyman ve Bekir Beşe b. Mehmed ve Emin Ağa b. İbrahim ve el-Hâc İbrahim b. Davud ve el-Hâc Süleyman b. Halil ve el-Hâc Veli b. Mahmud ve Ali Beşe b. Veli ve Osman [b.] Yusuf ve Abdullah b. Mehmed ve Mehmed Odabaşı b. Ali ve Hasan b. Mustafa ve diğer Hasan b. Osman nâm kimesneler medîne-i mezbûrede mahfil-i bâbda meclis-i şer‘-i hatîrde yine mahalle-i mezbûrede sâkin İsmail b. Mustafa mahzarında mezbûr İsmail kendi hâlinde ırzıyla mukayyed olmayıp müzevvir ve müfsid olup mahalle-i mezbûre ahâlisi ile gavga ve herbirini bir gûne ta‘cîz ve tekdîrden hâlî olmayıp cümlemize şütûm-ı galîza ile şetm ve ırzımızı hetk etmekle bi’d-defa‘ât kendiye nush ve pend eylediğimizde mütenassıh olmayıp ef‘âl-i sâbıkāsında ısrâr ve mezbûr İsmail’den bu vechile emn ü rahatımız bi’l-külliye meslûb olmuşdur deyü sû’-i hâlini muvâcehesinde ihbâr ve mezbûr İsmail mahalle-i mezbûreden ihrâc olunmak bâbında fermân-ı âlîleri sudûrunu herbiri istid‘â ve istirhâm eyledikleri bi’l-iltimâs huzûr-ı âlîlerine i‘lâm olundu.<br><br>Fî 23 min-Şevvâl sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53259"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53261"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1078"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>