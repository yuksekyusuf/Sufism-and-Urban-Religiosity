﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 250<br>Hüküm no: 385<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lanbornos'a ait dut ve armut ağaçlarını Fatma'nın haksız yere tasarrufunun engellenmesi</b><br><br>Medîne-i Üsküdar’a muzâfe Adalar nâhiyesine tâbi‘ Kartal nâm karye mutavattınlarından işbu bâ‘isü’s-sifr Lanbornos v. Yani nâm zimmî meclis-i şer‘-i enverde yine karye-i mezbûre sâkinelerinden Fâtıma bt. Habib nâm hatun tarafından husûs-ı âti’z-zikre vekîl-i müsecceli olan li-ebeveyn er karındaşı İbrahim nâm kimesne mahzarında üzerine da‘vâ ve takrîr-i kelâm edip karye-i mezbûre hâricinde Abdurrahman Ağa timârı toprağında vâki‘ bâ-ma‘rifet-i sâhib-i arz zabt ve tasarrufumda olan tahdîd ve tavsîfden müstağnî bir kıt‘a bağım dâhilinde vâki‘ bir dut ve bir amrud ağaçlarımı târîh-i kitâbdan üç sene mukaddem müvekkile-i mezbûrenin zevci olup bundan akdem fevt olan Mehmed Beşe nâm kimesne bi-gayri hakkın fuzûlen zabt edip ba‘de’l-vefât müvekkile-i mezbûre Fâtıma dahi bi-gayri hakkın fuzûlen zabt etmeğin suâl olunup kasr-ı yedine tenbîh olunması matlûbumdur dedikde gıbbe’s-suâl vekîl-i mezbûr cevâbında fi’l-vâki‘ sâlifü’z-zikr dut ve amrud ağaçlarını müvekkile-i mezbûrenin zabtını ikrâr lâkin müdde‘î-i mezbûr Lanbornos’un mülkü olduğunu inkâr edicek müdde‘î-i merkūmdan ber-vech-i muharrer müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden ve karye-i mezbûre sâkinlerinden Himmet Bey b. Mehmed ve Mustafa Çelebi b. Mehmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka zikr olunan bir dut ve bir amrud ağaçları müdde‘î-i mezbûrun bostanı dâhilinde mülkü iken müvekkile-i mezbûrenin zevci müteveffâ-yı mezbûr Mehmed Beşe ve müvekkile-i mezbûre Fâtıma târîh-i kitâbdan üç sene mukaddem ber-vech-i muharrer bi-gayri hakkın fuzûlen zabt etdiler, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle zikr olunan dut ve amrud ağaçlarından müvekkile-i mezbûrenin kasr-ı yedine ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’l-âşir min-Rebî‘i’l-evvel li-sene tis‘a ve ışrîn ve mi'e ve elf.<br><br>Şuhûdü’l-hâl: Mehmed Ağa b. Mehmed, Himmet Bey b. Mehmed, Mustafa Çelebi b. Mehmed, Abdullah Beşe b. Abdurrahman, İsmail Çelebi b. Şahin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36836"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36838"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>