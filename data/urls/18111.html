﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 5 Numaralı Sicil (H. 983 - 984 / M. 1575 - 1576)<br>cilt: 32,&nbsp;sayfa: 82<br>Hüküm no: 92<br>Orijinal metin no: [55-57, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ekmekçibaşı Kasım Ağa b. Abdurrahman’ın para vakfının tescîli</b><br><br>el-Hamdü li men lehü’l-hamdü ve’s-senâu ve’s-salâtü ve’s-selâmü alâ resûlihi Muhammed eşrâfi’l-verâi ve alâ âlihî ve sahbihî nücûmi’d-dîn. Ammâ ba‘d işbu vakıf ikrârını hâvî sahîh ve şer‘î bir hüccet ve sarîh ve mer‘î bir vesîkadır. Atebe-i aliyye-i sultâniye’de ekmekçibaşı olan fahrü’l-akrân Kasım Ağa b. Abdurrahman kıbelinden hasm-ı şer‘î mahzarında ikrâr-ı vakfa ve ondan rücû‘ da‘vâsına İlyas b. Yusuf el-Müezzin ve Ferhad Bey b. Abdullah şehâdetiyle vekâleti sâbit olan vekîl habbâz-ı sultânî fahrü’l-emâsil ve’l-akrân İbrahim Bey b. Abdülmennân şöyle ikrâr etti ki, müvekkil-i mezbûru hâlis-i mâlından ifrâz ve mahz-ı menâlinden temyîz ettiği râyicü’l-vakt otuz altı bin akçesini haps, tasadduk ve vakf eyledi. Meblağ-ı mezbûrun senede ona on bir ribh üzre istiğlâl ve istirbâh edilmesini şart etti. Galleden Allah’ın rızık olarak verdiğinden yevmî iki akçeyi vakfın mütevellîsine ta‘yîn etti. Mütevellînin vazîfesinden kalan mikdârın tamâmının Karamürsel kazâsına tâbi‘ Ulaşlı karyesindeki yolda dört parçaya ayrılmış taşların termîmine ve vâkıf-ı mezbûrun karye-i merkūmede binâ ettiği çeşmenin termîmine ve vâkıf-ı mesfûrun karye-i merkūmede vâki‘ iskelede yapdırdığı çeşmenin termîmine ve vâkıf-ı merkūmun ma‘ber-i mezbûrda binâ ettiği vâkıf-ı mezbûra âid olması cihetiyle tahdîdden müstağnî bulunan mescidin termîmine ve vâkıf-ı merkūmun vakf ettiği mahmiye-i mezbûre mahallâtından Küçük Hacı mahallesinde vâki‘ hudûdu tarîk-i âma ve Süleyman b. Abdullah mülküne müntehî olan menzilin termîmine ve zikri geçen menzil-i mahdûda bitişik vâkıf-ı mezbûrun vakf ettiği iki dükkânın termîmine ve zikri geçen menzil-i mahdûd kurbunda vâki‘ vâkıf-ı merkūmun vakf ettiği hudûdu iki tarafdan tarîk-i âma ve bir tarafdan merhûm-ı mağfûrun leh Sultan Bayezid Hân -tâbe serâhu- kızı merhûme Hatice Sultan vakfı’na ve bir tarafdan Süleyman b. Abdullah mülküne müntehî olan menzilin termîmine ve ânifen zikr edilen menzil-i mahdûdun bitişiğindeki vâkıf-ı merkūmun vakf ettiği dükkânın termîmine ta‘yîn etti. Tevliyeyi müddet-i hayâtınca Kasım Bey b. Abdullah’a, sonra reis-i habbâzîn-i sultânîye ve habbâzûn-i merkūmenin ihtiyâr edecekleri kimesneye şart etti. Nezâret-i hasbiyyeyi habbâzîn-i mezbûrîne ve onların reisine şart etti. Sonra cemî‘-i meblağ-ı mezbûru mütevellî nasb ettiği Kasım Bey b. Abdullah’a teslîm etti. Mütevellî-i mezbûr da tesellüm etti. Vâki‘ ikrâr, mütevellî-i merkūm tarafından bi’l-muvâcehe tasdîk edildi. Vakıf işi tamâmlandıkdan sonra vekîl-i merkūm eimme-i selâsemiz katında derâhim ve denânîr vakfının adem-i cevâzına mütemessiken vakf-ı mezbûrdan vekâleten rücû‘ etti ve meblağ-ı mezbûrun ve mütevellînin ecr-i misilden ziyâde aldığının istirdâdını taleb etti. Mütevellî-i mezbûr da el-Ensârî -aleyhi rahmeti’l-Bârî- rivâyetine göre İmâm Züfer katında nukūd vakfının sahîh olduğunu söyleyerek redden imtinâ‘ etti ve hâkimü’l-adl et-tahrîr, el-fâzıl, el-fâsıl beyne’l-hak ve’l-bâtıl, el-muvakki‘ a‘lâ hâze’l-kitâb bi’t-tevkī‘ er-refî‘ el-müstetâb’ın huzûrunda mürâfa‘a olunduğunda, hâkim i‘tibâr ve ihtiyâr cihetiyle vakfı tercih etti ve mezbûr nukūd vakfının sıhhatine hükm etti ve cihet-i tevliyyeden ecr-i mislinden fazla aldığı meblağın tazmîninden mütevellînin zimmetini ibrâ etti. Bu hükm-i mezbûrla birlikte mezbûr nukūd vakfı cemî‘-i mezâhibe göre sahîh vakıf oldu. Bundan sonra vekîl-i mezbûr nizâ‘ını i‘âde edip mütevellîye verdiğinin istirdâdını iddi‘â etti ki nukūd vakfı imâm-ı ma‘hûda göre sahîh olsa bile, vâkıf-ı mezbûr sıfatıyla rücû‘ sâhibinin katında gayri lâzımdır. Mütevellî-i merkūm i‘tirâz etti ki nukūd vakfının sıhhati lüzûm sıfatından ârî olsa bile İmâm Ebû Yusuf ve İmâm Muhammed eş-Şeybânî indinde husûsen teslîmden sonra vakf-ı mezkûra lüzûm ârız olup sıhhat lüzûm ile tev’em olmağın hâkimden o ikisinin re’y ve mezhebleri üzerine hükm etmesini taleb ettiğinde, hâkim-i mûmâ-ileyh -ahsenallâhu te‘âlâ ileyhi- eimme-i eşrâf beynindeki ihtilâfı da bilerek nukūd vakfının lüzûmuna hükm etti ve meblağ-ı mezbûr evzâ‘-i şer‘iye ve kavânîn-i mer‘iyyeye göre sahîh, lâzım, müseccel vakıf oldu. “Fe-men beddelehû ba‘de mâ semi‘ahû fe-innemâ ismuhû ale’llezîne yübeddilûnehû inna’llâhe semî‘un alîm fe-men kasade tağyîrahû ve tebdîlehû fe-aleyhi la‘netu’llâhi ve’l-melâiketi ve’n-nâsi ecma‘în”. Cerâ zâlike ve hurrire fî evâili şehri Ramazâni’l-mübârek sene 983.<br><br><br>Şuhûdü’l-hâl: Mehmed b. Hüseyin, İlyas b. Abdullah ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=18110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt005&bsm=glt005b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt005&bsm=glt005o206"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>