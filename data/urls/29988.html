﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 95<br>Hüküm no: 53<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kıblelizâde Osman Beyefendi’nin tasarrufunda bulunan Filibe’deki on dokuz adet çeltik tohumlarını ve yerini bedeli karşılığında devrettiği</b><br><br>Mahmiye-i İslambol’da Bahçekapısı kurbünde Hobyar mahallesi a‘yânından ve hâcegân-ı Dîvân-ı Hümâyûn’dan mefharü erbâbü’t-tahrîr Kıblelizâde Osman Beyefendi b. Mehmed Bey meclis-i şer‘-i şerîf-i enverde yine hâcegân-ı Dîvân-ı Hümâyûn’dan umdetü erbâbü’t-tahrîr ve’l-kalem zübdetü ashâbi’t-tastîr ve’r-rakām sahibü hâze’l-kitâb es-Seyyid Mehmed Efendi b. Halil Efendi tarafından vech-i âtî üzere vekîl olduğu es-Seyyid Süleyman Ağa b. Ali ve Abdülkadir Ağa b. Ali şehâdetleriyle sâbit olan el-Hâc Mustafa Ağa b. el-Hâc Mehmed mahzarında ikrâr-ı tâm ve takrîr-i kelâm edip Filibe çeltiği enhârından dört kıt‘a berat-ı âlîşân ile mutasarrıf olduğum on dokuz aded çeltik tohumlarım ile ber-mûceb-i berat-ı âlîşân mutasarrıf olduğum Arzlar Nehri’nin sülüs hissesini kendi hüsn-i rızâ ve tayyib-i hâtırımla müvekkil-i mûmâ-ileyh es-Seyyid Mehmed Efendi’ye bedel-i ma‘lûm mukābili ferâğ ve bi’l-külliye kasr-ı yed edip zikrolunan beratları ile tezkiresini işbu vekîl-i merkūm el-Hâc Mustafa Ağa yedine teslîm eylediğimde ol dahi ahz u kabz eyledikden sonra bedel-i mezkûru müvekkil-i mûmâ-ileyh bana def‘ u teslîm ve istihlâk ile emredip ben dahi ber-minvâl-i muharrer tamamen ahz u kabz ve umûruma sarfla istihlâk eylediğimden sonra vech-i meşrûh üzere ferâğ ve kasr-ı yed eylediğim sâlifü’l-beyân on dokuz aded çeltik tohumlarına ve sülüs nehr-i mezkûra ve bi’l-cümle husûs-ı merkūma müte‘allika âmme-i de‘âvî ve kâffe-i mutâlebâtdan ben müvekkil-i mûmâ-ileyh es-Seyyid Mehmed Efendi’yi ibrâ-i âmm-ı kātı‘u’n-nizâ‘la ibrâ ve ıskāt eylediğimde vekîl-i merkūm dahi bedel-i ferâğ nâmıyla bana medfû‘u olan bedel-i müstehleke-i mezkûra müte‘allika âmme-i da‘vâdan vekâleten benim zimmetimi ibrâ ve ıskāt eyledi min-ba‘d zikrolunan tohumlarda ve nehr-i mezkûr[un] sülüsünde kat‘a benim alâka ve medhalim kalmayıp müvekkil-i mûmâ-ileyh es-Seyyid Mehmed Efendi’nin dâhil-i havza-i tasarrufu olmuşdur dedikde gıbbe’t-tasdîkı’l-mu‘teberi’l-mer‘î mâ-vaka‘a bi’t-taleb ketb olundu.<br><br>Fî 11 Rebî‘ülevvel sene 1184.<br><br>Şuhûdu’l-hâl: Ali Beyefendi b. el-merhûm Osman Beyefendi, es-Seyyid Hüseyin Efendi b. Ali, İbrahim Çavuş b. Abdullah, Keşfî Ahmed b. Abdullah, Sâbıkā Bostancıbaşı Ömer Ağa, Ahmed Ağa b. ( ) Edir[ne] bostanbaşı</p>          <br><a title="Önceki sayfa" style="text-decoration:none" href="./ayrmetin.php?idno=29987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>