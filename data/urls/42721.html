﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 471<br>Hüküm no: 615<br>Orijinal metin no: [126b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rıza Ali Efendi Vakfı’na ait yalının kirası hususunda mütevelli ile kiracı Kürkçübaşı Mehmed Ağa arasında ihtilafın Haremeyn müfettişi huzurunda görüşülmesi</b><br><br>Bâ-mühr-i efendi,<br><br>Ma‘rûz,<br><br>Derûn-ı arzuhâlde mezkûr Rıza Ali Efendi Vakfı’nın hâlâ mütevelliyeleri arzuhâl sâhibeleri Âişe Hatun’un hâlâ zevci ve tarafından sâbitü’l-vekâle vekîli es-Seyyid Mesud Efendi ve Hâce diğer Âişe ve Hanife hatunların vekîl-i şer‘îleri Şerife Zeyneb Hatun meclis-i şer‘-i münîrde Bahâyî Körfesi kurbünde vâki‘ vakf-ı mezkûrdan bir bâb yalıya mutasarrıf derûn-ı arzuhâlde mezkûrü’l-ism Kürkçübaşı Mehmed Ağa mahzarında vakf-ı mezkûra müvekkilelerimiz mezbûrâtdan mukaddem mütevellî olan müteveffâ sagīr Mehmed Emin’in tesviye-i umûruna vasîsi olup kāimmakām-ı mütevellî olan Hadice Hatun sagīr-i mezbûrun hayatında bin yüz yetmiş bir senesi Recebi gurresinde sâlifü’[z-zikr] [127a] vakıf yalıyı Kaftânî el-Hâc İbrahim Ağa’ya üç bin iki yüz elli guruş icâre-i mu‘accele ve yevmî üç akçe müeccele ile bi’t-tevliye ba‘de’l-îcâr ve’l-istîcâr mezbûr Kaftânî el-Hâc İbrahim Ağa sene-i mezkûre Şa‘bânı gurresinde yalı-yı mezkûru kāimmakām-ı mütevellî-i mezbûre Hadice’nin zevci mezbûr Kürkçübaşı Mehmed Ağa’ya kat‘an fâriğ ve mezbûre Hadice zevci mezbûr Mehmed Ağa’nın tasarrufuna izin ve temessük verip lâkin yalı-yı mezkûrun ol vakitde mu‘accele-i misli altı bin guruş olmağla mu‘accele-i mislinden noksâna mütevellî-i vakfın îcârı sahîh olmamağla ve mezkûr Kürkçübaşı Mehmed Ağa yalı-yı mezkûrun mu‘accele-i mislini tekmîl etmediği takdîrce icâre-i mu‘accele-i misliyle âhara îcâra müvekkilelerimiz merkūmâna izin verilmek murâdımızdır deyü da‘vâ ve mezbûr Kürkçübaşı Mehmed Ağa cevâbında yalı-yı mezkûre ber-minvâl-i muharrer vaz‘-ı yedini ikrâr, lâkin icâre-i mu‘accele-i misli taraf-ı vakıfdan kabz olunan meblağ-ı mezkûr üç bin iki yüz elli guruşdur, ziyâde değildir deyü ihtilâf etmeleriyle kıbel-i şer‘den mürsel Ahmed Hayreddin Efendi’nin yalı-yı mezkûr üzerinde akdeylediği meclis-i şer‘de Kürkçübaşı Mehmed Ağa’nın ihtiyâr eylediği on nefer müseccelü’l-esâmî kimesneler yalı-yı mezkûrun icâre-i mu‘accele-i misli sekiz kîse olmak üzere ve mütevelliyeler vekîllerinin ihzâr eyledikleri üç nefer kimesneler dahi on iki kîse akçe olmak üzere haber verdiklerini merkūm Ahmed Efendi mahâllinde tahrîr ve ma‘an meb‘ûs ümenâ-i şer‘le meclis-i şer‘a gelip tarafeyn muvâcehelerinde inbâ etmekle muhbirlerin adem-i ittifâkları ve tefâvüt-i fâhişeden garaz münfehim olmağla hakīkat-i hâle ıttılâ‘ için tevakkuf esnâsında mezbûr Kürkçübaşı Mehmed Ağa Haremeyn-i muhteremeyn müfettişi huzûrunda terâfu‘a emr-i âlî ibrâz etmeğin henüz da‘vâlarına faysal verilmediği ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 14 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42720"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42722"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b471"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o489"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>