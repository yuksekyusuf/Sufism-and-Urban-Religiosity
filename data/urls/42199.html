﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 124<br>Hüküm no: 93<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sitti Sultan Vakfı’na ait iki köy halkının mültezimden şikâyetleri ve mültezimin vakıf mütevellisi ile alacak hususunda anlaşmaları</b><br><br>Ma‘rûz,<br><br>Mahrûse-i Edirne’de vâki‘ merhûme Sitti Sultan Evkāfı kurâlarından Keşan nâhiyesine tâbi‘ Mavroz ve Granya nâm karyelerin mukaddemâ mültezimi sâhib-i arzuhâl es-Seyyid Mustafa Ağa b. Mehmed bi’l-fi‘il vakf-ı mezkûr mütevellîsi derûn-ı arzuhâlde mezkûrü’l-ism el-Hâc Hasan Ağa b. Hüseyin ile mahfil-i şer‘iyyâtda terâfu‘larında mezbûr el-Hâc Hasan Ağa mütevellîsi olduğu zikr olunan Mavroz ve Granya karyelerini bin yüz altmış dokuz senesinde sene-i mezkûre Martı ibtidâsından üç sene zabt etmek üzere bana dört bin guruşa ilzâm, ben dahi der-uhde ve iltizâm ve bedel-i iltizâm olan dört bin guruşu tamâmen kendüye teslîm ve karyeteyn-i mezkûreteyni ancak iki sene zabt edip a‘şâr-ı şer‘iyyeden üç bin elli guruşunu istîfâ etmiş idim, bâkī medfû‘um olup istîfâ etmediğim dokuz yüz elli guruşu taleb ederim deyü eylediği da‘vâsından mezbûr el-Hâc Hasan Ağa ile iki yüz on guruş bedel-i makbûza akd-i musâlaha ve kabûl ve kıbel-i şer‘den verilen hüccetde tafsîl olunduğu üzere âid de‘âvîden her biri âharı ba‘de’l-ibrâ karyetân-ı mezkûretân re‘âyâlarından otuz neferden mütecâviz zimmîler mezbûr es-Seyyid Mustafa Ağa seneteyn-i mezkûreteynde ben mütevellî kāimmakāmıyım deyü bizi ve sâir re‘âyâyı tağrîm ü tecrîm ve gûnâ-gûn rencîde ve ta‘cîz edip zulm ve ta‘addîsinin nihâyeti olmadığından bir takrîble ısdâr etdirdiği kāimmakāmlık emirlerinin kaydları kazâ-i mezkûr nâibinin arzı ve ahâlînin mahzarları mûcebince bâ-fermân-ı âlî terkīn buyurulup, lâkin bir tarîkle karyeteyn-i mezkûreteyni yine iltizâm ile alıp kemâ fi’l-evvel bizi tağrîm vü tecrîm ve rencîde vü ta‘cîz eder. havfımız vardır deyü muvâcehesinde teşekkî ve ibrâz eyledikleri hükm-i hümâyûn-ı sa‘âdet-makrûn-ı mezbûr es-Seyyid Mustafa Ağa’nın karyeteyn-i mezkûreteyne kâimmakāmlık ve mültezimlik iddi‘âsıyla ta‘arruzdan men‘ olunduğu[nu] nâtık olmağla hilâf-ı emr-i âlî mezbûr es-Seyyid Mustafa Ağa karyeteyn-i mezkûreteyne müdâhale ve ta‘arruz etmemek üzere tenbîh olunduğu huzûr-ı âlîlerine i‘lâm olundu. Ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî-selhi Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42198"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42200"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>