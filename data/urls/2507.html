﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 197<br>Hüküm no: 189<br>Orijinal metin no: [39b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın Osman Ağa aleyhindeki alacak iddiasından men olunması</b><br><br>Hüccet, yemîn ile mu‘ârazadan men‘<br><br>Fi’l-asl vilâyet-i Rumili’nde kasaba-i Köstendil ahâlîsinden olup mahmiye-i İstanbul’da hâliyâ sadâret-i uzmâ ve vekâlet-i kübrâ kāimmakāmı olan İbrahim Paşa hazretlerinin hizmeti ile şeref-yâb olan Mustafa Ağa b. Hüdaverdi meclis-i şer‘-i şerîf-i enverde dergâh-ı âlî kapıcıbaşılarından olup mahmiye-i mezbûre mahallesi ahâlîsinden bâ‘isü’l-kitâb umdetü’l-emâcid ve’l-ekârim câmi‘ü’l-mehâsin ve’l-mekârim zü’l-kadri’r-refî‘ ve’l-câhi’l-menî‘ Osman Ağa b. Osman muvâcehesinde üzerine da‘vâ ve takrîr-i kelâm edip mûmâ-ileyh Osman Ağa bin yetmiş beş senesinde Bağdad vâlisi olan Firârî Mustafa Paşa hazretlerinin hazînedârları iken bi-gayr-ı hakkın benden dört yüz esedî guruş ahz u kabz etmişdir. Suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan da‘vâsına mutâbıka beyyine taleb olundukda ityân-ı beyyineden izhâr-ı acz ile istihlâf etmeğin fi’l-vâki‘ târîh-i mezbûrede müdde‘î-i mezbûr Mustafa Ağa’dan vech-i muharrer üzere dört yüz esedî guruş ahz u kabz edip el-ân üzerin red ve edâsı lâzım deyni olmadığına mûmâ-ileyh Osman Ağa’ya yemîn teklîf olundukda ol dahi alâ-vefki’l-mesûl yemîn billâhi te‘âlâ eyledikden sonra müdde‘î-i mezbûr Mustafa Ağa bî-vech mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Abdullah Çelebi b. İsmail, Mehmed Ağa b. Mehmed, Osman Bey b. Abdullah, Hasan Bey b. Nasuh, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2506"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2508"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>