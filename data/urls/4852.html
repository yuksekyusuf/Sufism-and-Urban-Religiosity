﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 508<br>Hüküm no: 573<br>Orijinal metin no: [83b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manol v. İstemat ve Saltana bt. Palolo’nun ortak oldukları Abdi Subaşı Mahallesi’ndeki evdeki hisselerinin ifrazı</b><br><br>Husûs-ı âti’l-beyânın mahallinde keşf ve tahrîri için bâ-fermân-ı âlî savb-ı şer‘den Mevlânâ İmâmzâde Mehmed Emin Efendi irsâl olunup ol dahi hâssa mi‘mâr halîfelerinden es-Seyyid Mustafa Halîfe b. Eyüb ve Mustafa Halîfe b. Ahmed ile merhûm el-Hâc ( ) Vakfı’ndan olup mahmiye-i İstanbul’da Fenerkapısı dâhilinde Abdi Subaşı Mahallesiʼnde vâki‘ bir tarafdan Dimitraki zimmî menzili ve bir tarafdan cidâr-ı hısn [84a] ve bir tarafdan sadrâzam hazretlerinin silâhdârları olan ( ) ağa mülkü ve baʻzan tarîk-i hâs ve bir tarafdan tarîk-i âm ile mahdûd olup fevkānî iki bâb oda ve bir matbah ve tahtında iki dükkân ve cidâr-ı hısn tarafında birbirinin üzerinde iki bâb oda ve tahtında mahzen ve tahtında bir harâb oda ve havluyu müştemil menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf et[dik]de menzil-i mezbûra icâre-i mu‘accele-i ma‘lûme ve beher yevm dörder akçe icâre-i müeccele ile ale’l-iştirâki’s-seviyy mutasarrıflar olan Manol v. İstemat nâm zimmî ile Saltana bt. Palolo nâm Nasrâniye meclis-i ma‘kūd-ı mezbûrda her biri takrîr-i kelâm ve bast-ı merâm edip işbu menzil-i mezbûr ale’l-iştirâki’s-seviyy tasarrufumuzda olmağla vakf-ı mezbûr mütevellîsi işbu hâzır bi’l-meclis el-Hâc Ömer Ağa b. Süleyman’ın izin ve ma‘rifetiyle her birimizin münâsafaten hissemiz ta‘yîn olunmak matlûbumuzdur dediklerinde mi‘mârân-ı mezbûrân mesâha eylediklerinde menzil-i mezbûrun mecmû‘ dört yüz altmış yedi zirâ‘ arsası olup tarîk-i âm tarafında olan fevkānî iki bâb oda ve bir matbah ve tahtında iki dükkân ve yetmiş sekiz zirâ‘ arsa-yı hâliye tarîk-i âmma başka sokak kapısı açmak üzere mezbûre Saltana’ya ve cidâr-ı hısn tarafında olan birbirinin üzerinde iki bâb oda ve tahtında mahzen ve bir tahtânî oda ve doksan bir zirâ‘ arsa-yı hâliye ve köhne nerdübân ve sokak kapısı mezbûr Manol zimmîye ta‘yîn ve tahsîs olunup lâkin mezbûre Saltana’ya ta‘yîn olunan mahallin mecmû‘-ı arsası iki yüz yetmiş altı zirâ‘ ve merkūm Manol zimmîye ta‘yîn olunan mahallin dahi mecmû‘-ı arsası yüz doksan bir zirâ‘ olup ol vechile mezbûre Saltana’ya [ta‘yîn olunan] mahallin mecmû‘-ı arsası iki yüz yetmiş altı zirâ‘ ve merkūm Manol zimmîye ta‘yîn olunan mahallin dahi mecmû‘-ı arsası yüz doksan bir zirâ‘ olup ol vechile mezbûre Saltana’ya ta‘yîn olunan mahallin arsası merkūm Manol’un arsasından seksen beş zirâ‘ ziyâde olmağla mezbûre Saltana izdiyâd-ı mezbûr mukābelesinde merkūm Manol’a teberru‘an sekiz bin akçe teslîm edip ol dahi baʻde’l-ahz mütevellî-i mezbûr dahi ber-vech-i muharrer yevmî ikişer akçe icâre-i müeccele her biri hisse-i mu‘ayyenelerin tasarruf etmek üzere bi’t-tevliye izin verdikden sonra mezbûrândan her biri dahi kabûl ve husûs-ı mezbûra müte‘allika âmme-i de‘âvîden birbirlerinin zimmetlerini ibrâ eylediklerini mevlânâ-yı mezbûr mahallinde tahrîr ba‘dehû ma‘an ba‘s olunan el-Hâc Hüseyin b. ( ) ve Abdullah b. Abdullah ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 27 min-Recebi’l-ferd sene 1121<br><br>Şuhûdü’l-hâl: Mustafa Beşe b. Süleyman, Süleyman Beşe b. Abdullah, Ahmed Beşe b. Ali, Mustafa Çelebi b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4851"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4853"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b508"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>