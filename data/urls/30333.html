﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 162<br>Hüküm no: 131<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâbık Baltacılar Kethudası Süleyman Ağa b. Ali Ağa’nın Kadırga Çadırcı Ahmed Mahallesi’ndeki menzilhane ve müştemilatı binalarının nısfını Esma Sultan’a iki bin guruşa satıp arsasının nısfını devrettiği</b><br><br>Mübâya‘a-i nısf-ı şâyi‘a [i-menzil]<br><br>Sarây-ı atik-i sultânî’de sâbıkā teberdârlar kethudâsı olan mefharu’l-emâsil ve’l-akrân es-Seyyid el-Hâc Süleyman Ağa b. el-Hâc Ali Ağa nâm kimesne meclis-i şer‘-i şerîf-i enver ve mahfil-i dîn-i münîf-i ezherde revnak-efzâ-yı serîr-i iffet ve mesned-ârâ-yı erîke-i nüzhet sultânü’l-muhadderât tâcü’l-müvekkarât aliyyetü’z-zât safiyyetü’s-sıfât ismetlü iffetlü inâyetlü Esma Sultân ‒dâmet ismetuhâ ve istekarret iffetuhâ‒ hazretlerinin kethudâ-yı âlî-kadrleri sa‘âdetlü semâhatlü mekremetlü Mehmed Efendi hazretlerinin kerîme-i muhteremeleri fahrü’l-muhadderât bâ‘isetü’l-kitâbi’l-müstetâb Âişe Hanım tarafından zikri [âtî] husûsu tasdîka vekîlleri olduğu el-Hâc Musa b. Hakverdi ve Receb Ağa b. Ahmed nâm kimesneler şehâdetleriyle sâbit olan Mehmed Ağa b. Abdurrahman nâm kimesne mahzarında ikrâr-ı sahîh-i şer‘î ve i‘tirâf-ı sarîh-i mer‘î edip arsası Behram Çavuş Vakfı’na senede bin yüz altmış akçe ve Ali Efendi Vakfı’na yedi yüz yirmi akçe mukāta‘a-i kadîme ile taht-ı tasarrufumda ve üzerinde kâin bi’l-cümle ebniyesi bir kıt‘a mübâya‘a hücceti nâtıka olduğu üzere akd-i âtî sudûruna değin yedimde mülk ve hakkım olup mahmiye-i İstanbul’da Kadırga Limanı kurbünde Çadırcı Ahmed Mahallesi’nde vâki‘ bir tarafdan ba‘zan el-Hâc Ömer menzili ve ba‘zan mîrî bostan ve bir tarafdan ba‘zan Behram Çavuş Câmi‘-i şerîfi ve ba‘zan Ahmed Bey menzili ve bir tarafdan imâm meşrûtası sagīr menzil ve bir tarafdan tarîk-i hâs ile mahdûd hâriciyede fevkānî ve tahtânî üç bâb oda ve bir sofa ve dîvânhâne ve tahte’s-semâ ve ahur ve havlu ve mârrü’l-beyân mîrî bostanına açılur bir kapu ve dâhiliyede fevkānî ve tahtânî dört oda ve tahta-pûş ve kiler ve bir kârgir hamam ve matbah ve câmekân ve eşcâr-ı müsmire ve gayr-ı müsmireli bağçe ve derûnunda bir bi’r-i mâ’ [38b] ve bir ekmek fırını ve etrâf-ı erba‘adan taş dîvâr ve müştemilât-ı sâire-i ma‘lûmeyi hâvî bir bâb menzilin ebniye-i memlûke-i mezkûresinin nısf-ı şâyi‘ini bi-cümletin mâ-yeştemiluhû ve yahvîhi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile iki bin guruşa müvekkile-i mûmâ-ileyhâ Âişe Hanım’a bey‘ ve temlîk ve arsa-i merkūmesinin nısf-ı şâyi‘ini dahi mütevellîleri ma‘rifetleriyle ferâğ ve tefvîz ve teslîm eylediğimde, onlar dahi ber-vech-i muharrer iştirâ ve temellük ve tefevvüz ve tesellüm ve kabûl eyledikden sonra semeni olan meblağ-ı mezkûr iki bin [guruşu] müvekkile-i mûmâ-ileyhâ yedlerinden tamamen ve kâmilen ahz ve kabz edip bey‘-i mezkûrun tağrîr ve gabnine müte‘allika âmme-i de‘âvî ve kâffe-i mutâlebâtdan her birimiz âharın zimmetini ibrâ-i âm ile bi’l-asâle ve bi’l-vekâle ibrâ ve ıskāt ve herbirimiz ber-vech-i muharrer âharın ibrâsını kabûl eyledik. Ba‘de’l-yevm menzil-i mahdûd-ı mezkûrun nısf-ı şâyi‘inde benim asla ve kat‘â alâka ve medhalim kalmayup menzil-i mahdûd-ı mezkûr[un] nısf-ı ebniye-i memlûkesi müvekkile-i mûmâ-ileyhâ Âişe Hanım’ın mülk-i müşterâsı ve arsa-i merkūmesi dâhil-i havza-i tasarrufu olmuşdur, keyfe mâ teşâ’ ve hasbe mâ tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 9 min-Rebî‘ülâhir sene [1]194.<br><br>Şuhûdü’l-hâl: Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=30332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o320"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>