﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 472<br>Hüküm no: 477<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dukine bt. Sivasto’nun Davud Paşa Camii Vakfı’na ait terziler kârhanesindeki tasarruf hissesini isteyene ücreti karşılığında devretmek üzere Kuyumcu Kostantin v. Yorgaki’yi vekil tayin ettiği</b><br><br>Fi’l-asl cezîre-i Midilli’de vâki‘ Molova kasabası sükkânı olup mahmiye-i İstanbul’da Ayasofya-i kebîr sûkunda kuyumcu olan Kostanti[n] v. Yorgaki nâm zimmîden da‘vâ-yı sahîha-i şer‘iyye ile mesbûk istişhâd-ı şer‘î sudûrundan sonra nefs-i Molova kasabası sükkânından Manol v. Deloti ve Yani v. İspelyot nâm zimmîler li-ecli’ş-şehâde meclis-i şer‘a hâzırân olup herbiri şehâdet edip kasaba-i mezbûre sâkinelerinden olan Dukine bt. Sivasto nâm Nasrâniye bizim huzûrumuzda müsteşhid-i merkūm Kostanti’yi medîne-i Üsküdar’da vâki‘ Davud Paşa Câmi‘-i şerîfi Evkāfı’ndan olup mahmiye-i mezbûrede Cigalazâde Sarayı kurbünde vâki‘ beyne’l-ahâlî hudûdu ma‘lûm olup ma‘rifet-i mütevellî-i vakıfla icâre-i mu‘accele ve beher mâh yüz on beş akçe icâre-i müeccele ile babası merkūm Sivasto tasarrufunda olup ba‘de helâkihî intikāl-i âdî ile oğulları Manol ve Lefter ve kızları Katafozini ve Permatola’ya ve müvekkile-i mezbûreye intikāl eden vakıf terziler kârhânesinde olan sehm-i şâyi‘ini bedel-i misli ile âhara ferâğ ve tefvîze ve bedel-i ferâğı ahz u kabza tarafından vekîl ve menâbına nâib nasb ü ta‘yîn etdikde merkūm Kostanti dahi vekâlet-i mezbûreyi kabûl ve hizmet-i lâzımesin edâya müte‘ahhid olmuşdur biz bu husûsa şâhidleriz şehâdet ederiz deyu herbiri şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâkı‘a olmağın mâ-hüve’l-vâki‘ kayd şüd.<br><br>Fi’l-yevmi’s-sâlis min-Zilhicceti’ş-şerîfe li-sene 1067.<br><br>Şühûdü’l-hâl: Osman Beşe çukadâr, Ali Beşe çukadâr, Hasan Çelebi b. el-Hâc Ömer, Mehmed Çelebi b. Ahmed, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b472"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o843"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>