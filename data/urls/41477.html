﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 355<br>Hüküm no: 328<br>Orijinal metin no: [85b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. Kostantin’in, koyunlarına el koyduğu iddiasıyla eski Mora valisi Hasan Paşa’ya açtığı davada onunla sulh olduğu</b><br><br>Fi’l-asl Vilâyet-i Rumeli’nde Mora Sancağı’nda Trapoliçe kazâsına tâbi‘ Kamaniçe nâm karye ahâlîsinden olup hâlâ mahmiye-i İstanbul’da Atpazarı kurbünde bi-tarîkı’l-müsâfere sâkin Nikola v. Kostantin nâm zimmî meclis-i şer‘-i şerîf-i enverde târih-i kitâbdan altı sene mukaddem Mora vâlîsi olan râfi‘u hâze’l-kitâb rif‘atlü Hasan Paşa mahzarında ikrâr-ı tâm ve takrîr-i kelâm edip müşârün-ileyh Hasan Paşa târih-i mezkûrda Mora vâlîsi iken beni ahz ve bi-gayr-ı hakkın yedi yüz elli re’s koyunumu cebren ahz ü kabz etmekle mârrü’z-zikr koyunların a‘yânı mevcûde ise a‘yânını değil ise ba‘de’s-sübût kıymet-i şer‘iyelerini müşârün-ileyhden taleb ve da‘vâ eylediğimde onlar dahi bi’l-külliye inkâr etmekle beynimizde münâza‘ât-ı kesîre ve muhâsamât-ı şedîde vâkı‘a olmuşidi el-hâletü hâzihî beynimize muslihûn tavassut edip da‘vâ-yı mezkûremden müşârün-ileyh Hasan Paşa ile beni an-inkârin yirmi esedî guruş ile yüz re’s koyun üzerine inşâ-i akd-i sulh eylediklerinde ben-dahi sulh-i mezbûru kabûl ve bedel-i sulh olan meblağ-ı mezbûr yirmi esedî guruş ile mârrü’z-zikr yüz re’s koyunları müşârün-ileyh Hasan Paşa yedinden alıp kabz edip ziyâdeye müte‘allika âmme-i da‘vâdan müşârün-ileyhin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min-ba‘d mârrü’z-zikr koyunlara müte‘allika müşârün-ileyh ile vechen mine’l-vücûh da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî-gurre-i şehri Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Mehmed Ağa b. Mehmed el-Mübâşir, el-Hâc Mustafa Çelebi b. Galatavî, el-Hâc İsmail b. ( ), Mehmed Çelebi b. Haydar, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>