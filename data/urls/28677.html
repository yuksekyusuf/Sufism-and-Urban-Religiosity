﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 354<br>Hüküm no: 261<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Hüseyin’in Sefer v. Emirağna’ya olan borcunu ödemesi</b><br><br>Mahmiye-i İstanbul’da Hoca Hanı’nda sâkin işbu râfiü’l-vesîka Sefer v. İmrağa nâm zimmî dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i enverde bin doksan beş senesinde medîne-i Erzurum’da gümrük nâzırı olup hâlâ mahmiye-i mezbûrede Yakup Ağa mahallesinde sâkin Ali Ağa b. Hüseyin nâm kimesne mahzarında üzerine da‘vâ [ve takrîr-i] kelâm [edip] mezbûr Ali Ağa târih-i mezbûrda medîne-i mezbûrede gümrük nâzırı iken diyâr-ı Acem’de ticâret üzere olan Aydın nâm zimmî zimmetinde cihet-i deyn-i şer‘îden bin guruş hakkım vardır meblağ-ı mezbûru sen bana ver ba‘dehû mezbûr Aydın’dan istifâ eyle deyü beni ahz u habs ve bi gayr-ı hakkın cebren bin guruşumu ahz u kabz ve kendi mesârifine sarfla istihlâk eylediğinden sonra meblağ-ı mezbûru mezkûr Ali Ağa ve mezkûr Aydın bana vermeyip el-ân merkūm Ali Ağa zimmetinde bâkī kalmağın hâlâ suâl olunup meblağ-ı mezbûru bana red ve teslîme mezbûr Ali Ağa’ya tenbîh olunmak matlûbumdur dedikde gıbbe’s-suâl mezbûr Ali Ağa cevâbında fi’l-hakīka meblağ-ı mezbûr bin guruşu müdde‘î-i merkūm Sefer’den vech-i meşrûh üzere ahz u kabz ve kendi mesârifine sarfla istihlâk eylediğimden sonra altı ay mürûrunda medyûn-ı mezbûr Aydın diyâr-ı Acem’den medîne-i mezkûreye geldikde benim ber-vech-i muharrer mezkûr Aydın zimmetinde bin guruş hakkım olmağla üçümüz bir meclisde iken meblağ-ı mezbûr bin guruş ile müdde‘î-i mezbûr Sefer’i mezkûr Aydın üzerine havâle-i sahîha-i şer‘iyye ile havâle ve her birimiz dahi havâle-i mezbûru kabûl edip hatta müdde‘î-i merkūm meblağ-ı mezbûr bin guruşun altı yüz guruşunu mezkûr Aydın yedinden min-ciheti’l-havâleti’l-mezkûr ahz u kabz eylediğini alâ ruûsi’l-işhâd ikrâr u i‘tirâf ve işhâd dahi edip ol vechile meblağ-ı mezbûr bin guruş mutâlebesinden zimmetim berî olmuştur deyü da‘vâyı def‘ edicek gıbbe’l-istintâk ve’l-inkâr mezbûr Ali Ağa’dan def‘-i mezbûruna beyyine taleb olundukda ityân-ı beyyine içün kirâren ve mirâren istimhâl etmekle mehl-i şer‘î birle bi’d-defa‘ât imhâl olundukda ityân-ı beyyineden bi’l-külliye izhâr-ı acz edip tahlîfe dahi tâlib olmamağın mûcebiyle meblağ-ı mezbûr bin guruşu müdde‘î-i mezbûr Sefer’e edâ ve îfâya mezbûr Ali Ağa’ya tenbîh olunup mâ hüve’l-vâki‘ bi’t-taleb ketb ve tahrîr olundu.<br><br>Fi’l-yevmi’r-râbi‘ aşar min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām tezkire-i sânî Hâfız Efendi, umdetü’l-eşbâh ve’l-a‘yân Mehmed Ağa ser-çavuşân, fahrü’l-akrân ve’l-ekfâ Mustafa Ağa odabaşı.</p>          <br><a title="Önceki sayfa" style="text-decoration:none" href="./ayrmetin.php?idno=28676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o834"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>