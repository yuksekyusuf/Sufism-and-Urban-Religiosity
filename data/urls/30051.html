﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 158<br>Hüküm no: 116<br>Orijinal metin no: [43a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tâcir Seyyid Mehmed Çelebi’nin bir fırın ve değirmendeki gedik hisselerini sattığı</b><br><br>Mahmiye-i İstanbul’da Alacahamam kurbünde Çelebioğlu mahallesinde sâkin kapan tüccârından es-Seyyid Mehmed Çelebi b. el-Hâc Ahmed meclis-i şer‘-i hatîr-i lâzımü’t-tevkīrde habbâz tâifesinden olup husûs-ı âti’z-zikrde kendi nefsinden asîl ve Vartan v. Murad nâm zimmî tarafından vekîl-i sâbitü’l-vekâlesi olan işbu hâmilü’r-rakīm Kazer v. Aram nâm zimmî muvâcehesinde ikrâr-ı tâm ve takrîr-i kelâm edip akd-i âtî sudûruna değin yedimde mülk ve hakkım olup medîne-i Ebî Eyyûb-i Ensârî -aleyhi rahmeti’l-bârî- câmi‘-i şerîfi civârında vâki‘ Osman Bey Fırını demekle ma‘rûf bir bâb fırın derûnunda mevcûd gedik ta‘bîr [olunur] âlât-ı lâzıme-i ma‘lûme ile fırın-ı merkūma merbût yine medîne-i mezbûrede Servi mahallesinde vâki‘ lede’l-ahâlî ve’l-cîrân ma‘lûmü’l-hudûd üç horos[lu] bir bâb değirmen derûnunda mevcûd kezâlik gedik ta‘bîr olunur on iki bargir ve sâir âlât-ı lâzıme-i ma‘lûmemi tarafeynden îcâb ve kabûlü hâvî bey‘-ı bâtt-ı sahîh-i şer‘î ve safka-i vâhide ile dört sehim i‘tibârıyla üç sehim hisseye isâbet eden dokuz re’s bargir ile sâir âlât-ı lâzıme-i ma‘lûmeyi asîl-i merkūm Kazer’a bin yirmi guruşa ve bir sehim hisseye isâbet eden üç bargir ve sâir âlât-ı lâzıme-i ma‘lûmeyi müvekkil-i merkūm Vartan’a üç yüz kırk guruşa bey‘ ve temlîk ve teslîm eyledikde merkūm Kazer dahi bi’l-asâle ve bi’l-vekâle iştirâ ve temellük ve tesellüm ve kabz ve kabûl eylediğinden sonra semeni olan cem‘an bin üç yüz altmış guruşu merkūm Kazer asâleten ve vekâleten bana def‘ u teslîm ben dahi yedinden tamamen ahz u kabz eylediğimden sonra bey‘-ı mezkûrun tağrîr ve gabnine müte‘allika âmme-i de‘âvî ve mutâlebât ve kâffe-i eymân ve muhâsamâtdan merkūmân Kazer ve Vartan’ın zimmetlerini ibrâ ve ıskāt edip ol dahi bana medfû‘u olan meblağ-ı mezkûra müte‘allika da‘vâdan benim zimmetimi kezâlik ibrâ ve ıskāt ve herbirimiz ibrâsını kabûl eyledik fîmâ-ba‘d mârrü’z-zikr fırın ve değirmende gedik ta‘bîr olunur âlât-ı lâzıme-i mezkûre dört sehim i‘tibârıyla üç sehmi merkūm Kazer ve [bir] sehmi merkūm Vartan’ın şâyi‘an mülk-i müşterâları ve hakk-ı sırfları olup benim kat‘a alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 24 min-Recebi’l-ferd sene 1184.<br><br>Şuhûdu’l-hâl: Ekmekçiler Kethudâsı Ali Ağa b. Abdullah, Ahmed Ağa b. Hüseyin, Kethudâ-yı Muhzırân Mehmed Ağa b. Ahmed, Ali Çelebi b. Abdullah, İsmail Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=30050"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30052"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o354"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>