﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 254<br>Hüküm no: 396<br>Orijinal metin no: [70a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan b. Bâli’nin muhallefâtından zapt edilen akçelerin verilmesi için eşi Hânî bt. Hızır’ın talebi</b><br><br>Oldur ki, Âti’z-zikr olan müteveffânın oğlu Ahmed nâm sagīra kıbel-i şer‘den vasî olan Hânî bt. Hızır nâm hâtunun kıbelinden da‘vâya ve kabza bimâ hüve tarîki’s-sübût şer‘an vekâlet-i mutlakası sâbit olan Ahmed b. Mehmed nâm kimesne dîvân-ı âlî lâ-zâle mehbitan li’l-feyzi’l-bârîye hâzır olup emâcid-i mükerremeyn-i deftereyn katlarında ve mahrûse-i Kostantıniyye’de hâlâ beytülmâl-i hâs emîni olan Mustafa Çelebi b. Behmen ve kâtibi Derviş Çelebi b. Nasûh mahzarında takrîr-i merâm edip bundan akdem dîvân-ı âlîye hâzır olup emâcid-i mükerremeyn-i mezbûreyn katlarında ve mezbûrân emîn ve kâtib mahzarlarında Edirne’de Dâye Hâtun mahallesinde mütemekkin olup sefer-i hümâyûnda Erzurum’da fevt olup muhallefâtından on sekiz bin yedi yüz yetmiş üç akçe sefer-i hümâyûnda beytülmâl emîni olan Mehmed yedinden işbu sene dokuz [yüz] altmış yedi Rebî‘ulevvelinin on birinde Hızâne-i âmireye teslîm olunan erbâb-ı zu‘amâdan Hasan b. Bâli nâm kimesnenin mezbûr sagīr sulbî oğlu olup ve mezbûre müvekkilim zevcesi [70b] ve verâseti mezbûr Ahmed ile ölünce taht-ı nikâhında olan mezbûre Hânî’ye münhasıra idiği mahrûse-i Edirne Kadısı olan Molla Seyyid Hasan’dan nakl-i şehâdet ibrâz edip davâ eylediğimde ( ) şehâdetleri ile sâbit olup ve pâye-i sa‘âdet masîre arz olunup meblağ-ı mezbûrun edâsı bana hükm olunup yedime hüccet-i şer‘iyye verilmiş idi, hâlâ mezbûr müteveffânın timarı mahsûlünden yirmi altı bin sekiz yüz otuz akçesini dahi kazâ-i Selânik’de beytülmâl emîni olan Cafer kabz edip Selânik kadısının irsâliyesi olan elli sekiz bin yedi yüz dört akçe ile ma‘an sene 967 Cemâziyelâhiresi’nin on ikisinde Hızâne-i âmire-i mezbûreye teslîm eylemişdir hâlâ meblağ-ı mezbûru dahi vekâlet-i mahkiyem ile taleb ederim deyû husûs-ı kaziyyeyi müştemile ve mazmûnu bimâ hüve tarîki’s-sübût şer‘an sâbit hüccet-i şer‘iyye ibrâz edip da‘vâ eyledikde hüccet-i şer‘iyye mûcebi ile hükm olundu. Tahrîren fî evâhiri Zilhicce sene 970 971 senesi gurre-i Muharrem-i harâmında vâki‘ olan vekāyi‘</p>          <br><a title="Önceki sayfa" style="text-decoration:none" href="./ayrmetin.php?idno=9368"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9370"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>