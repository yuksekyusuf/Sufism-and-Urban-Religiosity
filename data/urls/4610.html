﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 317<br>Hüküm no: 331<br>Orijinal metin no: [45b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İmam Mustafa Efendi b. Osman ve Süleyman Çelebi b. Yusuf’un komşuları Hacı Hüseyin b. Abdullah ile ortak kullandıkları sokak kapısına Hacı Hüseyin’in yaptığı müdahalenin men edildiği</b><br><br>Mahmiye-i İstanbul’da Hoca Halil Attâr Mahallesi’nde sâkin işbu bâ‘isü’l-kitâb İmâm Mustafa Efendi b. Osman ve Süleyman Çelebi b. Yusuf nâm kimesneler meclis-i şer‘-i şerîf-i enverde câr-ı mülâsıkları el-Hâc Hüseyin b. Abdullah mahzarında her biri üzerine da‘vâ ve takrîr-i kelâm edip mahalle-i mezbûrede vâki‘ tarîk-i hâsda olan mülk menzillerimiz ile mezbûr el-Hâc Hüseyin’in menzili aslında bir kimesnenin mülkü olmağla mezbûr el-Hâc Hüseyin’in menzilinin sokak duvarında olan kapı üçümüz beyninde müşterek iken mezbûr el-Hâc Hüseyin mârru’z--zikr kapıyı müstakillen zabt u tasarruf eder suâl olunup ber-vech-i muharrer iştirâken tasarruf etmek üzere mezbûr el-Hâc Hüseyin’e tenbîh olunmak matlûbumuzdur dediklerinde gıbbe’s-suâl ve akībe’l-inkâr müdde‘iyân-ı mezbûrândan müdde‘âlarını mübeyyine beyyine taleb olundukda udûl-i ahrâr-ı ricâl-i Müslimînden ve mahalle-i mezbûre ahâlîsinden Yusuf Çelebi b. Şa‘ban ve Halil Beşe b. Hasan ve Veli Çelebi b. Mustafa ve İsmail Çelebi b. Mehmed nâm kimesneler li-ecli’ş-şehâde meclis-i şer‘a hâzirûn olup istişhâd olunduklarında fi’l-vâki‘ mezbûr el-Hâc Hüseyin’in menzili ile müdde‘iyân-ı mezbûrânın menzilleri kadîmden bir kimesnenin menzili olup sokak duvarında vâki‘ kapı mezbûr el-Hâc Hüseyin ile müdde‘iyân-ı mezbûrân beynlerinde müşterek olup bu ana değin tasarruf edegelmişlerdir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince mârru’z--zikr kapıyı ber-vech-i muharrer iştirâken tasarruf edip müstakillen tasarruf ederim deyü bî-vech mu‘âraza ve müdâhaleden mezbûr el-Hâc Hüseyin men‘ olunup mâ-vaka‘a bi’t-taleb ketb olundu.<br><br>Fî 2 min-Cumâdelâhire sene 1121<br><br>Şuhûdü’l-hâl: Mustafa Çelebi b. Şa‘ban, Ali Çelebi b. İvaz, Hasan Çelebi b. Mustafa, Ali Çelebi b. Bâli, Hasan Çelebi b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4609"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4611"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>