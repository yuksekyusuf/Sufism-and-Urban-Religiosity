﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 886<br>Hüküm no: 722<br>Orijinal metin no: [164b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Mehmed Efendi’nin varislerinden Mehmed’in miras hissesini alıp zimmetini ibra ettiği</b><br><br>Mahmiye-i İstanbul’da Sarı Musa mahallesinde sâkin iken bundan akdem vefât eden Mehmed Efendi b. Ahmed’in verâseti zevce-i menkûha-i metrûkesi Fâtıma Hatun bt. Şa‘bân ile kebîre kızları Âişe ve Hadîce ve Emetullah ve Râbia’ya ve Şebinkarahisar sancağında Pazarsuyu müzâfâtından Piraziz nâhiyesine tâbi‘ Bayramşah-ı Bâlâ nâm karyede sâkin li-ebeveyn ammisi oğlu Nasuh’un sagīr oğlu Mehmed’e münhasıra oldukdan sonra sagīr-i mezbûr Mehmed’in tesviye-i umûruna yedinde mazmûnu müsbet hüccet-i şer‘iyye ile kıbel-i şer‘den mansûb vasîsi olup nâhiye-i mezbûra tâbi‘ Gökçe nâm karye sükkânından es-Seyyid Hasan Efendi b. Ahmed mahfil-i kazâda müteveffâ-yı mezbûrun cemî‘ terekesini zabt u hıfz ve sagīr-i mezbûrun hisse-i irsiyesini îsâle vasiyy-i muhtârı olan umdetü’l-vâ‘izîn eş-Şeyh Ahmed Efendi b. Hamza mahzarında bi’l-vesâye ikrâr ve takrîr-i kelâm edip müteveffâ-yı mezbûrun terekesi tahrîr ve ba‘de ihrâci’l-mesârif defter-i kassâm-ı askerî nâtık olduğu üzere sagīr-i mezbûr Mehmed’in hissesine isâbet eden on üç bin altı yüz on altı sağ akçeyi vesâyetim hasebiyle mezbûr eş-Şeyh Ahmed Efendi yedinden bi’t-tamâm ve’l-kemâl ahz u kabz eyleyip mezbûr Ahmed Efendi’nin yedinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-vaka‘a kayd-şüd.<br><br>Fî 8 min-Recebi’l-mürecceb sene 1110<br><br>Şuhûdü’l-hâl: Muslu Efendi b. Mehmed, eş-Şeyh Hüseyin Efendi b. es-Seyyid Mahmud, Ali Efendi b. Ahmed el-İmâm, Hüseyin Efendi b. Mustafa, Mehmed Efendi b. Mahmud, Uşşâkī Mehmed Efendi, Hâfız Mehmed Efendi b. Mustafa, Ahmed Efendi b. Mehmed Efendi ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=37665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0886"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1079"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>