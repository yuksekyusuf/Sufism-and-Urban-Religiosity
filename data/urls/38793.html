﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 362<br>Hüküm no: 413<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mansure askeri neferlerinden Ali’nin Eflani’nin Hacıağaç karyesindeki tarlalarını üvey babasına satması</b><br><br>Tarla ferâğı<br><br>Vilâyet-i Anadolu’da Zağferanbolu sancağında Eflani kazâsına tâbi‘ Hacıağaç karyesi ahâlisinden olup Asâkir-i Mansûre neferâtından Ali b. Ali meclis-i şer‘-i şerîf-i enverde üveyi babası işbu bâ‘isü’l-vesîka Osman b. Halil mahzarında ikrâr-ı tam ve takrîr-i kelâm edip karye-i mezbûrede vâki‘ bâ-tapu taht-ı tasarrufumda olan herbiri lede’l-ahâli ve’l-cîrân ma‘lûmü’l-hudûd ve’l-kıt‘a tarlalarımı üveyi babam merkūm Osman’a beş yüz guruş bedel mukābelesinde bâ-ma‘rifet-i sâhib-i arz ferâğ ve tefvîz ve her birlerini mahallerinde zabta tarafımdan merkūmu taslît eylediğimde ol dahi ber-vech-i muharrer tefevvüz ve kabûl eyledikdensonra bedel-i mezkûr beş yüz guruş mutâlebesine müte‘allika da‘vâdan merkūm Osman’ın zimmetini, ol dahi benim zimmetimde alacağı olan beş yüz guruş mutâlebesine müte‘allika da‘vâdan benim zimmetimi her birimiz ibrâ ve iskāt ve her birimiz ber-vech-i muharrer âharın ibrâsını kabûl edip fîmâ-ba‘d sâlifü’l-beyân tarlalar merkūm Osman’ın dâhil-i havza-i tasarrufu olup benim kat‘a alâka ve medhalim kalmamışdır dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 12 Ş sene [1]242.<br><br>Şühûdü’l-hâl: Bostânî Ahmed b. Hasan, Süleyman Efendi b. Halil, Halil b. Ahmed, Murad Ağa, Muhzır Fettah Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>