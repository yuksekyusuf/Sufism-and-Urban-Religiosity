﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 270<br>Hüküm no: 281<br>Orijinal metin no: [125-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gemiciler Yiğitbaşılığı’na Abdullah’ın tayin olunması</b><br><br>Gemiciler Yiğitbaşılığı<br><br>Ma‘rûz,<br><br>Sâbıkā Gemiciler Yiğitbaşısı es-Seyyid Abdullah’ın arzuhâliyle Gümrük Emîni Ağa kullarının i‘lâmında tafsîl olunduğu üzere an-aslin yiğitbaşılık babası üzerinde olup ba‘dehû mahlûlünden büyük karındaşı es-Seyyid Süleyman’a tevcîh, ba‘dehû mezbûr Süleyman gemiciler kethüdâsı olup yiğitbaşılık hâlâ yiğitbaşı olan el-Hâc Ahmed’e tevcîh olunup ba‘dehû nâ-marzî hareketine binâen üzerinden ref‘ ve Mehmed Çavuş nâm kimesneye tevcîh ve mezbûr Mehmed Çavuş vefât etmekle sâhib-i arzuhâl es-Seyyid Abdullah’a tevcîh olunmuş iken mezbûr el-Hâc Ahmed sâhib-i evvel ve kesîrü’l-iyâlim deyü istirhâm ve kendüye tevcîh etdirmekle bundan akdem Kapan-ı dakīk tüccârı ve rüesâsı meclis-i şer‘-i şerîfe gelip mezbûr es-Seyyid Abdullah’ın ehliyetini ihbâr ile yine kendüye tevcîh olunmasın iltimâs ve istid‘â etmişler idi. Lâkin mezbûr Hacı Ahmed’e fakīrü’l-hâl ve kesîrü’l-iyâldir deyü merhameten tevcîh olunup ve ref‘ini mûceb bir hâli dahi zâhir olmamağla istid‘âlarını i‘lâm husûsu taraf-ı âlîlerinden bi’l-istîzân te’hîr olunmuş idi. Şimdi reisler kethüdâsı ile ashâb-ı süflîden es-Seyyid el-Hâc Osman b. İbrahim, es-Seyyid el-Hâc Ahmed [126] ve es-Seyyid el-Hâc Mehmed ve Gedik el-Hâc Mustafa ve Düğmeci el-Hâc Bekir Çarşambaoğlu el-Hâc İbrahim ve Zeytinci el-Hâc Süleyman ve Keresteci el-Hâc Mustafa ve Arab Hasan ve rüesâdan Çalık Mehmed ve Hasan ve Osman ve Kahır Ali ve Kalyoncu Hacı Ahmed ve Özlü Hasan tekrâr meclis-i şer‘-i şerîfe gelip mezbûr el-Hâc Ahmed hilâf-ı şer‘-i şerîf gemicileri tekdîr ve ta‘cîzden hâlî olmayıp ve işbu yedimizde âhar arzuhâle derkenâr olunan sûret-i fermân-ı âlîşân mantûkunca bu def‘a Gürcistan seferine Canik tarafından memûr olan asâkiri imrâr için gemiler isticârına ta‘yîn olunmağla tama‘-ı hâmından nâşî ashâb-ı sefâini tecrîm ve tağrîm ve hizmet-i lâzımesinde adem-i ihtimâm ile umûr-ı mühimmenin ta‘tîline bâ‘is olacak hâlâta cesâret etdiğinden Seddülbahr kal‘asına vaz‘ olunmağla hizmet-i lâzımesi mu‘attala kaldığından mâ‘adâ mezbûr Hacı Ahmed’den bi’l-külliye emniyetimiz meslûb olduğundan mezbûrun ref‘inden gemiciler yiğitbaşılığı yine mezbûr Seyyid Abdullah’a tevcîh buyrulmasını istid‘â ve iltimâs etmeleriyle mezbûr Seyyid Abdullah dahi hizmet-i lâzımesinde istikāmet ve sadâkat ve bu misillü hâlâtdan mücânebet etmek üzere ta‘ahhüd eylediği huzûr-ı âlîlerine i‘lâm olundu.<br><br>Fî 7 Rebî‘ülevvel sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>