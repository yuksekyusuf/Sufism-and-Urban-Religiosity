﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 123<br>Hüküm no: 1<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostancı Mustafa’nın Çengelk’öyü ahalisine eziyet edip ahalinin mal ve ırzlarına zarar verdiğinden köyden ihraç edilmesi</b><br><br>Ma‘rûz<br><br>Medîne-i Üsküdar’a tâbi‘ Çenger karyesi ahâlisinden İmâm Süleyman Efendi b. Abdullah ve İmâm Musa Efendi b. Nebi ve Ahmed Efendi b. el-Hâc Ömer ve İsmail Ağa b. Ahmed ve Ahmed Ağa b. Mehmed ve Ali b. Mustafa ve Ahmed Ağa b. Osman ve Kethudâ Ağa b. el-Hâc Mustafa ve diğer Ali Ağa b. Ali ve Hüseyin Beşe b. Mustafa nâm kimesneler medîne-i mezbûre bâb mahkemesinde meclis-i şer‘-i hatîrde Enderûn-ı hümâyûn’da kışlaların bölükbaşısı Ahmed kulları ma‘rifetiyle ihzâr olunan Maltızoğlu demekle meşhûr Bostanî Mustafa b. Mustafa nâm kimesne muvâcehesinde mezbûr Bostanî Mustafa kendi hâlinde olmayıp zümre-i eşkıyâdan olmağla dâimâ bizim ve sâir ahâli-i karyenin mâl ve ırzlarımıza ta‘arruz ve bi’l-muvâcehe elfâz-ı kabîha ve şütûm-ı galîza ile şetm eylediğinden mâ‘adâ gecelerde menzillerimize duhûl ve eşyâmızı dahi sirka etmekle cümlemiz havf üzere olup mezbûr Mustafa’ya nush ü pend eylediğimizde mütenassıh olmayıp ef‘âl-i sâbıkāsında ısrâr ve bu vechile cümlemizi ızrâr âdet-i müstemirresi olmağla mezbûrdan bi’l-külliye emniyetimiz meslûb olmuşdur deyü mezbûrun sirkatini ve harekât-ı nâ-merziyesini muvâcehesinde ihbâr ve fîmâ-ba‘d karye-i mezbûrede meks ve ikāmet etmeyip tard ve ib‘âd olunmak bâbında fermân-ı âlîleri sudûrunu ahâli-i mezbûreden herbiri istid‘â ve istirhâm eyledikleri mübâşir-i merkūm iltimâsıyla huzûr-ı âlîlerine i‘lâm olundu.<br><br>Fî-gurrei Cumâdelûlâ sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53025"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53027"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1097"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>