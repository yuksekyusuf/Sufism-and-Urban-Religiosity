﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 90<br>Hüküm no: 46<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firari Bezzâz İstefan v. Yorgi’nin dükkânının kilidi açılarak içerisindeki malların Maruke Nasrâniye’ye teslim edildiği</b><br><br>Mefkūd i‘lâmı<br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlişâna imtisâlen işbu arzuhâle ba‘de’n-nazar İstanbul’da Çarşı-yı Kebîr’de bezzâzistân-ı atîk civârında sahaflar içinde kâin bir tarafdan Çukacı Yanko zimmî mağazası ve bir tarafdan Çukacı Mike zimmî dükkânı ile mahdûd bir bâb kârgîr bezzâz mağazası sâhibe-i arzuhâl mu‘arrefetü’ş-şahs Çukacı Mike zimmî Maruke Nasrâniyenin taht-ı icâresinde ve derûnunda mevcûde beyne’l-hiref gedik tâ‘bir olunur üç çuka minder ve iki peştahta ve altı çuka yasdık ve bir akçe tahtası ve bir endâze ve bir mengene ve sâir âlât-ı lâzıme-i ma‘lûme yedinde mülkü olup mağaza-i merkūme ve âlât-ı mezbûrda müşâhereten müstecir olan mersûme Maroke Nasrâniyenin hâlâ zevci Bezzâz İstefan v. Yorgi zimmîye müddet-i vafireden berü iflaskâri olduğundan mağaza-i merkūmeyi mukaffelen terk ve diyâr-ı âhara gidip hayat ve memâtı ma‘lûm olmayup el-hâletü hâzihî mağaza-i merkūme mukaffel kalıp ve kirâsını dahi bir mahalde n havâle etmediğinden sâhibe-i arzuhâl mersûma gadri mûceb olduğundan muntasıf-ı şehrde fesh-i akd-i icâre eylediğinden ma‘rifet-i şer‘le lede’t-tahkīk oda-i merkūmenin kuflu küşâd ve kendüye teslîm olunmasını işbu arzuhâliyle mersûme Maroke Nasrâniye istid‘â ve husûs-ı merkūmu taharrî ve tahkīk-birle istikşâf-ı hâl içün kıbel-i şer‘den irsâl olunan Kâtib Mehmed Azîz Efendi dâ‘îleri mahalline varup husûs-ı merkūmun keyfiyetini suâl ettikte hakīkat-i hâl sâhibe-i arzuhâlin bast ü beyân eylediği minvâl üzre olduğunu Şam tüccârından el-Hâc Mehmed Ağa ve Örücü Ahmed Ağa ve Acem tüccârlarından İsmail Ağa ve el-Hâc Tahir Ağa ve Ali Ağa ve Hüseyin Ağa ve hâlâ bezzâz esnâfının kethüdâsı Derviş Mehmed Ağa ile Yiğitbaşısı Mıgırdıç ve ustalarından kabz-ı mâl Gırabet ve Usta Sorope ve Avanes ve Asker oğlu Kirkor zimmîler ve sâirleri ba‘de’l-ihbâr muhbirûn-ı merkūm[un] ile oda-i merkūmun kuflunu [f]ek derûnunda gāib-i mersûmun mâlı olmak üzere zuhûr edüp ma‘rifet-i şer‘le tahrîr ve kıbel-i şer‘den kayyım nasb olunan mezbûr kethüdâ Derviş Mehmed Ağa b. el-Hâc İbrahim’e mümzâ ve mahtûm defteriyle eşyâyı ve oda-i merkūme ile âlât-ı gedik-i merkūmu dahi sâhibe-i arzuhâl mersûme Maroke Nasrâniye’ye teslîm eylediğini kâtib-i merkūm dâ‘îleri mahallinde tahrîr ve ma‘an mürsel ümenâ-i şer‘le meclis-i şer‘a gelüp alâ-vukū‘ihi inhâ ve takrîr eylediği İstanbul Bâb mahkemesinden huzûr [-ı âlîlerine i‘lâm olundu.]<br><br>Fî 21 Za sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32471"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32473"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>