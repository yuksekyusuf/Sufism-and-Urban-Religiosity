﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 59<br>Hüküm no: 23<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir Efendi’nin İznikmid kazasında bulunan Musa çiftliğindeki yarım hissesi ile bazı eşya ve hayvanları eşi Ayşe Hanım’a sattığı</b><br><br>Medîne-i Üsküdar’da Toygar Hamza mahallesinde sâkin fahrü’l-ulemâ’i’l-kirâm el-Hâc Ebubekir Efendi b. Ali Bey nâm kimesne meclis-i şer‘-i şerîf-i enverde halîlesi olup zâtı zeyl-i sahîfede muharrerü’l-esâmî Müslimîn ta‘rîfleriyle mu‘arrefe olan işbu sâhibetü’l-kitâb Şerife Âişe Hatun bt. Mehmed Ağa mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup vilâyet-i Anadolu’da medîne-i İznikmid kazâsında vâki‘ Evrenkös hudûdu dâhilinde Hasyerleri demekle ma‘rûf mevzi‘de kâin lede’l-ahâlî ma‘lûmü’l-hudûd ve’l-müştemilât olup Kadı Musa köyü nâm-ı diğer Musa çiftliği demekle şehîr olan çiftliğin büyût-ı adîdeyi müştemil mülk menzilin nısf-ı şâyi‘i ile derûn-ı çiftlik-i mezkûrda mevcûd yirmi re’s camus ineği ve elli vakıyye evân-ı nühâs ve otuz yedi çit saman ve iki yüz keyl mikdârı ve yüz altmış keyl şa‘îr ve yüz seksen beş keyl alef ve ber-mûceb-i defter-i müfredât çiftlik-i mezkûrun âlât-ı ma‘lûmesinin nısf-ı şâyi‘ini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcem mezbûre Şerife Âişe Hatun’a bi-safkatin vâhidetin üç yüz kırk guruşa bey‘ ü temlîk ve mahallinde kabza taslît eylediğimde ol dahi ber-vech-i muharrer iştirâ ve kabûl eyledikden sonra semeni olan meblağ-ı mârrü’z-zikr üç yüz kırk guruş [8a] mutâlebesinden mezbûre Şerife Âişe Hatun’un zimmetini ibrâ-i âmm-ı katı‘ü’n-nizâ‘la ibrâ ve iskāt eyledim ba‘de’l-yevm çiftlik-i mezkûr ile derûnunda mevcûd olup zikri mürûr eden inek, buğday ve şa‘îr ve alef ve saman ve evânî nühâs ve âlât-ı ma‘lûmenin ve menzil-i merkūmun nısf-ı şâyi‘i mezbûre Şerife Âişe Hatun’un mülk-i müşterâsı olmuşdur keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Min-Zilka‘deti’ş-şerîfe li-seneti tis‘a ve erba‘în ve mi’ete ve elf.<br><br>Şuhûdü’l-hâl: Yakub Ağa b. Mehmed, Ahmed Ağa Haseki b. ( ), Hatib Mehmed Efendi b. ( ), Berber el-Hâc Mustafa b. ( ), Molla Hüseyin b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=52332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>