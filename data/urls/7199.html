﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 192<br>Hüküm no: 159<br>Orijinal metin no: [23a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Erzincan ahalisinden Bayrakdar Seyyid Ömer b. Zülfikar’ın varisleri adına oğlu Ali’nin, babasının ölen Dakis v. Sedet’te alacağı olduğu iddiasıyla Dakis’in oğlu Pedros’a açtığı davayı ispat edemediği</b><br><br>Ma‘rûz<br><br>Anadolu’da Erzincan kasabasında sâkin iken bundan akdem vefât eden Bayrakdâr es-Seyyid Ömer b. Zülfikar’ın verâseti zevce-i metrûkesi Safiye bt. Ömer nâm hatun ile sulbî kebîr oğlu sahib-i arzuhâl es-Seyyid Ali’ye inhisârından sonra mezbûr es-Seyyid Ali kendiden asâleten ve vâlidesi mezbûre Safiye’nin vekîl-i sâbitü’l-vekâlesi olmağla vekâleten Bâb Mahkemesi’nde meclis-i şer‘de kasaba-i mezbûreye tâbi‘ Vartanşah nâm karye ahâlîsinden iken bundan akdem hâlik olan Dakis v. Sedet nâm zimmînin sulbî kebîr oğlu Pedros zimmî muvâcehesinde babam müteveffâ-yı mezbûr es-Seyyid Ömer hâl-i hayatında târih-i i‘lâmdan sekiz sene mukaddem malından hayatında hâlik-i mezbûr Dakis zimmîye üç yüz guruş ikrâz ve teslîm ol dahi ber-vech-i muharrer ba‘de’l-ahz ve’l-kabz ve’l-istihlâk meblağ-ı mezbûrun yüz doksan guruşunu babam mezbûra hayatlarında ahz u kabz edip bâkī yüz otuz guruşu merkūm Dakis’in zimmetinde kalmağla babam mezbûr fevt olup ba‘dehû meblağ-ı bâkī-i mezkûru tereke-i merkūmeden ve oğlu kebîr-i mesfûr Pedros’dan bi’l-verâse taleb eylediğimde oğlu mesfûr Pedros zimmî meblağ-ı bâkī-i mezkûra dâmin ve zimmetinde bana deyni olmak üzere yedime temessük dahi vermişidi deyü takrîr-i meşrûhuna mutâbık bir kıt‘a temessük ibrâzıyla meblağ-ı bâkī-i mezbûru ba‘de’d-da‘vâ ve’l-inkâr müdde‘î-i mezbûr müdde‘âsını beyân için iki def‘a ba‘de’l-istimhâl ve’l-imhâl müddet-i mehiller mürûr edip müdde‘âsını beyân için iki def‘a ba‘de’l-istimhâl ve’l-imhâl müddet-i mehiller mürûr edip müdde‘âsını bir vechile beyâna kādir olmamağla mezbûr Pedros bi’t-taleb tahlîf olunmağın mûcebiyle müdde‘î-i mezbûr Ali bilâ-beyyine da‘vâ-yı mezkûresiyle mesfûr Pedros’a bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 24 min-Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7198"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7200"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>