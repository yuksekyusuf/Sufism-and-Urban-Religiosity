﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 425<br>Hüküm no: 520<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcunu ödemesi hususunda Bağdad Ağası İshak Ağa’ya tenbihte bulunulması</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den bu fakīr mahmiye-i İstanbul’da hâlâ sadâret-i uzmâ ve vekâlet-i kübrâ kāimmakāmı olan düstûr-ı ekrem müşîr-i efham vezîr-i muhterem hazret-i İbrahim Paşa -dâme birruh ve feşâ’nın- mahmiye-i mezbûrede Hoşkadem mahallesinde vâki‘ sa‘â[de]thânelerine varıp zeyl-i kitâbda muharrerü’l-ism olan Müslimîn huzûrlarında akd-i meclis-i şer‘-i şerîf eyledikde paşa-i mûmâ-ileyhin kethüdâsı olup mahmiye-i mezbûre mahallâtından Cerrâhpaşa mahallesi sükkânından olan işbu râfi‘ü’l-kitâb fahrü’l-emâsil ve’l-eşbâh Ahmed Ağa b. Osman meclis-i ma‘kūd-ı mezbûrda sâbıkā medîne-i Bağdad Ağası olan İshak Ağa b. Mehmed mahzarında üzerine da‘vâ ve takrîr-i kelâm edip târîh-i kitâbdan üç sene mukaddem mezbûr İshak Ağa’ya medîne-i mezbûrede adedi beynimizde ma‘lûm iki kese Abbasî’mi bin esedî guruşa tebdîl edivermek için def‘ ü teslîm edip mezbûr İshak Ağa dahi yedimden ahz u kabz ve bin esedî guruşa tebdîl etdiğinden sonra içinden iki yüz elli esedî guruşunu bi-gayr-ı hakkın ahz u kabz ve mesârifine sarf ve istihlâk edip bâkī yedi yüz elli esedî guruşu bana def‘ ü teslîm, ben dahi ahz u kabz etmiş idim, suâl olunup mezbûr İshak Ağa’nın vech-i muharrer üzere kabz ve istihlâk etdiği ikiyüz elli esedî guruşun alıverilmesi matlûbumdur dedikde gıbbe’s-suâl mezbûr İshak Ağa kaziyye minvâl-i muharrer üzere olup müdde‘î-i mûmâ-ileyh cihet-i mezbûreden iki yüz elli esedî guruş deyni olduğunu tâyi‘an ikrâr u i‘tirâf etmeğin mûcebince meblağ-ı mezbûr iki yüz elli esedî guruşu müdde‘î-i mûmâ-ileyhe edâ ve mezbûr İshak Ağa’ya tenbîh olunmağın mâ-vaka‘a bi’t-taleb ketb olundu.<br><br>Fî 12 min-şehri Ramazani’l-mübârek sene 1081.<br><br>Şuhûdü’l-hâl: Fahrü’l-müderrisîni’l-kirâm Ali Efendi b. Hüseyin, Abdurrahman Ağa b. Hüseyin, Abdullah Ağa b. ( ) Mehmed Bey b. el-Bostânî, Ahmed Ağa ser-kilârân.</p>          <br><a title="Önceki sayfa" style="text-decoration:none" href="./ayrmetin.php?idno=2837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>