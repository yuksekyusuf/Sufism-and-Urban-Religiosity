﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 128<br>Hüküm no: 159<br>Orijinal metin no: [25a-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terekesi Beytülmâl tarafından zabt edilen Ali b. Seydi Ahmed’in verâsetinin erkek ve kız kardeşine ait olduğu</b><br><br>Mahmiye-i Kostantıniyye mahallâtından Timurtaş mahallesinden el-Hâc Mehmed b. Şeyhî ve yine mahmiye-i mezbûre mahallâtından Mesih Paşa mahallesinden Pîr Veli b. Süleyman nâm kimseler emâcid-i mükerremîn defterdârlar nezdindeki dîvân-ı âlîye gelip mahmiye-i Kostantıniyye’de vâki‘ Beytülmâl-i hâs emîni fahrü’l-akrân Hızır Çelebi b. İlyas ve kâtibi Mehmed Çelebi b. Nasuh mahzarlarında, kendi nefsinden asâleten, Bula bt. Seydi Ahmed b. Ubeyd kıbelinden vekâleti şâhideyn-i mezkûreynin şehâdetleri ile sâbit olarak el-Hâc Arab mahallesi sükkânından Ali b. Kasım’dan vekâleten sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet eylediler ki, mezkûr Ali ve mezbûre Bula bundan akdem mahmiye-i mesfûrede vâki‘ Timurtaş mahallesinde fevt olan ve muhallefâtı Beytülmâl-i mezbûr tarafından zabt edilen Ali b. Seydi Ahmed b. Ubeyd’in vârisleridir. Şu cihetle ki, müdde‘î-yi mezkûr Ali, müteveffâ-yı merkūmun ana-baba bir erkek kardeşidir. Müvekkile-i mezkûre de müteveffâ-yı mezbûrun ana-baba bir kız kardeşidir. Verâseti ikisine münhasırdır. İkisinden gayrı vârisi ma‘lûmumuz değildir. Şehâdeten şer‘iyyeten makbûleten ba‘de’t-ta‘dîli’ş-şer‘î ve’t-tezkiyeti’ş-şer‘iyye, hâkim-i muvakkı‘ a‘lâhu mûcebince hükmetti. Bu hüküm günün kasaba-i mezkûre kādısı Mevlânâ Ahmed kıbelinden verilmiş ve mazmûnu bi-mâ hüve tarîku’s-sübût şer‘an sâbit ve kaziyye-i mezkûreye mutâbık kitâb-ı hükmînin ibrâzıyla verildi.<br><br>Cerâ zâlike ve hurrire fî 18 Muharremi’l-harâm li-sene 965<br><br>Şuhûdü’l-hâl: Sefer b. el-Hâc Hasan el-müezzin ve Ali b. Veli min mahalle-i Timurtaş ve Süleyman [b.] Bayezid</p>          <br><a title="Önceki sayfa" style="text-decoration:none" href="./ayrmetin.php?idno=8559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>