﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 179<br>Hüküm no: 151<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasil ve Dimitri kardeşlerin dükkân gediklerini Dimitri ve Aleksi’ye sattıkları</b><br><br>Kaymakçı<br><br>Âsitâne-i aliyye’de vâki‘ kaynarcı tâifesinden Vasil ve Dimitri veledey Kosta nâm zimmîler meclis-i şer‘-i hatîrde yine tâife-i mersûmeden işbu hâmileyü’r-rakīm kendi nefsinden asıl ve li-ebeveyn er karındaşı Dimitri v. İsteryo nâm zimmî tarafından husûs-ı âti’z-zikrde tasdîka vekîl-i şer‘îsi Aleksi nâm zimmî muvâcehesinde ikrâr-ı tâm ve takrîr-i kelâm edip mahmiye-i mezbûrede Küçük Mustafapaşa mahallesinde simitçi ve bakkāl dükkânları beynlerinde kâin bir bâb kaynarcı dükkânı derûnunda mevcûde beyne’l-esnâf gedik ta‘bîr olunur bir tencere ve bir terâzî ma‘a derâhim ve bir ayran tası ve sâir âlât-ı lâzıme-i ma‘lûme akd-i âti’z-zikrin sudûruna değin bizim bâ-hüccet-i şer‘iyye yedimizde iştirâken mülkümüz olmağla âlât-ı gedik-i muharrere-i mezkûreyi tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile asıl ve müvekkil-i mersûmâna iki bin guruşa ale’l-iştirâki’s-seviyy bey‘ ü temlîk ve teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr iki bin guruşu asıl ve müvekkil-i mersûmân bize tamâmen def‘ ü teslîm ve biz dahi yedlerinden tamâmen ahz u kabz etmemizle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledik fîmâ-ba‘d âlât-ı gedik-i mezkûrda bizim aslâ ve kat‘â alâka ve medhalimiz kalmayıp müşteriyân-ı asıl ve müvekkil-i mersûmân Dimitri ve Aleksi zimmîlerin mülk-i müşterâları ve hakk-ı sırfları olmuşdur dediklerinde gıbbe’t-tasdîki’ş-şer‘î mâ-vaka‘a [bi’t-taleb ketb olundu]<br><br>Fî 7 [Muharrem] sene 1247<br><br>Şuhûdü’l-hâl: Kethüdâ İsmail Ağa, Yiğitbaşı Ebubekir, Ali Usta, Odacı Hüseyin Çelebi.<br><br>Sofularlı Anaştaş, Alacahamamlı Manol, Kesmekayalı Hıristo, Usta İstefan.</p>          <br><a title="Önceki sayfa" style="text-decoration:none" href="./ayrmetin.php?idno=34328"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34330"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>