﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 83<br>Hüküm no: 43<br>Orijinal metin no: [5b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirkor v. Ağna v. Denik’in tasarrufundaki vakıf menzilini Mankasar v. Madros’a bedeli mukabelesinde terk ettiği</b><br><br>Mahrûse-i Galata’da Sultan Bayezid mahallesinde sâkin Kirkor v. Ağna v. Denik nâm şâbb-ı emred meclis-i şer‘de işbu râfi‘u’r-rakīm Mankasar v. Madros nâm Ermeni muvâcehesinde ikrâr ve takrîr-i kelâm edip merhûm İsmail Efendi nâm sâhibü’l-hayrın evkāfı müstagallâtından olup mahrûsa-i mezbûre hâricinde Hüseyin Ağa mahallesinde vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât icâre-i mu‘accele-i ma‘lûme ve ayda yedi buçuk akçe icâre-i mü’eccele ile taht-ı tasarrufumuzda olan vakıf menzilimi ma‘rifet-i mütevellî ile merkūm Mankasar’a iki yüz on guruş bedel mukābelesinde ferâğ ve tefvîz edip ol dahi ber-vech-i muharrer tefevvüz ve kabûl eyledikden sonra bedel-i mezbûr iki yüz on guruşu merkūm Mankasar yedinden tamâmen ahz u kabz eylediğimden sonra menzil-i mevkūf-ı mezbûra ve bedeline müte‘allika âmme-i da‘vâdan merkūm Mankasar ile hâl-i sıgārımda vasîm olan işbu hâzır bi’l-meclis Kirkor v. Yadigar nâm Ermeninin zimmetlerini ibrâ-i âmm-ı kātı‘u’n-nizâ‘la ibrâ ve ıskāt eylediğimde merkūm Mankasar dahi menzil-i mevkūf-ı mezbûrun istîfâsına müte‘allika âmme-i da‘vâdan benim zimmetimi ibrâ ve ıskāt eylediler dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâbi‘ ve’l-ışrîn min-Cemâziyelâhir li-sene 1137.<br><br>Şuhûdü’l-hâl: el-Hâc Mehmed b. Abdullah, es-Seyyid Ali Ağa b. Hasan, Ali Çelebi b. Hasan, Halil Çelebi b. Mustafa, Mustafa b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21781"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21783"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o476"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>