﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 225<br>Hüküm no: 178<br>Orijinal metin no: [72-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Ali’nin iki adet şalını aldığını iddia edip bedelini vermesi talebiyle Zobiçe’ye açtığı davayı ispat edemediği</b><br><br>5000 [guru]ş kıymetli iki Lâhûr şal men‘i<br><br>Ma‘rûz-ı dâ‘î-i Devlet-i aliyyeleridir ki<br><br>Derûn-ı arzuhâlde ismi mezkûr Esirci el-Hâc Ali b. Ali mukaddemâ bi’d-defa‘ât Pazartesi günleri ve bu def‘a Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde arzuhâl eden şahsı mu‘arrefe işçi Zobiçe bt. Pavli Nasrâniye muvâcehesinde işbu sene-i mübâreke Cumâdelâhiresinin yirmi sekizinci günü İstanbul’da Eğrikapı dâhilinde Çakırağa mahallesinde vâki‘ menzilim önünde tarîk-i âmda yedimde mâlım ve mülküm olan cem‘an beş bin guruş kıymetli biri yarım ve biri bütün iki çubuklu Lâhûr şalımı mersûme Zobiçe Nasrâniyeye semen-i misilleriyle âhara bey‘ etmek üzere def‘ ü teslîm eylediğimde ol dahi ahz u kabz edip lâkin târih-i merkūmdan beri zikr olunan şalları bey‘ eyledi ise semenlerini ve mevcûd ise aynlarını bana vermemekle suâl olunup bey‘ eyledi ise semenlerini ve mevcûd ise aynlarını bana teslîm etmek üzere mersûme Zobiçe Nasrâniyeye tenbîh olunmak murâdımdır deyü da‘vâ ettikde ol dahi cevâbında külliyen inkâr etmekle müdde‘î-i mezbûr el-Hâc Ali ber-vech-i muharrer müdde‘âsını isbât için iki aydan berü şâhide havâle olunup müddet-i mehl-i şer‘î kirâren ve mirâren mürûr edip bir vechile da‘vâ-yı mezkûresini isbât edemeyip tahlîfe dahi tâlib olmadığından <<mûcebiyle>> kavl-i mücerrediyle şer‘an nesne sâbit olmamağla mûcebiyle müdde‘î-i mezbûr el-Hâc Ali da‘vâ-yı mezkûresiyle mersûme Zobiçe Nasrâniyeye bilâ-beyyine mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 28 min-Zilhicce sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34830"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34832"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>