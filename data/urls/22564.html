﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 259<br>Hüküm no: 368<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ankaralı Bedros v. Kirkor’un Halebli Nasrala v. Bedros aleyhine açtığı alacak davasında iddiasını ispat edemediği</b><br><br>Ankaralı Bedros v. Kirkor zimmî Galata’da mahfil-i kazâda İngiltere tercümânlarından Halebli Nasrala v. Bedros muvâcehesinde diğer tercümân Mezriko Pizani hâzır olduğu hâlde mersûm Nasrala[‘ya] şehriye otuz guruş ücret tesmiyesiyle beş ay eylediğim hizmetimin ücret-i müsemmâsından müctemi‘ yüz elli guruş ve bi-şartü’r-rücû‘ emriyle yağ ve pirinç ve sebze ve sâir matbah levazımına mâlımdan harc u sarf eylediğim yetmiş sekiz guruş ve hizmetinde iken âhar kimesnelerin atiyye olmak üzere bana bahşeyledikleri meblağdan bi-tarîkı’l-emâne ceste ceste kendiye teslîm eylediğim altmış altı guruş ki min-haysü’l-mecmû‘ iki yüz doksan dört guruşun kırk guruşunu yedinden ba‘de’l-ahz bâkī zimmetinde kalan iki yüz elli dört guruşu hâlâ taleb ederim deyü ba‘de’d-da‘vâ ve’s-suâl ol dahi cevâbında beher şehr on guruş ücret tesmiyesiyle ancak dört ay müdde‘î-i mersûmu istihdâmını ikrâr ve ücret-i mezkûreden müctemi‘ kırk guruşa takāsan müdde‘î-i mersûmun kabzını mukırr u mu‘terif olduğu kırk guruş teslîminde müdde‘î-i mesfûru tasdîk ziyâde müdde‘âsını külliyyen ba‘de’l-inkâr müdde‘î-i mersûm Bedros zimmî ber-vech-i muharrer ziyâde müdde‘âsına ikāmet-i beyyineye kādir olmayıp talebiyle mersûm Nasrala nehc-i şer‘î üzere bi’l-muvâcehe tahlîf olunmağın mûcebince müdde‘î-i mersûm Bedros zimmî ziyâde da‘vâsıyla mesfûr Nasrala’ya bilâ-beyyine bî-vech-i şer‘î mu‘ârazadan men‘ olunduğu bi’l-iltimâs [huzûr-ı âlîlerine i‘lâm olundu.]<br><br>Fî 16 Receb sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>