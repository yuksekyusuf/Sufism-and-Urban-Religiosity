﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 79<br>Hüküm no: 22<br>Orijinal metin no: [5a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müderris Ahmed Efendi’nin Mültezim Yakub Ağa aleyhindeki mengene davasında haksız olduğu</b><br><br>Ma‘rûz<br><br>Müderrisîn-i kirâmdan Ahmed Efendi b. el-Hâc Mustafa Ağa tarafından zikri âtî husûsda sâbitü’l-vekâle vekîli Ali Ağa b. Abdullah mahfil-i şer‘iyyâtda sâbıkā Bursa’da mengene-i kutnî ve emti‘a-i sâire mukāta‘ası mültezimi bâ‘is-i i‘lâm el-Hâc Yakub Ağa b. Hasan mahzarında vekîlim mûmâ-ileyhin zikr olunan mengene kârhânesi derûnunda mevcûd iki takım mengene âlâtı mülkü olmağla mukāta‘a-i merkūme mezbûr el-Hâc Yakub Ağa’nın uhde vü iltizâmında iken müvekkilim mûmâ-ileyh [5b] zikr olunan iki takım âlâtdan ahşabdan masnû‘ her bir takımı yüz guruş kıymetli ber-mûceb-i defter-i müfredât âlât-ı mezbûr el-Hâc Yakub Ağa yedinde kârhâne-i mezkûrda hıfz etmek üzere îdâ‘ ve teslîm, ol dahi ahzedip yedinde kalmağla bi’l-vekâle taleb ederim deyü da‘vâ ve mezbûr el-Hâc Yakub Ağa cevâbında ikrâr lâkin bundan akdem mengene kârhânesi muhterik oldukda iddi‘â eylediği ahşabdan masnû‘ âlât dahi derûnunda olmağla ta‘addî ve taksîrimsiz ma‘an muhterik olmuşdur deyü ba‘de’d-def‘ ve’l-inkâr dâfi‘-i mezbûr el-Hâc Yakub Ağa def‘-i mezkûrunda yemîniyle tasdîk olunur ümenâdan olmağla bi’t-taleb mezbûr el-Hâc Yakub Ağa’ya vech-i şer‘î üzere yemîn verilmeğin mûcebiyle müdde‘î-i mezbûr Ali Ağa ahşabdan masnû‘ mengene âlâtı mütâlebesiyle mezbûr el-Hâc Yakub Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî-selhi Cemâziyelâhire sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42127"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42129"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>