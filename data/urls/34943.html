﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 336<br>Hüküm no: 290<br>Orijinal metin no: [107-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karacaahmed’de bulunan vakıf kasap dükkânı gediğinin satışı</b><br><br>Kasab<br><br>[Ma‘rûz]<br><br>Cennet-mekân adn-âşiyân Sultan Abdülhamid Han -sabbet aleyhi sicâlü’l-gufrân—hazretlerinin evkāf-ı celîleleri müstegallâtından Yedikule hâricinde kâin gayrı ez selhhâne-i mîrî on aded ganem selhhânelerinin şerâit-i mu‘teberelerine ri‘âyet şartıyla altıncı selhhâneye merbût kasab dükkânlarından medîne-i Üsküdar’da Karacaahmed nâm mahâlde vâki‘ ma‘lûmü’l-hudûd kotra ta‘bîr olunur koyun zebh olunacak terbî‘an yüz beş zirâ‘ mahâlli müştemil bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûme ile vakf-ı mahâll-i mezkûra bâ-temessük-i mütevellî bi’l-icâreteyn müstakıllen mutasarrıf olan Dimitri v. Nikola zimmî meclis-i şer‘-i hatîrde kasab tâifesinden bâ‘isiyyü’l-i‘lâm Panayot v. Yani ve Kosti v. Dimitri zimmîler muvâcehelerinde hâlâ Kassâbân müdîri es-Seyyid Mehmed Ali Bey ve sâir mazbûtü’l-esâmî ustaları hâzır oldukları hâlde takrîr-i kelâm edip ber-vech-i muharrer mutasarrıf olduğum âlât-ı merkūme ile terbî‘an yüz beş zirâ‘ mahâll-i mezkûru hüsn-i rızâ ve tayyib-i hâtırım ve ferâğ-ı mu‘teber-i kat‘î ile mersûmân Panayot ve Kosti zimmîlere ale’l-iştirâki’s-seviyy bedel-i ma‘lûm ve makbûz ve müstehlek mukābelesinde bâ-re’y-i mütevellî ferâğ ve tefvîz eylediğimde onlar dahi ber-vech-i muharrer tefevvüz ve kabûl ve hisse-i tevzî‘lerini müdîr ve kasab ustaları ma‘rifetleriyle <<ba‘de’l-ikrâr ve’t-tesâdık âlât-ı gedik-i merkūm ile terbî‘an yüz beş>> almağa ta‘ahhüd edip fî-mâ ba‘d gedik ve mahâll-i mezkûrlar mersûmân Panayot ve Kosti zimmîlerin seviyyen hakk-ı müfevvezleri olup benim aslâ ve kat‘a alâka ve medhalim kalmamışdır deyü ba‘de’l-ikrâr ve’t-tasdîk âlât-ı gedik-i merkūme ile terbî‘an yüz beş zirâ‘ mahâll-i mezkûr fâriğ-i mesfûr ve Dimitri zimmînin ferâğından defter-i vakf-ı şerîfde mersûmân Panayot ve Kosti zimmîlerin ber-vech-i iştirâk uhdelerine kayd ve der-dest olan temessük-i mezkûru hâmişine zabt ü tasarrufları’çün taraf-ı vakfdan tahrîr ve temhîr ve yedlerine i‘tâ buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 10 Rebî‘ülâhir sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>