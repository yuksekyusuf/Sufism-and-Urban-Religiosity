﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 150<br>Hüküm no: 105<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Ahmed ve kız kardeşine babalarından intikal eden vakıf menzilin yarım tasarruf hakkının başkasına devri için vasîlerine izin verildiği</b><br><br>A‘lemü’l-ulemâ’i’l-muhakkıkīn efdalü’l-fudalâi’l-müdekkıkīn yenbû‘u’l-fazli ve’l-yakīn<br><br>sa‘âdetlü semâhatlü Yahya Efendi hazretlerinin zaman-ı hükûmetlerinde olan vekāyi‘in hüccet sicillidir<br><br>El-emru hasbemâ yahvîhî<br><br>Harrerehü’l-fakīru ileyh azze şânuhû<br><br>es-Seyyid Ömer el-müvellâ-hilâfeten<br><br>bi-Dârü’s-saltanati’l aliyyeti’s-seniyyeti’l-hâkānîyye<br><br>Mahmiye-i İslambol’da Cerrâhpaşa kurbünde Gürcü Paşa mahallesinde sâkin iken bundan akdem fevt olan Ahmed Beşe b. Hasan b. Abdullah’ın sulbî sagīr oğlu Mehmed ve sulbiye sagīre kızı Ümmügülsüm’ün vâlideleri ve vasîyy-i mansûbeleri ve zâtı ta‘rîf-i şer‘î ile mu‘arrefe olan bâ‘isetü’l-kitâb Âişe bt. Yusuf nâm hatun meclis-i şer‘-i şerîf-i enverde takrîr-i kelâm ve ta‘bîr ani’l-merâm edip mahalle-i mezbûrede vâki‘ bir tarafdan İbrahim menzili ve bir tarafdan el-Hâc Ali menzili ve bir tarafdan Mehmed Salih menzili ve bir tarafdan tarîk-i âm ile mahdûd mahalle-i mezbûrede müezzin olanlara meşrûta bir bâb menzilin nısfı gāibân ani’l-meclis Ali ve Hafize’nin ve nısf-ı âharı müteveffâ-yı mezbûrun ilâ vefâtihî bi’l-icâreteyn taht-ı tasarrufunda ve ba‘de vefâtihî vasîsi olduğum sagīrân-ı mezbûrâna intikāl edip lâkin nısf menzil-i mahdûd-ı mezkûr mürûr-ı eyyâm ile müşrif-i harâb ve bekāsı sagīr hakkında muzır olduğundan mezbûrânın mâlı olmayıp nafaka ve kisveye eşedd-i ihtiyâcı olmağın menzil-i mahdûd-ı mezkûrun nısf hisseleri bedel-i misli ve re’y-i mütevellî ile âhara ferâğ ve bedeli istirbâh olunmak haklarında her vechile enfa‘ ve evlâ olmağın menzil-i mahdûd-ı mezkûrdan sagīrân-ı mezbûrânın nısf hisseleri âhara ferâğa kıbel-i şer‘den bana izin verilmek bi’l-vesâye matlûbumdur dedikde fi’l-hakīka hâl bâlâda tahrîr olunan minvâl üzere olduğu zeyl-i kitâb[da] tûbâ lehû ve hüsnü-meâb efendi hazretleri dahi menzil-i mahdûd-ı mezkûrdan sagīrân-ı mezbûrânın nısf hisselerini bedel-i misli ve re’y-i mütevellî ile âhara ferâğa mezbûre Âişe Hatun’a izin vermeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Cumâdelûlâ li-sene erba‘a ve semânîn ve mie ve elf.<br><br>Şuhûdu’l-hâl: Kahve[ci] Hüseyin Beşe, Lüleci Osman b. Mustafa, Kahveci İbrahim b. Mahmud, Attar es-Seyyid Mustafa b. es-Seyyid İbrahim, Duhânî Hüseyin b. Mustafa, Hamza Baba b. Ali, Ali Çelebi b. Abdullah, Osman Ağa b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=30039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>