﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 131<br>Hüküm no: 86<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb Hatun’un kocası Kırımlı Ali Odabaşı’nın terekesini eski vasi el-Hâc Halil’den alması</b><br><br>Fi’l-asl Kırım adasında vâki‘ Gözleve kasabasında Balizâde Mahallesi’nden olup medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Otakçıbaşı Mahallesiʼnde sâkin iken bundan akdem vefât eden Ali Odabaşı b. el-Hâc Osman’ın verâseti zevce-i menkûha-i metrûkesi Zeyneb Hatun bt. Mustafa ile sulbî sagīr oğlu Abdurrauf’a münhasıra olduğu şer‘an zâhir ve müteʻayyen oldukdan sonra sagīr-i mezbûrun vâlidesi ve tesviye-i umûruna vasiyy-i muhtârı olduğu müsbet olan mezbûre Zeyneb Hatun tarafından husûs-ı âti’l-beyânda kefîl olduğu zât-ı mezbûreyi bi’l-ma‘rifeti’ş-şer‘iyye ârifân İbrahim Çelebi b. Halil ve Mehmed Çelebi b. Yusuf şehâdetleriyle şer‘an sâbit ve sübût-ı vekâletine hükm-i şer‘î lâhık olan Abdurrahman Çelebi b. el-Hâc Musa meclis-i şer‘-i şerîf-i enverde işbu râfiʻü’l-kitâb el-Hâc Halil b. Ali mahzarında bi’l-vekâle ikrâr-ı tâm ve takrîr-i kelâm edip müteveffâ-i mezbûrun sâlifü’z-zikr Gözleve kasabasında olan terekesi vasiyy-i muhtârı mezbûr el-Hâc Halil ma‘rifeti ve ma‘rifet-i şer‘le tahrîr ve ba‘de ihrâci’l-mesârif ve’d-düyûn ber-mûceb-i defter-i kādı-yı Gözleve bi’l-vesâye makbûzu olup Kırım hesâbı üzere altmış altı bin sekiz yüz otuz beş akçe ve beyne’n-nâs râyic fi’l-vakt akçeden yirmi altı bin yedi yüz altmış akçe olmağla müteveffâ-i mezbûr hâl-i sıhhatinde fevtinden iki gün mukaddem mezbûr el-Hâc Halil vesâyetten azil ve ihrâc ve müvekkilem mezbûre Zeyneb Hatun’u vesâyâ-yı ma‘lûmesini tenfîze ve sulbî sagīr oğlu Abdurrauf’un tesviye-i umûruna vasiyy-i muhtâr eylediği münkir-i mezbûr el-Hâc Halil muvâcehesinde baʻde’l-isbât ve’l-hükm mûcebiyle edâ ve teslîme tenbîh-i şer‘î olunmağla binâen-aleyh tereke-i müteveffâ-i mezbûrdan makbûzu olan meblağ-ı mezbûr yirmi altı bin yedi yüz altmış akçeyi merkūm el-Hâc Halil bana def‘ ve teslîm, ben dahi ber-vech-i muharrer meblağ-ı mezbûru bi’l-vekâle yedinden bi’t-tamam ve’l-kemâl ahz u kabz eyledim, meblağ-ı mezbûrdan merkūm el-Hâc Halil yedinde ve zimmetinde bir akçe ve bir habbe bâkī kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Recebi’l-ferd sene semân ve hamsîn ve mi’e ve elf.<br><br>Şuhûdü’l-hâl: Mahmud Çelebi b. Hasan, Hasan Çelebi b. Mehmed, Mustafa Efendi b. Hüseyin, Mollâ Yunus b. Ali, Salih Efendi b. Ebûbekir.</p>          <br><a title="Önceki sayfa" style="text-decoration:none" href="./ayrmetin.php?idno=16699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>