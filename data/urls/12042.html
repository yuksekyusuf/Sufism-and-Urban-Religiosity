﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 173<br>Hüküm no: 124<br>Orijinal metin no: [82-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kömürcü Hasan Reis’den vârislerine kalan ev ve arsanın satılmasına izin verilmesi</b><br><br>Aziz Efendi, izin: 1 kıt‘a<br><br>Numara: 143, 92,5 guruş<br><br>Mahmiye-i İstanbul’da Küçükayasofya mahallesinde sâkin iken bundan akdem vefât eden Kömürcü Hasan Reis b. Mustafa’nın sulbî sagīr oğlu Mehmed Rifat’ın vâlidesi ve tesviye-i umûruna bâ-hüccet-i şer‘iye vasîyy-i mansûbesi olup zâtı ta‘rîf-i şer‘î ile mu‘arrefe olan işbu bâ‘isetü’l-kitâb Şerife Hanım bt. Halil bi’l-vesâye takrîr-i kelâm edüp Nezâret-i evkāf-ı hümâyûna mülhak evkāfdan sadr-ı esbak merhûm Şehîd Mehmed Paşa Vakfı müsakkafâtından mahalle-i mezkûrede Toprak sokağında vâki‘ ma‘lûmü’l-hudûd ve’l-müştemilât beş numara ile murakkam şehriye on akçe icâre-i müeccelelü bir bâb menzil ve Teberdâr Sofu Mehmed Efendi Vakfı müstegallâtından mahalle-i mezkûrede Hisâr sokağında kâin kezâlik ma‘lûmü’l-hudûd dokuz numara ile murakkam şehriye otuz akçe icâre-i müeccelelü terbî‘an iki yüz altı zirâ‘ bir kıt‘a menzil arsası müteveffâ-yı mezbûrun hayatında bâ-temessükât-ı mütevellî bi’l-icâreteyn taht-ı tasarrufunda olup ba‘de vefâtihî sagīr-i mezbûr ile sulbiye kebîr oğlu Mustafa ve sulbiye kebîre kızı Adeviye Hanım’a hasbe’l-âde islâsen intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip arsa-i mezkûre bî-hâsıl ve etrâfını muhît taş duvarları münhedim olarak enkāzı mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāları sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun nafaka ve kisveye dahi şiddet-i ihtiyâcı olmağla sagīr-i mezbûrun menzil ve arsa-i mezkûrlarda olan sülüs hisse-i şâyi‘aları bedel-i misilleri ve mütevellîleri re’yleriyle âhara ferâğ ve bedelleri ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye taraflarından i‘tâ olunan memhûr iki kıt‘a tahmîn-i bedel pusulası mantûkunca sagīr-i mezbûrun menzil ve arsa-i mezkûrlarda olan sülüs hisse-i şâyi‘a-i mezkûreleri bundan akdem lede’l-müzâyede ve ba‘de’l-keşf el-yevm bedel-i misilleri idiği bi’l-ihbâr zâhir olan lira-yı Osmânî yüz guruş hesâbıyla menzil-i mezkûrdan sülüs hissesi dört bin guruş ve arsa-i mezkûreden kezâlik sülüs hissesi iki bin guruş ki cem‘an altı bin guruş mukābelesinde âhara ferâğa izin taleb şüd.<br><br>Fî 19 Safer sene [1]301<br><br>Şühûdü’l-hâl: Mehmed Emin Ağa b. Mustafa, Ömer Ağa b. Kadri ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Şerife Hanım sagīr-i mezbûrun menzil ve arsa-i mezkûrelerde olan sülüs hisse-i şâyi‘alarını bedel-i misli olduğu mütehakkık olan lira-yı Osmânî yüz guruş hesâbıyla cem‘an altı bin guruş mukābelesinde <<vasîyy-i mezbûre Şerife>> muhzır rüfekāsından Tosun Ağa b. Mehmed’e ol dahi der-akab meblağ-ı mezkûr mukābelesinde vasîyy-i mezbûre Şerife Hanım’a kat‘iyyen ba‘de’l-ferâğ vasîyy-i mezbûre Şerife Hanım oğlu sagīr-i mezbûr Mehmed Rifat’ın mâlından ve li-ecli’l-idâne vasî nasb olunan mezbûr Tosun Ağa yedinden istidâne ve kabz ve umûruna sarfla istihlâk eylediği lira-yı Osmânî yüz guruş hesâbıyla altı bin guruş deyni mukābelesinde ber-minvâl-i muharrer mutasarrıfa olduğu sülüs hisse menzil ve arsa-i mezkûrları sagīr-i mezbûra vefâen ferâğ ve tefvîz edeceğinden Senedât-ı Umûmiye İdâresi’nde ol-vechile ferâğları icrâ ve sened-i hâkānîleri i‘tâ olunmak üzere işbu mahalle şerh verildi.<br><br>Fî 19 Safer sene [1]301</p>          <br><a title="Önceki sayfa" style="text-decoration:none" href="./ayrmetin.php?idno=12041"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12043"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>