﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 330<br>Hüküm no: 452<br>Orijinal metin no: [250-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Halil Efendi b. Zülfikar ile kardeşi Sefer Bey’in mülk evlerini Şehid Mehmed Paşa’nın para vakfına bey‘ bi’l-istiğlâl yoluyla sattıkları</b><br><br>Havâss-ı aliyye kazâsına tâbi‘ Hasköy mahallâtından Pîrî Paşa mahallesinde sâkin a‘lemü’l-ulemâ’i’l-mütebahhirîn efdalü’l-fudâlâ’i’l-müteverri‘în vârisü ulûmi’l-enbiyâ’i ve’l-mürselîn hüccetü’l-hakkı ale’l-halki ecma‘în Halil Efendi b. Zülfikar ve li ebeveyn karındaşı Sefer Bey meclis-i şer‘-i hatîr-i lâzımü’t-tevkīrde Mahmiye-i İstanbul’da vâki‘ merhûm Şehid Mehmed Paşa’nın nukūd evkāfına bi’l-fi‘il mütevellî olan Mustafa Çelebi b. Mahmud nâm kimesne mahzarında bi’t-tav‘i’s-sâf ikrâr ve takrîr-i kelâm eyleyip silk-i mülkümüzde münselik olup mahalle-i mezbûrede vâki‘ iki tarafı kendi bahçemiz ve iki tarafı tarîk-i âm ile mahdûd ve mümtâz olan iki bâb tahtânî odayı ve bir matbahı ve bir bi’r-i mâ’ı ve bir bâb fevkānî odayı ve iki bâb küçük odayı ve iki sofayı müştemil olup ale’l-iştirâki’s-seviy mutasarrıf olduğumuz mülk menzilimizi mütevellî-i merkūm Mustafa Çelebi’ye mâl-ı vakf-ı mezbûr ile iki yüz otuz ade[d] esedî guruşa ve iki yüz aded riyâlî guruşa bey‘ edip ol dahi bi-tarîki’l-istiğlâl iştirâ edip kabz-ı semen ve teslîm-i mebî‘ eylediğimizden sonra menzil-i mezbûru ba‘de’t-tahliyeti’ş-şer‘iyye yine târih-i kitâb şehri gurresinden sene-i kâmile gāyetine varınca mütevellî-i mezbûrdan üç bin iki yüz on akçeye istîcâr eyledik, ol dahi vech-i meşrûh üzre îcâr ve teslîm eyledi dedikde, gıbbe’t-tasdîk menzil-i mezbûrun derkine ve ücret-i lâzımesine mezbûr Sefer Bey tarafeynden emr-i kabûlü hâviye kefâletle kefîl oldukda mâ vaka‘a bi’t-taleb ketb olundu. Tahrîren fî evâili Rebî‘ilevvel sene ihdâ ve hamsîn ve elf.<br><br><br>Şuhûdü’l-hâl: [251] es-Seyyid Nesim Efendi b. es-Seyyid Mirza, Mustafa Ağa b. Ali üstâd-ı bahçe-i Tersâne, Mustafa Efendi b. Mehmed el-Hatîb, el-Hâc Ali Çelebi b. el-Hâc Hasan, Sefer Dede b. İsmail, Mehmed Bey b. Rüstem bevvâb-ı sultânî, İbrahim Çelebi b. İsmail, Ali Beşe b. Hasan ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>