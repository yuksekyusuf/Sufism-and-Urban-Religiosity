﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 237<br>Hüküm no: 300<br>Orijinal metin no: [86b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Sarı Ali Kapudan’ın oğulları Mehmed ve Halil’in Efrenç asıllı kölesi Berber Miho v. Danyel’i Angilo v. Flandra ve Cayme v. Yorlime’ye 500 kuruşa sattıkları</b><br><br>Mahrûse-i Galata hısnı dâhilinde Azabkapısı kurbü sükkânından Angilo v. Flandra ve Cayme v. Yorlime? nâm zimmîler meclis-i şer‘de sâbıkā Tersâne-i Âmire kethüdâsı olan mahrûse-i merkūmeye tâbi‘ kasaba-i Beşiktaş’da Sinan Paşa-yı Cedîd mahallesinde sâkin iken bundan akdem müteveffâ olan Sarı Ali Kapudan’ın salbî sagīr oğulları Mehmed ve Halil’in tesviye-i umûruna kıbel-i şer‘den mansûbe vasîleri olan vâlideleri Belkıs Hatun bt. Abdullah tarafından husûs-ı âti’l-beyânı ikrâra [ve] tasdîka vekîl olup mezbûreyi ma‘rifet-i şer‘iyye ile ârifân olan Ali Efendi ve Ramazan Reis şehâdetleri ile şer‘an vekâleti sâbite olan zevci Ali Kapudan b. Ahmed mahzarında herbiri ikrâr ve takrîr-i kelâm edüp sagīrân-ı mezbûrânın babaları müteveffâ-yı mezbûrdan bi’l-irsi’ş-şer‘î intikāl eden işbu uzun boylu çatık kaşlı kara elâ gözlü Efrenciyyü’l-asl Berber Miho v. Danyel nâm abd-i memlûklerini vasiyye-i mezbûre Belkıs Hatun tâmmü’l-vezn sahîhü’l-ayâr beş yüz kıt‘a riyâlî kebîr guruşa bize bâtten bey‘ ve teslîm edüp biz dahi minvâl-i muharrer üzere iştirâ ve tesellüm eylediğimiz ecilden semeni olan meblağ-ı merkūm beş yüz guruş elân vasiyye-i merkūmeye zimmetimizde lâzımü’l-edâ ve vâcibü’l-kazâ deynimizdir dediklerinde gıbbe’t-tasdîki’ş-şer‘î vicâhen mâ-vaka‘a bi’t-taleb [87a] ketb olundu.<br><br>Fi’l-yevmi’r-râbi‘ min-şehri Zilhicceti’ş-şerîfe li-sene isneteyn ve sittîn ve elf.<br><br>Şühûdü’l-hâl: Ahmed Reis b. Mehmed, Ali Beşe b. İbrahim, es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=10461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o294"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>