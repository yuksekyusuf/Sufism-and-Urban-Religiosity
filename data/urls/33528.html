﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 155<br>Hüküm no: 101<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dikilitaş’da Elçi Hanı bitişiğindeki yanmış tütüncü dükkânının yeniden inşası hakkında görüş istendiği</b><br><br>Husûsla Elçi Hânı ittisâlinde muhterik tütüncü dükkânının binâsı re’y-i âlîlerine menût idüğü<br><br>Ma‘rûz<br><br>İstanbul’da Dikilitaş nâm mahâlde vâki‘ Elçi Hânı kapısından giderken sol tarafda hân-ı mezkûr dîvârı pîşgâhında Berber Osman Ağa dükkânı ittisâlinde kâin hâmiş-i arzuhâlde mastûr derkenâr nâtık olduğu üzre Dârü’s-sa‘âdeti’ş-şerîfe ağası hazretleri nezâret-i aliyyelerinde âsûde evkāfdan ashâb-ı hayrâtdan merhûm Gāzi Ali Paşa-yı Atîk Câmi‘-i şerîf evkāf-ı sâiresi vakfı müsakkafâtından bir bâb muhterik tütüncü dükkânının gedik âlât-ı lâzımesine mâlik olan sahib-i arzuhâlden el-Hâc Mehmed Efendi b. Mustafa ve dükkân-ı mezkûra şehriye on beş akçe icâre-i müeccele ile bâ-temessük-i mütevellî bi’l-icâreteyn mutasarrıf olan es-Seyyid Mustafa Ağa b. es-Seyyid Ali nâm kimesnelerden mezbûr el-Hâc Mehmed <<Ağa>> Efendi dükkân-ı mezkûr bundan akdem vukū‘ bulan harîkde muhterik olup müceddeden binâ ve inşâ etmek murâd eylediğinde hâssa mi‘mârı ağa bendeleri tarafından mukaddemce mahâll-i mezkûrda tütüncü dükkânı olduğu ve mârreye adem-i mazarrâtı tahakkuk etmedikçe binâ olunmaz deyü meks etmiş olduğundan bahisle dükkân-ı mezkûrun keşfini istid‘â etmekle sâdır olan fermân-ı âlîlerine imtisâlen keyfiyeti mahâllinde lede’l-mu‘âyene tahkīk için taraf-ı dâ‘iyânemden me’zûnen irsâl olunan Kâtib Mehmed Hidâyetullâh Efendi dâ‘îleri bi’l-ma‘iye rü’yete me’mûr Haremeyn-i şerîfeyn müfettişi mevâlî-i ızâmdan İstanbul pâyesiyle tekrîm buyrulan Emin Beyefendi-zâde fazîletlü Abdülkadir Beyefendi tarafından mürsel Kâtib es-Seyyid Mehmed Eşref Efendi hâssa mi‘mârı hulefâsından Abdurrahmân Hilmi ve İsmail Ferrûhî Halîfeler ile mahâll-i merkūma varıp huzûr-ı Müslimînde akd eyledikleri meclis-i şer‘de vakf-ı mezbûrun mütevellîsi silâhşorân-ı hâssadan Abdürrezzak Ağa tarafından mürsel câbî-i vakf el-Hâc Mehmed Memiş Ağa b. Hüseyin hazır olduğu hâlde dükkân-ı mezkûrun keyfiyeti meclis-i mezkûrda hazır olan esnâf-ı merkūme kethudâsı Osman Ağa b. İsmail ve Mehmed Şâkir Ağa b. el-Hâc Memiş ve es-Seyyid Ahmed Râgıb Ağa b. es-Seyyid Mehmed ve İbrahim Efendi b. Osman ve es-Seyyid Ahmed Ağa b. es-Seyyid el-Hâc Muhammed ve el-Hâc Hüseyin Ağa b. Salih nâm kimesnelerden suâl olundukda dükkân-ı mezkûr ber-mantûk-ı <<kayd>> derkenâr beynimizde mu‘teber ma‘den-i hümâyûn kaleminde sahib-i arzuhâl merkūm es-Seyyid Mustafa Ağa’nın ismine mukayyed şurût-ı nizâmda dâhil mahâll-i mezkûrda el-yevm tütüncü gediklerinden olduğunu her biri alâ-tarîkı’ş-şehâde haber verdiklerini ve mârreye adem-i mazarrâtı âşikâr olduğunu kâtibân-ı merkūmân mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeleriyle bu sûretde mahâll-i merkūma tütüncü dükkânı olarak binâsı re’y-i rezîn-i isâbet-karîn-i âsafânelerine menût mevâddan idüğü İstanbul Mahkemesi’nden huzûr-ı âlîlerine i‘lâm olundu.<br><br>Fî 21 Ra sene 1242<br><br>İhrâc-şüd fî Selh-i Ca sene [1]260</p>          <br><a title="Önceki sayfa" style="text-decoration:none" href="./ayrmetin.php?idno=33527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>