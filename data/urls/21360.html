﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 449<br>Hüküm no: 296<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum İsmail Bey’den, karısı Mülayim ile beytülmala intikal edilen evin Mehmed Bey b. Ali’ye satıldığı</b><br><br>Mahmiye-i Galataˈya tâbi‘ kasaba-i Kasımpaşaˈda Seyyid Ali Çelebi mahallesinde sâkin iken bundan akdem fevt olan İsmail Bey b. Abdullahˈın zevce-i metrûkesi Mülâyim bt. Abdullahˈdan gayrı zâhirde vâris-i ma‘rûfu olmamağla terekesinin rub‘ı zevcesine ve sülüs-ı erbâ‘ı beytü’l-mâle râci‘ olmağın hâlâ mezbûre Mülâyim tarafından husûs-ı câ’iˈz-zikre vekîl olup mezbûrenin verâsetini ma‘rifet-i şer‘iye ile ârifân olan Hızır Reis b. Mehmed ve Abdurrahman Çelebi b. Mustafa şehâdetleri ile şer‘an vekâleti sâbite olan Mehmed Çelebi b. Nasuh ile mahmiye-i mezbûre ve tevâbi‘i emîn-i beytü’l-mâl olan Mehmed Bey b. Ali meclis-i şer‘-i hatîrde işbu bâ‘isüˈl-vesîka Mehmed Çelebi b. Sefer mahzarında her biri ikrâr ve takrîr-i kelâm edip müteveffâ-yı mezbûrun mahalle-i mezbûrede vâki‘ bir tarafdan Kalaycı Abdi mülküne ve bir tarafından Aynî Hatun mülküne ve bir tarafından mahalle-i mezbûre avârızına mevkūfe menziline ve bir tarafdan tarîk-i [âmma] müntehîye bir bâb fevkānî ve bir bâb tahtânî odaları ve bağçeyi ve bi’r-i mâ’ı müştemil mülk menzilin rub‘ı zevcesine ve sülüs-ı erbâ‘ı cânib-i beytü’l-mâle intikāl ve isâbet etmekle menzil-i mezbûr sûk-ı sultânîde beyneˈt-tâlibîn nidâ ve müzâyede olundukda yedi bin beş yüz akçeden merkūm Mehmed Çelebi üzerinde karâr ve ziyâde ile tâlib-i âhar zuhûr etmediğinden mâ‘adâ meblağ-ı mezbûr menzil-i merkūmun semen-i misli olduğu sikāt haberiyle müntakil olundukdan sonra her biri vekâleten ve emâneten menzil-i mezbûrun meblağ-ı merkūm yedi bin beş yüz akçeye tarafeynden îcâb ve kabûlü hâvî bey‘-ı bâtt-ı sahîh ile bey‘ ve teslîm edip ol dahi iştirâ ve kabûl ve tesellüm ettiğinden sonra semeni olan meblağ-ı mezbûr yedi bin beş yüz akçeyi her birimiz minvâl-i muharrer üzere ba‘deˈt-tahsîs mezkûr Mehmed Çelebi yedinden biˈt-tamam veˈl-kemâl alıp kabz eyledik ba‘deˈl-yevm menzil-i mahdûd-ı mezbûr mezkûr Mehmed Çelebiˈnin mülk-i müşterâsıdır hasbemâ yeşâ ve yahtâr mutasarrıf olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-âşir min-Şa‘baniˈl-mu‘azzam li-sene erba‘a ve semânîn ve elf.<br><br>Şuhûdüˈl-hâl: eş-Şeyh Ahmed Efendi b. Mustafa, Ali Efendi b. Musa el-imâm, İbrahim Halîfe b. Ahmed Kapudan, Mehmed Beşe b. Ali, Salih Çelebi b. Bayram, el-Hâc Yusuf b. Abdullah, İsa Bey b. Halil</p>          <br><a title="Önceki sayfa" style="text-decoration:none" href="./ayrmetin.php?idno=21359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o956"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>