﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 179<br>Hüküm no: 115<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Münteha Hatun bt. Abdullah’ın vakfiyesi</b><br><br>Mâ zübire fîhi mine’l-vakfi ve’t-tesbîl kad sâre lâzımen bi’l-hükmi ve’t-tescîl ve hakemtü bi-sıhhatihî ve lüzûmihî âlimen bi’l-hilâfi beyne’l-eimmeti’l-eşrâf ve’l-eslâf harrerehu’l-fakīr Celal b. Derviş Mehmed el-kassâmü’l-askerî bi-Üsküdar el-mahmiye.<br><br>Elhamdü li-veliyyihî ve’s-salâtü alâ-nebiyyihî Muhammed ve alâ-âlihi ve sahbihî ecma‘în ve ba‘dehu bu kitâb-ı müstetâbın tahrîrine bâdî sâhibetü’l-hayrât Müntehâ Hatun bt. Abdullah mahrûse-i Üsküdar mahallâtından Gülfem mahallesinde vâki‘ Yeniçeri Mehmed Çelebi b. Ahmed mülkü ile ve tarîk-i âm ile mahdûd mülk menzili hasbeten lillâhi te‘âlâ vakfedip li ecli’t-tescîl mütevellî nasb eylediği Hüseyin Çelebi b. Veliyüddin’ne teslîm eyledi ve şöyle şart eyledi ki mâdâm ki hayâtda ola kendi zevci Oruc Bey sâkin olalar ve kendi dâr-ı bekāya rıhlet ettikden sonra mu‘tekası Emine bt. Abdullah ve Emine-i mezkûrenin zevci Mustafa Çelebi b. el-Hâc Haydar ba‘dehümâ merkūme Emine’nin zevci mezbûr Mustafa Çelebi’den olan evlâdının ahvecine mu‘ayyen ola ve evlâd-ı evlâdına mukarrer ola ve ba‘de’l-inkırâz Medîne-i Münevvere evkāfına mülhak olup sene be-sene Medîne mütevellîsi îcâr edip hâsıl olan galle Medîne-i Münevvere’ye irsâl olunup onda olan fukarâya sarf oluna ve her kim sâkin olursa merhûme Gevherhân Sultân bt. el-merhûm Sultân Selim Hân hazretlerinin rûhlari’çün yevmî üç Fâtiha tilâvet eyleye vâkıfe rûhi’çün üç sûre-i İhlâs tilâvet ede deyu menzil-i mezbûru mütevellî-i mersûma teslîm eyledikden sonra vâkıfe-i mezbûre da‘vâ-yı rücû‘ ve hâkim-i muvakki‘ü’l-kitâba mütevellî-i mersûm ile murâfa‘a olunup hâkim-i muvakkı‘-ı kitâb dahi vâkıf alâ-mevâkıfi’l-hilâf imâm-ı ma‘hûd mezhebi üzere sıhhat-i lüzûmuna hükmedicek mâ-vaka‘a kayd şüd.<br><br>Hurrire fî-evâsıtı Recebi’l-mürecceb li-sene hamse ve elf.<br><br>Şühûdü’l-hâl: Mevlânâ Mehmed b. Resul el-imâm bi-câmi‘-i Vâlide Sultân, Mevlânâ Ahmed Efendi b. ( ) el-müezzin, Hürrem Bey b. Abdülkadir, Mevlânâ Mehmed Efendi b. Sinan, Korkud b. Abdullah es-silâhî, Ahmed Bey b. Abdullah es-silâhî, Hasan Halîfe el-imâm bi-Câmi‘-i Gülfem, İbrahim Halîfe b. Veli, İsmail Halîfe el-müezzin veled-i o, Yunus Bey b. Abdullah er-râcil, Mahmud Halîfe el-müezzin bi-Câmi‘-i Mehmed Paşa, Tahir b. el-Hâc Ahmed Bey es-silâhî, İbrahim b. Mehmed er-râcil, Mahmud Halîfe ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11445"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11447"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o787"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>