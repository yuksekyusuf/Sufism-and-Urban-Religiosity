﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 196<br>Hüküm no: 166<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Abdülvahid’in vefatından önce Mehmed b. Mehmed’i vasi tayin ettiği</b><br><br>Bi-imzâ-i efendi<br><br>İsbât-ı vesâyet<br><br>Fi’l-asl diyâr-ı Mağrib’de mahrûse-i Trablus’da Kapudan Câmi‘i mahallesi ahâlîsinden olup müste’men sefînesiyle bahren mahmiye-i İstanbul’a gelirken esnâ-i tarîkde cezîre-i Midilli’de târîh-i vesîkadan üç ay mukaddem vefât eden Mehmed b. Abdülvahid b. Abdullah’ın ber-vech-i âtî vasiyy-i muhtârı olduğunu iddi‘â eden sâhib-i hâzihi’l-vesîka Mehmed b. el-Hâc Mehmed nâm kimesne meclis-i şer‘-i şerîf-i enverde el-Hâc Ahmed b. el-Hâc Ramazan nâm kimesne mahzarında üzerine da‘vâ ve takrîr-i kelâm edip mezbûr Mehmed vefâtından üç gün mukaddem bi-emrillâhi te‘âlâ vefât eylediğimde cemî‘ terekemi ve zimem-i nâsda olan hukūkumu cem‘ ü tahsîl ve ahz u kabz ve sünnet-i seniyye üzere techîz ü tekfînim ve levâzım-ı defnim görüldükden sonra tereke-i bakiyem mahalle-i mezbûrede hasren vârislerim olan zevcem Âişe’ye ve sulbî oğlum Mehmed’e îsâl oluna deyü vasiyet ve vesâyâ-yı mezkûresini tenfîze mahzar-ı şuhûdda beni vasiyy-i muhtâr nasb ve ihtiyâr eylediğinde ben dahi vesâyet-i mezkûreyi kabûl ve hizmet-i lâzımesini edâya ta‘ahhüd ve iltizâm edip mezbûr Mehmed musırran alâ-îsâihî vefât etmiş idi, el-hâletü hâzihi müteveffâ-yı mezbûrun mezbûr el-Hâc Ahmed zimmetinde Gürciyyetü’l-asl Rahime nâm câriye semeninden hakkı olan yüz on guruşu bi’l-vesâye bana teslîme merkūm el-Hâc Ahmed’e tenbîh olunmak matlûbumdur suâl olunsun dedikde gıbbe’s-suâl merkūm el-Hâc Ahmed cevâbında deyn-i mezbûru ikrâr lâkin müdde‘î-i mezbûrun vesâyet-i mezkûresini ba‘de’l-inkâr müdde‘î-i mezbûrdan ber-vech-i muharrer müdde‘âsını mübeyyine beyyine taleb olundukda udûl-ı ahrâr-ı ricâl-i Müslimînden Said b. Süleyman ve İbrahim b. el-Halîfe el-Kazvinî nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Mehmed b. Abdülvahid b. Abdullah vefâtından üç gün mukaddem bi-emrillâhi te‘âlâ vefât eylediğimde cemî‘ terekemi ve zimem-i nâsda olan hukūkumu cem‘ ü tahsîl ve ahz u kabz ve sünnet-i seniyye üzere techîz ve tekfînim ve levâzım-ı defnim görüldükden sonra tereke-i bakiyem mahalle-i mezbûrede hasren vârislerim olan zevcem Âişe ve sulbî oğlum Mehmed’e îsâl oluna deyü vasiyet ve vesâyâ-yı mezkûresini tenfîze bizim huzûrumuzda işbu müdde‘î-i mezbûr Mehmed’i vasiyy-i muhtâr nasb ve ihtiyâr eylediğinde ol dahi ber-vech-i muharrer vesâyet-i mezkûreyi kabûl ve hizmet-i lâzımesini kemâ-yenbağī edâya ta‘ahhüd ve iltizâm edip mezbûr Mehmed musırran alâ-îsâihî vefât eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Muharremi’l-harâm sene 1153.<br><br>Şuhûdü’l-hâl: el-Hâc Ahmed b. Süleyman, el-Hâc Ramazan b. Mehmed, Ahmed b. Adlunî?, el-Hâc Şa‘bân b. İdris, el-Hâc Mehmed b. Şa‘bân, el-Hâc Mustafa b. Hacı Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>