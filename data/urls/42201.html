﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 125<br>Hüküm no: 95<br>Orijinal metin no: [17b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarıca Paşa ve Umur Bey Evkafı Mütevelliliğinin Şerife Peykhan Hatun’a tevcihi</b><br><br>Ma‘rûz,<br><br>Sâdır olan fermân-ı âlîlerine imtisâlen derûn-ı arzda zikr olunduğu üzere ashâb-ı hayrâtdan merhûm Sarıca Paşa ve Umur Bey Evkāfı’nın tevliyeti evlâd-ı evlâdının ekber ve aslahına meşrûta olmağın hâlâ evlâdiyet ve meşrûtiyet üzere mütevelliyesi olan Şerîfe Peykhan Hatun’un yedinde olup işbu bin yüz yetmiş bir senesi Recebi’nin sekizinci günü târîhiyle müverraha ve hâlâ Edirne kādısı mevâlî-i i‘zâmdan İshakzâde şerîf Yahya Efendi ve Haremeynü’ş-şerifeyn müfettişi vekîli es-Seyyid Mehmed Efendi dâ‘îlerinin mühürleri mutâbık imzâlarıyla mümzât ve hatemleriyle mahtûme ve vâkıf-ı mezbûrun evlâd-ı evlâdından merkūme Şerife Peykhan Hatun’un ekber ve aslahiyet ve umûr-ı vakfı rü’yete her vechile elyak olduğunu nâtıka bir kıt‘a hüccet-i şer‘iyyeye nazar olundukda uslûbu resm-i sakka muvâfıka ve mazmûnu şer‘-i şerîfe mutâbıka olup ihticâca sâliha olmağla mütevelliye-i mezbûrenin iltimâs eylediği Küçük Evkāf’a kayda şâyeste idüğü ma‘lûm-ı devletleri buyuruldukda emr ü fermân hazret-i veliyyü’l-emrindir.<br><br>Fî-gurreti Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42200"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42202"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>