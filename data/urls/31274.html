﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 446<br>Hüküm no: 520<br>Orijinal metin no: [76a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Mehmed’in, değirmen davasında Osman Ağa b. Mustafa’nın vârisleri Halil, Esma ve Hafize’deki alacağını taksitlendirdiği</b><br><br>Beykoz’da değirmen i‘lâmı<br><br>Ma‘rûz<br><br>Sâhib-i arzuhâl el-Hâc Ahmed b. el-Hâc Mehmed nâm kimesne bi’l-ma‘iyye rü’yete me’mur Haremeyni’ş-şerîfeyn müfettişi müderrisîn-i kirâmdan Mehmed Atâullah Efendi ile Çarşamba günü arz odasında huzûr-ı âsafîde akd olunan meclis-i şer‘-i münîrde müteveffâ Osman Ağa b. Mustafa’nın sulbî evlâd-ı kibârı Halil nâm kimesne ile zâtları mu‘arrefe Esma ve Hâfıze nâm Hatunlar mahzarlarında bâbü’s-sa‘âdeti’ş-şerîfe ağası nezâretinde âsûde evkāfdan has odabaşı esbak merhûm <<müteveffâ Osman Ağa b. Mustafa>> Behruz Ağa vakfının mütevellîsi Mehmed Emin Efendi b. Süleyman ile Cezayirli Ahmed Paşa Vakfı Mütevellîsi Yusuf b. Mustafa tarafından vekîl-i müsecceli câbi-i vakıf el-Hâc Ahmed b. Hasan hâzır oldukları hâlde mezbûrûnun babaları müteveffâ-i merkūm Osman Ağa hayatında bin iki yüz on üç senesi Muharremi gurresinde malımdan ve yedimden iktirâz ve kabz eylediği dokuz yüz guruş mukābelesinde medîne-i Üsküdar’a muzâfe Yoros nahiyesine tâbi‘ Beykoz kasabasında vâki‘ ve vakfeyn-i mezkûreyn müstegallâtından ma‘lûmü’l-hudûd dört horosu [76b] müştemil bir bâb değirmen ile ittisâlinde kâin bir bâb fırından şehriye otuz akçe îcâreli hisse-i ma‘lûmesini her ne zamân deyn-i mezkûrunu edâ ederse zikr olunan hisse geri redd-i ferağ olunmak üzere ol vechile vefâen bâ-re’y-i mütevellî bana fâriğ olup deyn-i mezkûrunu edâ etmeden merkūm Osman Ağa fevt ve tereke-i vâfiyesine evlâdı işbu mezbûrûn vaz‘-ı yed ve bu esnâda bi-kazâillâhi te‘âlâ akarât-ı mezkûre muhterik olup zikr olunan değirmen ile fırının ahâlî-i kasaba-i mezkûreye lüzumu olduğundan ber-mûceb-i şürût-ı nizâm-ı kadîm müceddeden binâ olunması için fermân-ı âlî sâdır olup vefâen tasarrufumda olduğuna binâen tazyîk etmeleriyle müteveffâ-i merkūm zimmetinde alacağım olan meblağ-ı merkūm dokuz yüz guruşu tereke-i vâfiyesinden bana edâ-birle arsa-yı mezkûre hisselerini babaları intikālından bâ-re’y-i mütevellî tefevvüz etmek üzere mezbûrûna tenbîh olunmak murâdımdır deyü da‘vâ eylediğimde onlar dahi cevâblarında babamız müteveffâ-i merkūm hisse-i mezkûreyi makbûzu olan meblağ-ı merkūm dokuz yüz guruş mukābelesinde sana kat‘iyyen ferağ ve kasr-ı yed edip bedel-i mezkûra müte‘allika âmme-i da‘vâdan zimmetini ibrâ dahi etmişdik deyü beni def‘a tasaddî ve ol vechile nizâ‘ sadedinde iken bâ-vesâtet-ı muslihîn ben mârru’z--zikr dokuz yüz guruş da‘vâmdan verese-i evlâd-ı mezbûrûn Halil ve Esma ve Hafîze ile üç yüz elli guruşa ba‘de akdi’l-musâlahati ve’l-kabûl mâ‘adâya müte‘allika âmme-i de‘âvîden ben mezbûrûnun zimmetlerini onlar dahi arsa-yı mezkûreden hisse-i merkūmeye müte‘allika da‘vâdan benim zimmetimi her birimiz kabûlümüzü hâvi ibrâ ve iskāt eylediğimizden sonra mütevellîyân-ı mezbûrân dahi müteveffâ-i merkūmun hayatında ber-vech-i muharrer bana fâriğ olduğu şehriye otuz akçe îcâreli hisse-i mezkûreleri evlâd-ı mezbûrûnun keff-i yedlerinden kat‘iyyen benim tasarrufumu re’y etmeleriyle ben dahi ber-mantûk-ı fermân-ı âlî müceddeden binâsına mübâşeret ve verese-i evlâd-ı mezbûrûn Halil ve Esma ve Hafîze ile dahi külliyen kat‘-ı münâza‘a edip lâkin bedel-i sulh-i merkūm üç yüz elli guruşu verese-i evlâd-ı mezbûrûnun hâlen ve def‘aten bana bir vechile edâya kudretleri olmayıp ber-vech-i âtî istimhâl etmeleriyle târih-i i‘lâmdan beher şehr yirmişer guruş verip on yedi buçuk ay tamamına değin müeccelen ve muksitan deyn-i mezkûrlarını bana edâ ve îfâ etmek üzere verese-i evlâd-ı mezbûrûnu rızâmla imhâl ve te’cîl eylediğimde onlar dahi ber-vech-i muharrer edâya ta‘ahhüd eylediler dediğini verese-i evlâd-ı mezbûrûn ile mütevellîyân-ı mezbûrândan her biri bi’l-asâle ve bi’l-vekâle tasdîk eyledikleri İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-27 Receb sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31273"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31275"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>