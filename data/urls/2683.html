﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 309<br>Hüküm no: 365<br>Orijinal metin no: [68a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muammer Hatun’un boşandığı eşi Hasan aleyhindeki alacak iddiasından men olunması</b><br><br>Mahmiye-i İstanbul’da Tercümân Yunus mahallesi sâkinelerinden Muammer bt. Abdullah nâm hatun meclis-i şer‘-i şerîfde zevc-i mutallıkı işbu bâ‘isü’l-kitâb Hasan b. Ali nâm kimesne <<meclis-i şer‘-i şerîfde>> mahzarında üzerine da‘vâ ve takrîr-i kelâm edip mezbûr Hasan târîh-i kitâbdan on gün mukaddem beni bâyinen tatlîk etmeğin zimmetinde mütekarrir ve ma‘kūdün-aleyh olan iki bin altı yüz akçe mehr-i müeccelim ve cihet-i karzdan on iki esedî guruş hakkım zimmetinde kalmış idi, suâl olunup meblağayn-ı mezbûreynin mezbûr Hasan’dan alıverilmesi matlûbumdur dedikde gıbbe’s-suâl mezbûr Hasan cevâbında müdde‘iye-i mezbûre târîh-i mezbûrda benim ile huzûr-ı Müslimînde zimmetinde mütekarrir ve ma‘kūdün-aleyh olan iki bin altı yüz akçe mehr-i müecceli ve nafaka-i iddet-i mu‘ayyene-i ma‘lûmesi üzerlerine ve me’ûnet-i süknâsı dahi kendi üzerine olmak üzere muhâla‘a-i sahîha-i şer‘iyye ile muhâla‘a edip ben dahi hul‘-ı mezbûru kabûl eylediğimden sonra cihet-i mezbûreden zimmetimde hakkı olan meblağ-ı mezkûr on iki esedî guruşu dahi benden taleb ve da‘vâ ve ben dahi inkâr eylediğimde meblağ-ı mezbûr on iki esedî beş yüz akçeye sulh olup ben dahi sulh-ı mezbûru kabûl ve bedel-i sulh olan beşyüz akçeyi her otuz gün tamâmında yüz akçe verip beş ay tamâmına değin edâ-i deyn etmek üzere taksît etmiş idi[m] deyü def‘le mukābele edicek gıbbe’l-istintâk ve akībü’l-inkâr mezbûr Hasan müdde‘âsını isbât sadedinde iken merkūme Muammer mezbûr Hasan ile târîh-i mezbûrda vech-i muharrer üzere mehr-i müeccel ve nafaka-i iddeti üzerlerine ve me’ûnet-i süknâsı dahi kendi üzerine olmak üzere muhâla‘a edip ve meblağ-ı mezbûr on iki esedî guruşu dahi beşyüz akçeye sulh olup bedel-i sulh-ı mezbûr her otuz gün tamâmında yüzer akçe verip deyn-i mezbûru beş ay tamâmına dek edâ etmek üzere taksît etdiğini tâyi‘an ikrâr u i‘tirâf etmeğin mûcebince müdde‘iye-i mezbûre Muammer vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 4 min-Şa‘bâni’l-mu‘azzam sene 1081.<br><br>Şuhûdü’l-hâl: Şükrullah Bey b. Mustafa, Abdi Çelebi b. Hüseyin, Mehmed Çelebi b. Abdullah, Veli b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=2682"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2684"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>