﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 380<br>Hüküm no: 564<br>Orijinal metin no: [65b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Cafer b. Bedreddin’in, İsmail Efendi’de ev satışından kalan alacağını tahsil ettiği</b><br><br>Mahmiye-i İstanbul’da Karagümrük mahallesi sâkinlerinden olup bi’l-fi‘il şehirde sâkin olan Cafer b. Bedreddin nâm kimesne tarafından husûs-ı âti’z-zikre vekîl olup, nehc-i şer‘î üzre vekâleti sâbite olan Kara Mehmed nâm kimesne meclis-i şer‘-i şerîfde İsmail Efendi mahzarında üzerine bi’l-vekâle da‘vâ edip, bundan akdem müvekkilim mezbûr Cafer mahalle-i mezbûrede vâki‘ lede’l-ahâlî ma‘lûmü’l-hudûd olan bir mülk menzilini mûmâ-ileyh İsmail Efendi’ye on iki bin nakd-i fiddî akçeye bey‘-i kat‘î ile bey‘ edip, ol dahi iştirâ ve kabûl etdikden sonra semeni merkūmdan on bir bin akçesin ahz u kabz edip, bin akçesi mezbûr İsmail Efendi’nin zimmetinde bâkī kalmışdır. Suâl olunup vekâlet-i mahkiyem hasebiyle alıverilmesini taleb ederim dedikde, gıbbe’s-suâl mezbûr İsmail Efendi ikrâr edip, fi’l-vâki‘ vech-i muharrer üzre merkūm Cafer’den menzil-i mezbûru on iki bin akçeye iştirâ edip, meblağ-ı merkūmdan on bir bin akçeyi benden taleb ve da‘vâya mezbûr Kara Mehmed’i vekîl ettiği ma‘lûmum değildir deyi inkâr etmeğin, mezbûr Kara Mehmed’in sıdk-ı makāline beyyine taleb olundukda, udûl-i ahrârdan Ramazan Efendi b. Bedreddin ve Cavid b. Abdullah nâm kimesneler li ecli’ş-şehâde hâzırân bi’l-meclis olup, gıbbe’l-istişhâd edâ-yı şehâdet-i şer‘iyye edip, fi’l-vâki‘ vech-i muharrer üzre mezbûr Cafer zikr olunan menzil bahâsından olan meblağ-ı bâkī bin akçeyi mûmâ-ileyh İsmail Efendi’den taleb ve da‘vâ ve ahz u kabz ve îsâle mezbûr Kara Mehmed’i huzûrumuzda vekîl etti. Bu husûsa şâhidleriz, şehâdet dahi ederiz dediklerinde gıbbe ri‘âyet-i şerâ’iti’l-kabûl şehâdetleri hayyiz-i kabûlde vâki‘ oldukdan sonra, mûcibi ile hükm olundu. Mâ hüve’l-vâki‘ ketb [olundu]. [Tarih yazılmamıştır]. [Şuhûdü’l-hâl:] el-Hâc Ali b. Abdullah, Halil b. Hacı İbrahim, Halil b. Hüdâverdi, Mahmud b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=24668"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24670"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>