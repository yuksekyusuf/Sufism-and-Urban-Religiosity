﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 119<br>Hüküm no: 38<br>Orijinal metin no: [13b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Efendi’nin Mustafa’ya olan borcunun terekesinden ödenmesi</b><br><br>Mahmiye-i İstanbul’da Debbâğ Yunus mahallesinde sâkin bâ‘isü’l-kitâb el-Hâc Mustafa b. Hüseyin nâm kimesne mahfil-i kazâda mahmiye-i mezbûrede Cevvîzâde mahallesi ahâlîsinden olup Mısır’dan gelirken sefînede bundan akdem vefât eden Mehmed Efendi b. Mustafa’nın sulbî oğlu Abdullah nâm sagīrin tesviye-i umûruna savb-ı şer‘den mansûb vasîsi olmağla terekesine vâzı‘u’l-yed olan li-ebeveyn kız (er) karındaşı Süleyman Çelebi b. Mustafa muvâcehesinde üzerine da‘vâ ve takrîr-i kelâm edip müteveffâ-yı mezbûr zimmetinde yedimden müşterâ ve makbûz vezn ve mikdârı beynimizde ilm-i şer‘î ile ma‘lûm yağ ve bal semenlerinden ba‘de-külli’l-hesâb elli guruş hakkım olup hattâ hâl-i kemâl-i sıhhatinde fevtinden iki buçuk sene mukaddem cihet-i merkūmeden bana vâcibü’l-edâ deyni olduğunu huzûr-ı Müslimînde ikrâr ve işhâd edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı Müslimînden Emin Bey mahallesinde Hüseyin Efendi b. Osman ve Süleymaniye mahallesinde İsmail Çelebi b. Mehmed li-ecli’ş-şehâde meclis-i şer‘a hâzırân olup istişhâd olundukda fi’l-hakīka [14a] müteveffâ-yı mezbûr Mehmed Efendi b. Mustafa hâl-i kemâl-i sıhhatinde fevtinden iki buçuk sene mukaddem yedinden müşterâ ve makbûz vezn ve mikdârı beynlerinde ma‘lûm yağ ve bal semenlerinden ba‘de-külli’l-hesâb müdde‘î-i mezbûra zimmetinde elli guruş deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd-şüd.<br><br>Fî 20 min-Muharrem sene 1110<br><br>Şuhûdü’l-hâl: es-Seyyid Abdülmuti Efendi, es-Seyyid Abdullah Efendi b. İbadzâde, Mehmed Rûşenî Efendi b. ( ), Çukadâr el-Hâc Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=36981"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36983"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1231"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>