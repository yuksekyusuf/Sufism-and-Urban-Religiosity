﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 371<br>Hüküm no: 320<br>Orijinal metin no: [101b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>[Mükerrer Kayıt] Emine bt. Pir İlyas’ın evininin varislerine ait olduğu ve Haremeyn Evkafı mütevellisinin müdahalesinin engellenmesi</b><br><br>Husûs-ı âti’l-beyânı mahallinde vukū‘u üzere tahrîr için adam taleb olundukda savb-ı şer‘den Mevlânâ Abdurrahman irsâl olunup ol dahi zeyl-i kitâbda isimleri mastûr olan Müslimîn ile menzil-i âti’z-zikre varıp akd-i meclis ettiklerinde mahrûse-i İstanbul’da Haremeyn-i Şerîfeyn Evkāfı’na bi’l-fi‘il mütevellî olan fahrü’l-emâsil ve’l-a‘yân Hüseyin Bey b. Mekkî [Memi] mahrûse-i mezbûrede mahallâtından Arabacı Bayezid mahallesinde sâkine iken müteveffât olan Emine bt. İlyas nâm hatunun li-ebin karındaşı kızları ve ale’l-vechi’l-inhisâr vâriseleri olup menzil-i âti’z-zikre vâzı‘ateynü’l-yed oldukları nehc-i şer‘î üzere sâbite olan Âişe Hatun ve Meliki Hatun ibnetey Hasan mahzarlarında üzerlerine takrîr-i da‘vâ edip mahalle-i mezbûrede vâki‘ bir cânibi Hasan Çelebi b. Ahmed mülkü ile ve bir cânibi Abdülaziz el-müezzin mülkü ile ve iki cânibi tarîk-i âm ile mahdûd olup dâhiliyye ve hâriciyyesi büyût-ı müte‘addideye ve zâtü’l-eşcâr-ı müsmire ve gayr-i müsmire muhavvatayı müştemil olan menzilini mülkünde olduğu hâlde Haremeyn-i Şerîfeyn fukarâsına vakfedip lâkin kable’t-teslîmi ile’l-mütevellî ve’t-tescîli’ş-şer‘î müteveffât olmuşdur. Hâlâ menzil-i mezbûr vech-i muharrer üzere fukarâ-i mezkûrîne vakfolmuş iken mezbûretân Âişe Hatun ve Meliki Hatun üzerine bi-gayrı hakkın vaz‘-ı yed ve tasarruf ederler yed-i âdiyelerin kasr ve izâleden sonra cânib-i vakf-ı mezbûra teslîm ettirilmek matlûbumdur dedikde gıbbe’s-suâl merkūmetân takrîr-i makāl edip menzil-i mezbûr müteveffât-ı mezbûreden bize intikāl etmiş mülk-i mevrûslarımızdır müteveffât-ı mezbûre vech-i muharrer üzere vakfettiği ma‘lûmum değildir deyu inkârile cevâb verdiklerinde mevlânâ-yı merkūm vech-i meşrûh üzere mahallinde tahrîr edip ba‘dehû gelip ihbâr ettikden sonra tekrâr tekrâr meclis-i şer‘de mezbûretân Âişe Hatun ve Meliki Hatun mütevellî-i merkūmdan da‘vâsını mübeyyine beyyine taleb ettiklerinde ikāmet-i beyyine için istimhâl edip mehl-i şer‘î verilip imhâl-i mezbûr müddeti münkaziye olup ikāmet-i beyyineden âciz olmağla istihlâf edicek mezbûretân Âişe Hatun ve Meliki Hatun mûriseleri olan müteveffât-ı mezbûre menzil-i merkūmu vech-i muharrer üzere vakfettiği ma‘lûmları olmadığına gıbbe’t-tahlîf mahzar-ı hasm-ı mezbûrda yemîn billâh ettiklerinden sonra mezbûretân dahi fakīreler olup ve mütevellî-i mezbûr da‘vâsında teslîm-i mütevellî ve tescîl-i şer‘î olmadığın tasrîh etmeğin mütevellî-i merkūm da‘vâdan men‘ ve menzil-i mezbûr merkūmetânın yedlerinde hâlâ ibkā olunup bi’t-taleb ketb olundu.<br><br>Tahrîren fî-evâili şehri Saferi’l-hayr li-sene isneyn ve selâsîn ve elf.<br><br>Şühûdü’l-hâl: Fahrü’l-emâsil Bekir Ağa b. Ali, Fahrü’l-akrân Yusuf Bey b. Abdullah, Ömer Bey b. Abdullah, Osman Bey b. ( ) el-bevvâbü’s-sultânî, Mahmud Çelebi b. ( ) el-yesârî.</p>          <br><a title="Önceki sayfa" style="text-decoration:none" href="./ayrmetin.php?idno=11650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o725"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>