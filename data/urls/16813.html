﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 250<br>Hüküm no: 199<br>Orijinal metin no: [50a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Liko ve Kino adlı zimmîlerin Kara Hasanoğlu bahçesinde kiracı iken ölen Nilo v. Kino’nun çocukları ve vârisi olduklarını ispatlamaları</b><br><br>Havâss-ı Refîʻa kazâsından Yenikapı Mevlevîhâne kapısı hâricinde vâki‘ Kara Hasanoğlu bağçesi demekle ma‘rûf bağçede müstecir iken bundan akdem hâlik olan Nilo v. Kino nâm zimmînin sulbî kebîr oğulları ve ber-vech-i âtî vâris olduklarını iddiʻâ eden işbu râfiʻayü’s-sifr Liko ve Kino nâm zimmîler meclis-i şer‘-i şerîf-i enverde Hâslar beytülmâlı emîni olup hâlik-i mezbûrun terekesine bi’l-emâne vaz‘-ı yed eden fahrü’l-akrân İbrahim Ağa b. Halil mahzarında herbiri bi’l-verâse üzerine da‘vâ ve takrîr-i kelâm edip hâlik-i mezbûr Nilo v. Kino v. Yorgo nâm zimmî bizim babamız olup hatta müteveffâ-i mezbûr hâl-i hayâtında ve kemâl-i akl [u] sıhhatinde bizim babamız olup sulbî kebîr oğulları olduğumuzu Nasârâ muvâcehesinde kirâren ve mirâren ikrâr ve işhâd edip ol vechile terekesine bizden gayrı müstahikk-ı âhar olmayıp emîn-i merkūm beytülmâl olmak zuʻmuyla bi-gayr-ı hakkın vaz‘-ı yed eder, suâl olunup kasr-ı yedine tenbîh olunmak matlûbumuzdur dediklerinde gıbbe’s-suâl emîn-i mezbûr cevâbında hâlik-i mezbûrun terekesine bi’l-emâne vaz‘-ı yedini ikrâr lâkin müdde‘iyân-ı mezbûrânın ber-vech-i muharrer müddeʻâsını inkâr edicek, müddeʻiyân-ı mezbûrândan müddeʻâlarını mübeyyine beyyine taleb olundukda udûl-ı ahrâr-ı Nasârâ’dan olup Havâss-ı mezbûrede Topkapısı hâricinde diğer Kara Hasanoğlu bağçesinde mütemekkin Bice v. Simo ve Bayrampaşa’da Yenibağçe demekle ma‘rûf bağçede mütemekkin Hıristuvan v. Simo nâm zimmîler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka hâlik-i mezbûr Nilo v. Kino v. Yorgo nâm zimmî işbu müddeʻiyân-ı mezbûrânın babaları olup hatta hâlik-i mezbûr hâl-i hayâtında ve kemâl-i akl [u] sıhhatinde müddeʻiyân-ı mezbûrân Liko ve Kino nâm zimmîler sulbî oğulları olduğunu bizim muvâcehemizde kirâren ve mirâren ikrâr ve bizi işhâd edip ol vechile terekesine bunlardan gayrı müstahikk-ı âhar olduğu ma‘lûmumuz değildir, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de riʻâyeti şerâiti’l-kabûl şehâdetleri makbûle ve mûcebiyle baʻde’l-hükm mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilhicceti’ş-şerîfe sene semân ve hamsîn ve mi’e ve elf.<br><br>Şuhûdü’l-hâl: Ahmed Kethüdâ b. Mehmed, Ali Beşe b. İbrahim, Ahmed Efendi b. Mustafa, Mustafa Efendi b. Hüseyin.<br><br>Sarafi v. Nikola, Nikola v. Hıristo, Niçe v. Yorgi, Hıristo v. Aci Kostantin.</p>          <br><a title="Önceki sayfa" style="text-decoration:none" href="./ayrmetin.php?idno=16812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>