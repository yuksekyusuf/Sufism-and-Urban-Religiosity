﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 161<br>Hüküm no: 231<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal halkından vefat eden Süleyman'ın terekesinden beytülmala kalan ev hissesinin hanımı Saliha'ya satılması</b><br><br>Medîne-i Üsküdar’a muzâfe Adalar nâhiyesine tâbi‘ Kartal’da sâkin iken bundan akdem fevt olan Süleyman nâm müteveffânın verâseti zevce-i metrûkesi Saliha bt. Hüseyin nâm hatuna münhasıra olup gayri vâris-i ma‘rûfu olmamağla rub‘u mezbûre Saliha Hatun’a ve sülüs beytülmâl-i hâssaya âid ve râci‘ olduğu mâlından karye-i mezbûrede bi’l-fi‘il hâssa beytülmâlcı olup vech-i meşrûh üzere mezbûrun muhallefâtına vâzı‘u’l-yed olan karye-i mezbûre zâbiti Himmet Bey meclis-i şer‘-i hatîr-i lâzımü’t-tevkīrde işbu bâ‘isü hâzihi’l-vesîka merkūme Saliha Hatun mahzarında takrîr-i kelâm edip müteveffâ-yı mezbûr Süleyman’ın cümle muhallefâtından olup karye-i mezbûrede vâki‘ bir tarafdan Kasab Ömer mülkü ve bir tarafdan el-Hâc Ali mülkü ve bir tarafdan Süleyman Bey mülkü ve bir tarafdan tarîk-i âm ile mahdûd bir bâb oda ve bir mikdâr bağçe ve kenîfi müştemil mülk menzilin nısf hisse-i şâyi‘asını cemî‘ tevâbi‘ ve levâhıkı ile sûk-ı sultânîde kirâren ve mirâren müzâyede olunup ragabât-ı nâs bi’l-külliye munkatı‘a oldukdan sonra iki bin yüz altmış akçede merkūme Saliha Hatun üzerinde karâr edip ziyâde [ile] tâlib-i âhar zuhûr etmemeğin menzil-i mezbûrun nısf hisse-i şâyi‘asını meblağ-ı merkūm iki bin yüz altmış akçeye bey‘-i bâtt-ı kat‘î ile merkūme Saliha Hatun’a bey‘ ve teslîm ol dahi minvâl-i muharrer üzere iştirâ ve tesellüm ve kabz eyledikden sonra semeni olan meblağ-ı merkūm iki bin yüz altmış akçeyi merkūme Saliha Hatun yedinden bi’l-emâne ahz u kabz eyledim, ba‘de’l-yevm menzil-i mezbûrun nısf hisse-i şâyi‘ası merkūme Saliha Hatun’un mülkü olup keyfe mâ teşâ ve tahtâr mutasarrıfa olsun dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’r-râbi‘ min-Şevvâli’l-mükerrem li-sene ışrîn ve mi'e ve elf.<br><br>Şuhûdü’l-hâl: el-Hâc Yusuf, Halil Ağa, Ebubekir Beşe, İbrahim Beşe, Mehmed Beşe, Mustafa Çelebi, Mehmed Çelebi, Ömer Beşe, Hüseyin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=36682"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36684"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>