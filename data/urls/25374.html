﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 447<br>Hüküm no: 487<br>Orijinal metin no: [60b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mustafa’nın atının basarak öldürdüğü Halil b. Mustafa için ödediği diyet</b><br><br>İbrâ.<br><br>Mahmiye-i İstanbul’da Davudpaşa mahallesi ahâlîsinden Hüseyin b. Mustafa nâm şâbb-ı emred meclis-i şer‘de Halil b. el-Hâc Mustafa nâm sagīrin vasîyy-i şer‘îsi Reftar bt. Abdullah tarafından ikrâr-ı câ’i’z-zikri tasdîka vekîl olup nehc-i şer‘î üzere vekâleti sâbite olan Mustafa Ağa b. Mehmed mahzarında bi-tav‘ihiikrâr ve takrîr-i kelâm edip târih-i kitâbdan yirmi gün mukaddem bir at üzerine bindiğimden sonra ürküp koşdukda başın zabtedemeyip ol at mezbûr [Halil b.] el-Hâc Mustafa’yı basıp öldürdükde bana diyet lâzım gelir dememden sagīr-i mezbûr için vasîsi mezbûra beş bin beş yüz akçe olmak üzere dört bin beş yüz nakd akçe ve bin akçe kıymetli bir çukalı tîrkeş vermiş idim el-hâletü hâzihî bana diyet lâzım gelmediğine âlim olmağla meblağ-ı mezbûr beş bin beş yüz akçe da‘vâsından sagīr-i mezbûru ibrâ-i âmm [ve] kātı‘u’n-nizâ‘ ile ibrâ ve ıskāt eyledim dedikde gıbbe’t-tasdîkı’l-mu‘teber mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Hüseyin Efendi el-Burûsî, Hasan Efendi el-mukayyid, İnebahtı alaybeyi Süleyman Ağa, fahrü’l-kuzât Fazlı Efendi, Abdi Çelebi b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25373"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25375"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b447"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1006"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>