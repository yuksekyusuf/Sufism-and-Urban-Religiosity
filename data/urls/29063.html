﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 153<br>Hüküm no: 85<br>Orijinal metin no: [25a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beledî yastık ve döşek dokuyanların alaca dokumamaları</b><br><br>Beledî yastık i‘lâmı Bâ mühr-i hazret-i Efendi. Ma‘rûz-ı dâ‘î-i devletleridir [ki] Medîne-i Tire’de beledî yastık ve döşek dokuyan beledîci tâifesinden Hasan b. Abdullah meclis-i şer‘de medîne-i mezbûrede alaca dokuyan alacacı tâifesinden el-Hâc Mehmed b. Abdullah ve İsmail b. Hasan mahzarlarında, bez dokuduğu beledî yastık ve döşeği bey‘ ü şirâsında usret çekmekle alaca dokuduğumuza mezbûrân alacacı tâifesi bî-vech mâni‘ olurlar deyû da‘vâ ettikde mezbûrân alacacı tâifesi cevâblarında, kadîmü’l-eyyâmdan ilâ hâze’l-ân medîne-i mezbûrede alaca dokuyan alacacı başka ve bedelî yastık ve döşek dokuyan beledîci başka hırfet olup her biri kendiye mahsûs olan san‘atını dokuyup âharın san‘atına karışagelmeyip nizâm-ı hâlimiz bu vech üzre muntazam iken mezbûr Hasan ve sâir beledîci tâifesi kendi san‘atlarına kanâ‘at etmeyip, bize mahsûs olan alacayı dahi dokuyup beynimizde bâ‘is-i ihtilâl olduklarından mâ‘adâ mezbûrlar üstâda hizmet ve tekmîl-i san‘at etmeyip, kethüdâ ve yiğitbaşı ve ihtiyârlar ma‘rifetleriyle başka çıkmadan bize mahsûs olan alacayı dokuyup kalb ve redî olmağla ibâdullâhı dahi ızrâr ve kānûn-ı kadîme mugāyir te‘addî etmeleriyle Dîvân-ı âlî’ye arzuhâl eylediğimizde men‘ ü def‘ olunmak bâbında yedimize işbu emr-i şerîf-i cihân-mutâ‘ dahi ihsân olunmuşdur deyû bir kıt‘a emr-i şerîf-i vâcibü’l-imtisâl ibrâz eyleyip, feth ve kırâat olundukda mazmûn-ı münîfi min külli’l-vücûh takrîr-i meşrûhlarına mutâbık bulunup ve hakīkat-i hâl bi’l-cümle alacacı tâifesinin takrîr-i meşrûhları üzre olduğunu vukūf-ı tâmları olan bezzâzlar kethüdâsı ve yiğitbaşısı ve ihtiyârlarından isimleri cerîdede mazbût on beş nefer müslimîn mezbûr Hasan muvâcehesinde ihbâr etmeğin, ber mûceb-i emr-i şerîf-i âlîşân nizâm-ı kadîme muhâlif te‘addîden mezbûr Hasan men‘ olunduğu huzûr-ı âlîlerine i‘lâm olundu. Fermân men lehü’l-emrindir. Fî 14 Zilka‘de sene [11]38.</p>          <br><a title="Önceki sayfa" style="text-decoration:none" href="./ayrmetin.php?idno=29062"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29064"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>