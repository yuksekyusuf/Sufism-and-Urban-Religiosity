﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 114<br>Hüküm no: 62<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed’den kalan ev ve bahçe Mustafa Ağa’ya satılmış olduğundan varislerden Hüseyin’in bu mülklerde hakkı olmadığı</b><br><br>Mu‘ârazadan men‘<br><br>Vilâyet-i Anadolu’da İznik kazâsına tâbi‘ Dutluca nâm karyede sâkin iken bundan akdem vefât eden es-Seyyid Ahmed b. Mustafa b. Abdullah’ın verâseti zevcesi Şerife Fâtıma bt. (°) nâm hatun ile sulbî sagīr oğulları es-Seyyid Zeyneddin ve es-Seyyid Abdurrahman ve sulbiye sagīre kızı Şerife Hadîce’ye münhasıra kable’l-kısmet sagīr-i mezbûr es-Seyyid Zeyneddin dahi vefât edip verâseti vâlidesi mezbûre Şerife Fâtıma li-ebeveyn er karındaşı mezbûr es-Seyyid Abdurrahman ve kız karındaşı mezbûre Şerife Hadîce’ye münhasıra kable’l-kısmet sagīr-i mezbûr es-Seyyid Abdurrahman dahi vefât edip verâseti vâlidesi mezbûre Şerife Fâtıma ile li-ebeveyn kız karındaşı mezbûre Şerife Hadîce ve li-ebeveyn ammisi es-Seyyid Hüseyin nâm kimesneye münhasıra ve tashîh-i meseleleri bi-tarîkı’l-münâsahati’ş-şer‘iyye bin seksen sehmden olup sihâm-ı mezbûreden üç yüz doksan dört sehmi mezbûre Şerife Fâtıma’ya ve beş yüz seksen sekiz sehmi mezbûre Şerife Hadîce’ye ve doksan sekiz sehmi mezbûr es-Seyyid Hüseyin’e isâbeti tahakkukundan sonra mezbûr es-Seyyid Hüseyin meclis-i şer‘-i hatîr-ı lâzımü’t-tevkīrde İznik subaşısı bâ‘is-i hâze’l-kitâb Mustafa Ağa b. Mehmed muvâcehesinde üzerine da‘vâ ve takrîr-i kelâm edip müteveffâ-yı evvel-i mezbûrun terekesinden olup mezbûr Mustafa Ağa’nın yedinde olan hüccet-i şer‘iyyede tahdîd olunduğu vech üzere mesbûku’z-zikr Dutluca karyesinde vâki‘ bir bâb mülk menzil ve üç kıt‘a mülk bahçeden bi-tarîkı’l-münâsaha tashîh-i mezkûr üzere bana isâbet eden doksan sekiz sehm hisse-i irsiyemi Mustafa Ağa bi-gayr-ı hakkın fuzûlî kabz etmekle suâl olunup kasr-ı yed ve mahallinde bana teslîme mezbûr Mustafa Ağa’ya tenbîh olunmak matlûbumdur dedikde gıbbe’s-suâl mezbûr Mustafa Ağa cevâbında müdde‘î-i merkūm es-Seyyid Hüseyin zikr olunan menzil ve bahçeden doksan sekiz hisse-i irsiyesini bin yüz elli bir senesi Zilka‘desinin on beşinci günü şer‘iyyâtî fazîletli Mehmed Efendi huzûrunda otuz guruşa mezbûre Şerife Hadîce’ye bey‘ ve semeninden zimmetini ba‘de’l-ibrâ mezbûre Şerife Hadîce dahi semen-i ma‘lûma bana bey‘ etmeğin mülk-i müşterâm olmak üzere bi-hakkın zabt ederim deyü mazmûnu min-külli’l-vücûh takrîrine mutâbık târîh-i mezkûruyla müverrah ve mûmâ-ileyhin imzâsıyla mümzâ ve hâtemiyle mahtûm bir kıt‘a hüccet-i şer‘iyye ibrâzıyla def‘ edicek gıbbe’l-istintâk ve’l-inkâr mezbûr Mustafa Ağa’dan mazmûn-ı hüccet-i mezkûreye beyyine taleb olundukda udûl-ı ahrâr-ı ricâl-i Müslimînden ve zeyl-i hüccet-i mezkûrda isimleri mastûr İbrahim Ağa b. Mehmed ve es-Seyyid Mehmed b. es-Seyyid Hasan ve Mehmed b. Musli ve Hüseyin b. Hacı İbrahim nâm kimesneler li-ecli’ş-şehâde meclis-i şer‘a hâzırûn olup isre’l-istişhâd fi’l-hakīka işbu müdde‘î-i mezbûr es-Seyyid Hüseyin müteveffâ-yı evvel-i mezbûrun terekesinden olup vilâyet-i Anadolu’da İznik kazâsına tâbi‘ Dutluca nâm karyede vâki‘ merhûm Mustafa Ağa’nın yedinde olan hüccet-i şer‘iyyede tahdîd olunduğu vech üzere bir bâb mülk menzil ve üç kıt‘a mülk bahçeden bi-tarîkı’l-münâsaha tashîh-i mezkûr üzere hissesine isâbet eden doksan sekiz sehm hisse-i irsiyesini bin yüz elli bir senesi Zilka‘desinin on beşinci günü şer‘iyyâtî fazîletlü Mehmed Efendi huzûrunda bizler hâzır olduğumuz halde mezbûre Şerife Hadîce’ye otuz guruşa bey‘ ve semeninden zimmetini ba‘de’l-ibrâ yedine işbu hüccet-i şer‘iyyeyi vermişdi bizler bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr es-Seyyid Hüseyin bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Zilhicceti’ş-şerîfe sene 1152.<br><br>Şuhûdü’l-hâl: Mehmed Çelebi b. Abdullah, Salih Çelebi b. Süleyman, Molla Hüseyin du‘âcı, es-Seyyid Mustafa b. Hasan, es-Seyyid Ali b. Mehmed, Boşnak Ahmed b. Şa‘bân</p>          <br><a title="Önceki sayfa" style="text-decoration:none" href="./ayrmetin.php?idno=6277"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6279"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>