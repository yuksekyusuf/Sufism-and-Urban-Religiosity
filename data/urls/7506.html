﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 371<br>Hüküm no: 466<br>Orijinal metin no: [60a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İsa mahallesinden daha önce ihraç edildiği halde tekrar ikamet etmeye başlayan Saltana bt. Petro’nun mahallede ikamet etmemeyi taahhüt ettiği</b><br><br>Ma‘rûz<br><br>Mahmiye-i İstanbul’da Balatkapısı dâhilinde el-Hâc İsa mahallesi imâmı el-Hâc Hasan Efendi b. Abdurrahman ve ahâlîsinden Ali Çelebi b. Mehmed ve Halil b. Mustafa nâm kimesneler ile mahalle-i mezkûr mütemekkinlerinden Yorgi v. Dimitri ve Panayot v. Petro ve Yorgi v. Panayot ve Ligori v. Kostantin ve Vasil v. Mihal ve Mihal v. Nikola nâm zimmîler meclis-i şer‘-i enverde mahalle-i mezkûre ahâlîsinden Aleksan nâm zimmînin menzilinde bundan akdem müste’cireten sâkine olup kendi hâlinde olmamağla ihrâc olunan Saltana bt. Petro nâm Nasrâniye muvâcehesinde merkūme Saltana sû’-i hâl üzere olmağla mukaddemâ menzil-i mezkûrdan ihrâc olunmuşiken şimdi yine menzil-i mezkûra gelip gecelerde yatmağla merkūmeden bir vechile emn ü râhatımız yokdur deyü teşekkî eylediklerinde merkūme Saltana dahi fîmâ-ba‘d mahalle-i mezkûreye gelmemek üzere ta‘ahhüd edip ol vechile kat‘-ı nizâ‘ eyledikleri Mahkeme-i Bâb’dan tescîl ve bi’l-iltimâs huzûr-ı âlîlerine i‘lâm olundu.<br><br>Fî 30 Şevval sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7505"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7507"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>