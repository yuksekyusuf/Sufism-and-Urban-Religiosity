﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 644<br>Hüküm no: 1057<br>Orijinal metin no: [119b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tirkeşe karyesi Subaşısı Molla Mustafa’nın haksız yere el koyduğu Hasan’ın berber aletleriyle karısı Hatice’nin kıymetli eşyâlarını iâde etmesi</b><br><br>Maʻrûz;<br><br>Sâhib-i arzuhâl Hasan Terkos nâhiyesine tâbiʻ Tirkeşe karyesi Subaşısı Molla Mustafa b. Abdullah muvâcehesinde mezbûr Molla Mustafa târîh-i iʻlâmdan on beş gün mukaddem karye-i mezbûrede menzilimde mevcûd berber âlâtını fuzûlen ahz eyledi deyü iddiʻâ ve zevcesi Hatice bt. Ali nâm hatun dahi târîh-i mezkûrda menzil-i merkūmda mevcûd eşyâ-i memlûkemden maʻlûmü’l-kıyye dört minder ve beş yasdık ve bir Mısır hasırı ve üç yorgan ve bir döşek ve iki çarşeb ve iki tancere bâ kapak ve altı sahan ve iki yan ihramı ve bir beyaz anteri ve bir destgâh ve iki gömlek ve iki don ve iki yüz zirâʻ keten bezi sopası mezbûr Molla Mustafa fuzûlen ahz eyledi deyü iddiʻâ eylediklerinde mezbûr Mustafa cevâbında mezbûr Hasan karye-i mezbûre sükkânından olup firâr ve gaybet etmekle nâhiye-i mezbûre nâibi Hüseyin Efendi maʻrifetiyle yedimde olan mümzâ defter mûcebiyle bi’l-emâne müddeʻî-i mezbûr Hasan’ın berber âlâtını ve mezbûre Hatice’nin eşyâ-i müddeʻâsından ber-mûceb-i defter ancak dört minder ve beş yasdık ve bir Mısır hasırı makbûzum olmuşdur deyü ikrâr ve iʻtirâf eylediği berber âlâtıyla ve dört [minder] ve beş yasdık ve bir Mısır hasırı mevcûd olmağla teslîme müteʻahhid ve mâʻadâ eşyâyı beyân içün mezbûre Hatice şâhide havâle olunduğu medîne-i Eyüb mahkemesinde tescîl olunup huzûr-ı âlîlerine iʻlâm olundu. Fermân hazret-i veliyyü’l-emrindir.<br><br>Fî 25 Şevvâl sene 1161</p>          <br><a title="Önceki sayfa" style="text-decoration:none" href="./ayrmetin.php?idno=18009"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18011"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b644"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>