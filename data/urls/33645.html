﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 275<br>Hüküm no: 218<br>Orijinal metin no: [43b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Hatice bt. Halil’in, eşi Halil b. Mehmed Emin’in köyüne gitmek istemediği</b><br><br>İtâ‘ate tenbîh<br><br>Ma‘rûz<br><br>Kurb-i Dârü’s-saltanati’s-seniyyede Baruthâne-i âmireye merbût Azadlı karyesi ahâlîsinden arzuhâlde ismi mezkûr Halil b. Mehmed Emin nâm kimesne meclis-i şer‘-i münîrde sahibe-i arzuhâl mu‘arrefetü’z-zât Şerife Hadîce bt. es-Seyyid Halil nâm hatun muvâcehesinde ben bundan akdemce mezbûre Şerife Hadîce Hatun’u Der-aliyye’den karye-i mezbûreye götürmek üzre altı yüz guruş mehr-i mu‘accel ve üç yüz elli guruş mehr-i müeccel tesmiyeleriyle İstanbul’da tezevvüc ve mehr-i mu‘accelini îfâ ettikden sonra karye-i mezbûreye götürüp duhûl ve üç ay hüsn-i mu‘âşeret etmiş iken zevce-i menkûha-i medhûlün-bihâm mezbûre Şerife Hadîce Hatun karye-i mezbûreden firâr ve Âsitâne-i aliyyeye gelip karye-i mezbûreye gitmekden imtinâ‘ ile bana itâ‘at ve hukūk-ı zevciyete ri‘âyet etmemekle suâl olunup benimle ma‘an karye-i mezbûreye gidip galak ve merâfıkı başka menzilimde ikāmet-birle bana itâ‘at ve hukūk-ı zevciyete ri‘âyete mezbûre Şerife Hadîce Hatun’a tenbîh olunmak matlûbumdur dedikde ol dahi cevâbında müdde‘î-i mezbûrun mehreyn-i mezkûreyn ile zevce-i menkûha-i medhûlün-bihâsı olduğunu ve mehr-i mu‘accelini istifâ eylediğini ve karye-i mezbûre Âsitâne-i sa‘âdete mesâfe-i sefer olmadığını ikrâr ve i‘tirâf edip ancak zevcim mezbûrun karyesine gitmem deyü imtinâ‘ ettikde ilzâm için fetvâ-yı şerîfeye lede’l-havâle tarafeyn mübâşir ma‘rifetiyle bi’l-muvâcehe varıp istiftâ eylediklerinde Zeyd bir kasaba ahâlîsinden Hind’i o kasabada tezevvüc ettikden sonra mehr-i mu‘accelini îfâ etmekle Hind’i mesâfe-i seferden ekall olan kendi karyesine götürmek istedikde Hind imtinâ‘a kādire olmaz deyü iftâ buyurulmağın mûcibince ber-muktezâ-yı şerî‘at-i garrâ mezbûre Şerife Hadîce Hatun karye-i mezbûreye gitmekden imtinâ‘a kādire olmadığı kendüye tefhîm ve karye-i mezbûrede zevci merkūmun galak ve merâfıkı başka menziline gidip itâ‘ate tenbîh olunduğu İstanbul Mahkemesi’nden huzûr.<br><br>Fî 24 C sene 1242<br><br>[Beyaz Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=33644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>