﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 74<br>Hüküm no: 40<br>Orijinal metin no: [8a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tırhala kazası kadılığından istifa etmiş olan Mehmed Esad Efendi’nin görev dönemine ait imza harcının ödenmesi</b><br><br>Ma‘rûz,<br><br>Sâdır olan fermân-ı âlîlerine imtisâlen ( ) vilâyet-i Rumeli’de vâki‘ Tırhala kazâsı kādısı sâbık es-Seyyid Mehmed Esad Efendi dâ‘îlerinin takdîm eylediği işbu arzuhâli hâmişinde mastûr derkenâra nazar olundukda kādı-i mûmâ-ileyhin iki yüz elli üç senesi Cumâdelûlâsı gāyetinde müddeti hitâma resîde olarak munfasıl olduğuna binâen ol vechile kazâ-i mezbûrun sene-i mezkûre Muharremi’l-harâmı selhinde vâki‘ Rûz-ı Hızırı’ndan sene-i merkūme Rûz-ı Kāsımı’na gelince ber-mu‘tâd harc-ı defter tevzi‘inden ber-mûceb-i irâde-i seniyye nizâmı vechile be-hesâb yevmü’l-kıst gāyet-i şehr-i mezkûre değin dört mâh müddetine isâbet eden meblağ kendüye ve sene-i mezbûre Cumâdelâhiresi gurresinden Rûz-ı Kāsım duhûlune değin isâbet eden meblağ hakkı tarafında i‘tâsı îcâb edeceğini bahisle Elviye-i hamse mutasarrıfı devletlü Mustafa Nuri Paşa hazretlerinin inzimâm-ı re’y ve ma‘rifetleriyle tesviye ve der-bâr-ı şevket-karâra bi’t-takdîm, emsâli misillü tenkîh ve îcâbı icrâ olunacak kazâ-i mezbûrun Rûz-ı Kāsım tevzî‘i harc defterinden ber-vech-i muharrer müddet-i mezkûresine isâbet eden hissesinin kendüye aldırılması bâbında vezîr-i müşârün-ileyhe hitâben mektûb-ı sâmîleri ısdârını istid‘â-yı inâyet eylediği arzuhâli meâlinden müstefâd ve bu makūle kuzât ve nüvvâbın tevzi‘den evvel hasbe’l-îcâb azl ve tebeddüllerinde harc-ı imzâ-yı defterin halef ve selef beyninde be-hesâb yevmü’l-kıst taksîm ve i‘tâsı ber-mûceb-i irâde-i seniyye nizâmı iktizâsından olduğu derkenârdan nümâyân olup ancak kādı-i mûmâ-ileyhin istîd‘âsı üzere kazâ-i mezbûrun Rûz-ı Kāsım defteri henüz vürûd etmemiş olduğu münfehim olmağla bu sûretde kazâ-i mezbûrun işbu sene-i mübâreke Şa‘bân-ı şerîfinde vâki‘ olan Rûz-ı Kāsım tevzî‘i defteri harc-ı imzâsından ber-mu‘tâd her ne hâsıl olur ise vech-i meşrûh üzere selef ve halef beyninde müddetlerine nazaran taksîm ve kādı-i mûmâ-ileyhin ber-minvâl-i muharrer dört mâh müddetine isâbet eden hisse-i musîbesi kādı-i mûmâ-ileyhe irsâl ve tavsîl ve halefi olan kimesneye isâbet eden meblağdan halefi tarafına i‘tâ buyurulmak iktizâ etmekle ol bâbda vezîr-i müşârün-ileyhe hitâben fermân-nâme-i sâmîleri ısdârı menût-ı re’y-i âlî idüğü huzûr-ı [âlîlerine i‘lâm olundu].<br><br>Fî 13 Ş sene [12]53.</p>          <br><a title="Önceki sayfa" style="text-decoration:none" href="./ayrmetin.php?idno=942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>