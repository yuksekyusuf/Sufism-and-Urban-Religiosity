﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 515<br>Hüküm no: 538<br>Orijinal metin no: [132b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Filibi v. Papa Metoli’nin, kölesini zorla gasb eden Nikola hakkındaki davası</b><br><br>Mahrûse-i Galata’da Karaki kapısı kurbünde sâkin Filibi v. Papa Metoli (?) nâm zimmî mahmiye-i İstanbul’da meclis-i şer‘de işbu rafi‘ü’s-sifr Nikola v. Dimitri nâm zimmî muvâcehesinde ikrâr ve takrîr-i kelâm edip bundan akdem Bahr-ı sefîd’de vâki‘ İncirli Adası’na vardığımda mezbûr Nikola ada-i mezkûrda subaşı olmağla Malta esirlerinden ve Adana mütesellimi Ali Ağa nâm kimesneden üç yüz guruş semen-i medfû‘a iştirâ eylediğim Kapudan Petruhi nâm gulâmımı mezbûr Nikola bi-gayrı hakkın cebren ahz u gasb ve istihlâk etmişidi deyü gulâm-ı mezkûrun kıymeti olan meblağ-ı mezbûr üç yüz guruşu bi-tarîkı’d-damân mezbûr Nikola’dan taleb ve da‘vâ eylediğimde beynimizde münâza‘ât-ı kesîre ve muhâsamât-ı şedîde vâki‘ olmuş idi. El-hâletü hâzihi beynimizde muslihûn tavassut edip da‘vâ-i mezkûremden beni merkūm Nikola ile yüz elli guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz elli guruşu merkūm Nikola yedinden ahz u kabz edip husûs-ı mezkûra müte‘allıka âmme-i da‘vâ ve kâffe-i mutâlebâtdan ben mezbûr [133a] Nikola’nın zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim, mezbûr Nikola dahi bedel-i sulh deyü bana medfû‘u olan meblağ-ı mezbûr elli guruşa müte‘allıka cemî‘ da‘vâdan benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Mustafa Çavuş b. Osman, İsmail Efendi b. el-Hâc Siyavuş, Edip Mustafa Efendi b. Abdüllatif Efendi, İslâm Çelebi b. Mehmed, Haffâf el-Hâc Mustafa b. Abdüllatif.<br><br>Katlo v. Aleksandri, Yani v. Nikola, Yorgi v. Dimitri, Yani v. Diyako, Toma v. Katakalo, Nikola v. Andoni, Dimitri v. Anaştaş, Franci v. Anderya.</p>          <br><a title="Önceki sayfa" style="text-decoration:none" href="./ayrmetin.php?idno=42067"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42069"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>