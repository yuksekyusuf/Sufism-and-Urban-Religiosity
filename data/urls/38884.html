﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 430<br>Hüküm no: 504<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ohan v. Abraham’ın Bedros ve kardeşi Serkiz’e açtığı bağ davasından vazgeçmesi</b><br><br>İbrâ Hücceti<br><br>Vilâyet-i Anadolu’da Van kasabasına tâbi‘ Edremit karyesi re‘âyâsından olup mahmiye-i İstanbul’da Yeni Câmi‘-i şerîfi kurbünde mağazada mütemekkin Onan v. Abraham zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Bedros v. Artin zimmî muvâcehesinde bin iki yüz on iki senesi fâizi beynimizde iktisâm olunmak üzere malımdan altı bin guruşumu mersûm Bedros zimmînin karındaşı gāib ani’l-beled Artin zimmîye teslîm, ol dahi yedimden ahz ü kabz ve meblağ-ı mezbûrun iki bin iki yüz guruşu ile kasaba-i mezbûrede Adud zimmînin sagīre kızlarının mâlikler oldukları ma‘lûmü’l-hudûd bir kıt‘a bağı vasîleri olup bundan akdem hâlik olan Seferoğlu Kirkor zimmîden kendi ve karındaşları mersûm Bedros ve Serkiz zimmîler için iştirâ ettikden sonra ben alacağım olan meblağ-ı mezbûr altı bin guruşu mersûm Artin zimmîden taleb ve da‘vâ ve ahz ü kabza tarafımdan gāib ani’l-meclis Ali Ağa’yı vekîl nasb ü ta‘yîn eylediğimde ol dahi ba‘de kabûli’l-vekâle zikr olunan bağ benim akçem ile iştirâ olunduğuna binâen sâlifü’l-beyân bağı mersûmân Bedros ve Serkiz zimmîden da‘vâ sadedinde iken bey‘-i mezkûrda mesâğ-ı şer‘î bulunmadığı ecilden zikr olunan bağı sagīrelerin anaları mersûmûn Artin ve Bedros ve Serkiz zimmîlerden ahz ve zabt etmekle benim husûs-ı mezkûra dâir mersûmân Bedros ve Serkiz zimmîler ile kat‘a da‘vâ ve nizâ‘ım olmamağla husûs-ı mezkûra ve sâire müte‘allika da‘vâdan ancak mersûm Bedros zimmînin zimmetini ibrâ ve iskāt eylediğimde ol dahi ibrâ-yı mezkûrumu kabûl eyledi dedikde, gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 14 L sene [1]242.<br><br>Şühûdü’l-hâl: Makremeci Hüseyin Ağa, Muhzır Emin Çelebi, Gavazınoğlu? Mustafa, Mehmedinoğlu Rüstem Ağa, Abdullahınoğlu Abdülaziz Ağa, Muhzır Ali Çelebi, Boyanınoğlu Bekir Ağa, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b430"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>