﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 431<br>Hüküm no: 715<br>Orijinal metin no: [70b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neccar kalfası Manol v. Panço’nun neccarlık ücretinden alacağı olduğu iddiasıyla Memiş Beşe aleyhine açtığı davada elli guruşa sulh olduğu</b><br><br>Sâdır olunan fermân-ı âlîlerine imtisâlen Galata Bâb Mahkemesi’nden mürsel müderrisîn-i kirâmdan Kâtib es-Seyyid Abdülfettâh Efendi dâ‘îleri hâssa mi‘mâran[ından es-Seyyid] Mustafa ve es-Seyyid Mehmed Said halîfeler ile Galata’da Sultan Bayezid Mahallesi’nde vâki‘ birbirine muttasıl münâza‘un-fîhâ olan üç bâb menâzile varıp huzûr-ı Müslimînde akd-i meclis-i şer‘-i ettikde sâhib-i arzuhâl neccâr kalfalarından Manol v. Panço nâm zimmî meclis-i ma‘kūd-ı mezkûrda menâzil-i mezkûrenin mutasarrıfı derûn-ı arzuhâlde mezkûrü’l-ism Memiş Beşe muvâcehesinde menâzil-i mezkûre bundan akdem vukū‘ bulan harîkde muhterik oldukda arsa-yı sırfa kaldıkdan sonra mutasarrıfı mezbûr Memiş Beşe arsa-yı mezkûre üzerine işbu mu‘âyene olunan vech üzere üç bâb menâzil binâ ve inşâ eyledikde ebniye-i mezkûrenin ücret-i neccâriyesine bi-şartü’r-rücû‘ mezbûr Memiş Beşe’nin emriyle mâlımdan masrûfum olan sekiz yüz elli iki guruşun yedi yüz elli guruşunu mezbûrun yedinden ahz u kabz edip bâkī yüz iki guruşu bana vermemekle bi’l-mürâca‘a taleb ederim deyü tasaddî eylediğim da‘vâmdan bâ tavassut-i muslihîn mezbûr Memiş Beşe ile elli guruş bedel-i makbûza ba‘de’s-sulh ve’l-kabûl mâ‘adâya ve bedel-i sulh-ı mezkûra müte‘allika âmme-i da‘vâdan herbirimiz âharın zimmetini ibrâ ve iskāt ve herbirimiz ber-vech-i muharrer âharın ibrâsını kabûl-birle kat‘-ı nizâ‘ eyledik deyü ikrâr ve tasdîklerin mezbûr dâ‘îleri mahallinde tahrîr ve ma’an meb‘ûs ümenâ-i şer‘ ile meclis-i şer‘a gelip alâ-vukū‘ihi inhâ eyledikleri tescîl ve mübâşirleri Ases Ali Çavuş kulları yediyle huzûr-ı âlîlerine i‘lâm olundu.<br><br>Fî 28 Ra sene [1]222.</p>          <br><a title="Önceki sayfa" style="text-decoration:none" href="./ayrmetin.php?idno=22910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>