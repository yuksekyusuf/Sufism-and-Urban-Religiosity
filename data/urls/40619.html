﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 354<br>Hüküm no: 340<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Emine bt Mehmed’in terekesi hususunda kızı Ayşe’nin kayıp olan kardeşi Ömer’in oğlu Osman aleyhine açtığı davada haksız olduğunun anlaşıldığı</b><br><br>Üsküdar kazâsına tâbi‘ Karamürsel kasabası mahallâtından Yenimahalle sâkinelerinden olup bundan akdem vefât eden Emine bt. Mehmed nâm hâtunun verâseti sadriye kebîre kızı Âişe bt. Mustafa nâm hâtun ile li-ebeveyn karındaşı gaybet-i münkatı‘a ile gāib olmağla hayât ve memâtı ma‘lûm olmayan Ömer’e münhasıra olduğu şer‘an mütehakkık oldukdan sonra merkūme Âişe Hâtun meclis-i şer‘-i hatîr-i lâzimü’t-tevkīrde gāib-i mezbûrun sulbî kebîr oğlu olup tereke-i müteveffât-ı merkūmeden hissesini zabta savb-ı şer‘den emîn nasb olunduğu mütehakkık olan Osman Beşe mahzarında üzerine takrîr-i da‘vâ edip vâlidem merkūme Emine vefât etdikde verâseti bana ve gāib-i mezbûra münhasıra olmağla irs-i şer‘î ile terekesinin nısfı bana isâbet edip ve nısf-ı âharı gāib-i mezbûra isâbet etmekle gāib-i mezbûrun nısf hissesi savb-ı şer‘den oğlu mezbûr Osman’a emânet vaz‘ olunmağla benim nısf hisse-i şer‘iyyeme dahi nâ-hak vaz‘-ı yed eylemişdir suâl olunup hisse-i şer‘iyyemden kasr-ı yed edip bana teslîm eylemesi için mezbûr Osman’a savb-ı şer‘den tenbîh olunmasın taleb ederim dedikde gıbbe’s-suâl merkūm Osman cevâbında fi’l-hakīka müdde‘iye-i mezbûrenin vâlidesi merkūme Emine vefât etdikde verâseti mezbûre ile babam gāib-i mezbûra münhasıra oldukda ma‘rifet-i şer‘le tereke-i müteveffât-ı merkūme tahrîr ve tahmîn-i sahîh ile tahmîn ve takvîm olundukda yirmi üç bin altı yüz akçeye bâliğ oldukda meblağ-ı mezbûr yirmi üç bin altı yüz akçelik terekeden on bir bin sekiz yüz akçelik tereke mezbûre Âişe’nin hissesine isâbet edip kezâlik on bir bin yüz akçelik tereke dahi babam gāib-i mezbûrun hissesine isâbet etmekle merkūme Âişe on bir bin sekiz yüz akçe hisse-i şer‘iyyesi mukābilesinde on bir bin sekiz yüz akçe kıymetli tereke-i menkūle kabz edip ve gāib-i mezbûrun hisse-i şer‘iyyesi mukābilesinde müteveffât-ı merkūmenin ile’l-vefât mülk ve hakkı olup ba‘de vefâtihâ terekesinden olan mahalle-i mezbûrede vâki‘ beynimizde hudûdu ma‘lûm cemî‘ mülk menzil dokuz bin akçeye ve kasaba-i mezbûre bağlarında vâki‘ lede’l-ahâlî ma‘lûmü’l-hudûd olan bir kıt‘a bağ iki bin sekiz yüz akçeye cem‘an on bir bin sekiz yüz akçeye takvîm ve tahmîn ve savb-ı şer‘den bi-tarîkı’l-emâne bana teslîm olunmuşdur deyu def‘le cevâb vericek gıbbe’l-istintâk merkūme Âişe hâl minvâl-i muharrer üzere olduğunu inkâr edicek mezbûr Osman’dan def‘-i meşrûhunu mübeyyine beyyine taleb olundukta ityân-ı beyyine için istimhâl edip mehl-i şer‘î verildikden sonra merkūme Emine Hâtun anası müteveffât-ı merkūmenin terekesi vech-i meşrûh üzere tahmîn ve takvîm olundukdan sonra hissesine isâbet eden on bir bin sekiz yüz akçeyi müteveffât-ı merkūmenin tereke-i menkūlesinden tamâmen ahz u kabz ettiğine tav‘an ikrâr ve i‘tirâf edicek merkūme Âişe mu‘ârazadan men‘ [birle] mâ-hüve’l-vâki‘ bi’t-taleb ketb olundu.<br><br>Tahrîren fî selhi Şevvâli’l-mükerrem li-sene 1067.<br><br>Şühûdü’l-hâl: Salih Efendi b. Salih, Mehmed Efendi b. Veli Efendi, Mehmed Çelebi b. Abdülmü’min, el-Hâc Ca‘fer b. Abdullah, İsmail Çelebi b. Yunus ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o865"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>