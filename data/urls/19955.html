﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 115<br>Hüküm no: 113<br>Orijinal metin no: [38b-3, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mahmud Çavuş b. Ahmed’in Âlime bt. Behram’a sekiz bin akçe borcu olduğu</b><br><br>Udûlden fahrü’l-eimme Mustafa Halîfe b. Ali ve İbrahim b. İsa nâm kimesneler, Hazret-i Ebî Eyyûb el-Ensârî -aleyhi rahmetü’l-meliki’l-Bârî- mahallâtından Davud Ağa mahallesinde sâkin iken bundan akdem vefât eden merhûm Mahmud Çavuş b. Ahmed’in vasiyyetlerinin tenfîzine vasiyy-i muhtâr olan, husûs-i âti’z-zikri münkir kıdvetü’l-akrân Solak Hürrem Bey b. Hasan nâm hasm-ı câhid mahzarında ve müteveffâ-yı mezkûrun zevi’l-erhâm cihetinden vârisi olup yine husûs-ı âti’z-zikri münkire Âişe bt. Mehmed nâm hâtunun mahzarında meclis-i şer‘-i şerîfde hâzırân olup bâ‘isetü [39a] hâze’l-kitâb Âlime bt. Behram nâm hâtundan sâdır olan da‘vâ-yı sahîha-i şer‘iyyede gıbbe’l-istişhâdi’ş-şer‘î şöyle şehâdet ettiler ki, müteveffâ-yı mezkûr hâl-i hayâtında bizim yanımızda ve katımızda, üzerinde ve zimmetinde müdde‘iye-i mezbûrenin deyn-i şer‘î cihetinden lâzımü’l-edâ ve vâcibü’l-kazâ râyicü’l-vakt sekiz bin akçe hakkı olduğunu ikrâr ve i‘tirâf etti. Müdde‘iye-i mezbûreye meblağ-ı merkūmu müteveffâ-yı mesfûrdan hâl-i hayâtında kısmen veya tamâmen almadığına, bi vechin mine’l-vücûhi’ş-şer‘iyye zimmetini ibrâ etmediğine dâir yemîn verilmesinin ardından, şehâdetleri ba‘de’t-ta‘dîli’ş-şer‘î ve’t-tezkiyyeti’ş-şer‘iyye inde’ş-şer‘ makbûl ve mu‘teber olmağın mûcebince hükm edildi. Cerâ zâlike ve hurrire fî evâili Şa‘bâni’l-mu‘azzam sene selâse ve ışrîn ve elf.<br><br><br>Şuhûdü’l-hâl: Abdurrahman Efendi b. el-Hâc Hasan, Ahmed b. Hasan, Behram b. Abdullah, Mustafa b. Behram er-Râcil, Ali b. Yusuf, Maden Halîfe b. Murad el-İmâm, Abdullah Halîfe b. Maden el-İmâm, Hüsameddin b. Abdurrahman ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=19954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o224"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>