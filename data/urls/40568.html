﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 316<br>Hüküm no: 289<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kerime bt. Mehmed’in mehir hususunda boşandığı kocası Kadı Seyyid Abdülkerim b. Seyyid Mehmed Efendi ile sulh olduğu</b><br><br>Mahmiye-i İstanbul’da Akşemseddin mahallesi sâkinelerinden Kerime bt. Mehmed nâm hâtun meclis-i şer‘-i hatîr-i lâzimü’t-tevkīrde Anadolu kuzâtından olup merkūmenin zevc-i mutallıkı olan sâhibü’l-kitâb fahrü’l-kuzât es-Seyyid Abdülkerim b. es-Seyyid Mehmed Efendi mahzarında tav‘an ikrâr ve i‘tirâf edip zevcim merkūm es-Seyyid Abdülkerim Efendi beni talâk-ı bâyin ile tatlîk etmekle nikâhımız ma‘kūd olup zimmetinde mütekarrir olan altı bin akçe mehr-i müeccelim zimmetinde kalmışidi hâlâ zafer bulup meblağ-ı mezbûru merkūm es-Seyyid Abdülkerim Efendi’den taleb ve da‘vâ ettiğimde cevâbında mehr-i müeccel-i mezkûr üzerine muhâla‘a olup herbirimiz âharın zimmetini zevciyyete ve gayra müte‘allika âmme-i de‘âvâdan ibrâ-i âmm-ı kātı‘u’n-nizâ‘la ibrâ ve ıskāt eyledik deyu da‘vâyı def‘ etdikde inkârım ile mezbûrdan def‘-i meşrûhuna [mutâbık] beyyine taleb olunup ityân-ı beyyineden aczinden sonra beynimize muslihûn tavassut edip merkūm Seyyid Abdülkerim Efendi ile beni mehr-i müeccel-i mezkûrum da‘vâsından işbu hâzır bi’l-meclis olan bir sîm gılâflı ve sîm kabzalı kılıç ve bir mutellâ cedîd dülbend ve iki riyâlî guruş üzerine beni sulh eylediklerinde ben dahi sulh-ı mezbûru kabûl ve bedel-i sulh olan eşyâ-i mezkûreyi meclis-i sulhda bi-a‘yânihâ yedinden ahz u kabz edip merkūm Seyyid Abdülkerim Efendi’nin zimmetini mehr-i müeccel-i mezkûrum da‘vâsından ve beni tezevvüc ettiği günden târih-i kitâba gelince beynimizde vukū‘ bulan zevciyyete ve gayra müte‘allika âmme-i hukūk da‘vâsından mezbûrun zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Tahrîren fi’l-yevmi’s-sânî ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mehmed Efendi b. Veli Efendi, Salih Efendi b. Salih, Mustafa Efendi el-kâtib, diğer Mustafa Efendi el-kâtib, es-Seyyid Mehmed Çavuş b. es-Seyyid Hamza, es-Seyyid Enbiyâ Çavuş b. ( ) ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b316"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o871"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>