﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 296<br>Hüküm no: 185<br>Orijinal metin no: [52b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi vefat eden Mustafa’daki sandığını vasisi İbrahim Çelebi’den teslim aldığı</b><br><br>Mahmiye-i İstanbul’da Koruk Mahmud mahallesi ahâlîsinden olup hâlâ mahrûse-i Edirne’de Âişe Hatun Hanı kurbünde sâkin Anadolu Muhâsebesi’nde ikinci halîfe olan mefharü’l-erbâbi’t-tahrîr ve’l-kalem Hüseyin Efendi b. Kenan b. Abdullah tarafından husûs-ı âti’l-beyânda vekîl olduğu zikr olunan Koruk Mahmud mahallesi ahâlîsinden İsmail Efendi b. el-Hâc Mehmed ve Yusuf Ağa b. Dilaver şehâdetleriyle mahzar-ı hasm-ı câhidde şer‘an sâbit ve sübût-ı vekâletine hükmolunan mahalle-i mezbûrede sâkin Mehmed Çelebi b. Mahmud meclis-i şer‘-i şerîfde mahmiye-i mezbûrede Haydarpaşa mahallesinde sâkin iken bundan akdem vefât eden Na‘lıncı denmekle şehîr el-Hâc Mustafa b. Mahmud b. Abdullah’ın sagīre kızları Hadîce ve Emine ve Safiye’nin tesviye-i emrlerine kıbel-i şer‘den mansûb vasîleri olan hâfızü’l-kitâb İbrahim Çelebi b. Mustafa mahzarında bi’l-vekâle üzerine da‘vâ ve takrîr-i kelâm edip müvekkilim mezbûr Hüseyin [53a] Efendi Edirne’ye gitmezden mukaddem işbu hatmi ile mahtûm mukaffel sagīr sepet sandığını müteveffâ-yı mezbûr el-Hâc Mustafa bi-tarîkı’l-emâne îdâ‘ ve teslîm ol dahi vech-i muharrer üzere ahz u kabz edip fevt olmağla taleb eylediğimde vasiyy-i mezbûr bana teslîmden imtinâ‘ eder suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı Müslimînden şâhidân-ı mezbûrân li-ecli’ş-şehâde meclis-i şer‘a hâzırân olup istişhâd olundukda fi’l-hakīka müvekkil-i mezbûr Hüseyin Efendi târîh-i merkūmda işbu hatmi ile mahtûm mukaffel sagīr sepet sandığını müteveffâ-yı mezbûr el-Hâc Mustafa b. Mahmud b. Abdullah’a huzûrumuzda bi-tarîkı’l-emâne îdâ‘ ve teslîm edip ol dahi ahz u kabz eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vekîl-i mezbûr Mehmed Çelebi yine meclis-i şer‘de vasiyy-i mezbûr mahzarında bi’l-vekâle ikrâr ve takrîr-i kelâm edip zikr olunan sandığı vasiyy-i mezbûr İbrahim Çelebi işbu meclis-i şer‘de bana def‘ u teslîm edip ben dahi bi’l-vekâle yedinden ahz u kabz eyledim dedikde gıbbe’t-tasdîk kayd-şüd.<br><br>Fî 28 min-Safer sene 1110<br><br>Şuhûdü’l-hâl: es-Seyyid Mustafa Efendi b. Mehmed, Mehmed Çelebi b. Hasan, Hasan Bey b. Hüseyin, Halil Çelebi b. Mehmed, el-Hâc Abdi b. Cafer, Hasan Çelebi Muhzır</p>          <br><a title="Önceki sayfa" style="text-decoration:none" href="./ayrmetin.php?idno=37128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>