﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 492<br>Hüküm no: 660<br>Orijinal metin no: [86a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hocapaşa mahallesinden Mustafa Ağa b. Hüseyin’in şikayetçi olduğu Berber Mehmed Çelebi b. Hasan’dan ahalinin memnun ve her haline kefil olduklarını beyan etmeleri üzerine davanın reddedildiği</b><br><br>Ma‘rûz<br><br>Derûn-ı arzuhâlde mezkûr Hocapaşa mahallesi sükkânından arzuhâl sahibi Mustafa Ağa b. Hüseyin yine mahalle-i mezbûre sükkânından olup İbrahim Çavuş kulları mübâşeretiyle meclis-i şer‘-i envere ihzâr olunan Berber Mehmed Çelebi b. Hasan nâm kimesne muvâcehesinde mezbûr Berber Mehmed Çelebi mahalle-i mezbûrede sâkin olduğu menzili kapısı köşesine tarîk-ı âmda hasırdan bir berber kulübesi tutup berberlik işleyip lâkin mezbûrun kulübesi benim menzilimin tarîk-ı âmma nâzır olan penceresinin cânib-i yesârında olup kulübesine traş olmak için gelen kimesneler pencereme belki bakarlar emniyetim yokdur men‘ u def‘ olunması matlûbumdur deyü mezbûr Berber Mehmed Çelebi’den teşekkî eyledikde mahalle-i mezbûre ahâlîsinden civârında sâkinler olup meclis-i şer‘-i envere hâzırûn olan İmâm Mustafa Efendi b. Halil ve Za‘îm Ahmed Ağa b. Mehmed ve Mehmed Ağa b. Mustafa ve el-Hâc Osman ve Hasan Çelebi ve Süleyman Ağa ve el-Hâc Abdullah ve İbrahim ve Hacı Yusuf ve el-Hâc İbrahim ve İbrahim Çelebi ve el-Hâc Mehmed ve Hacı Ali ve el-Hâc Yahya nâm kimesnelerden istikşâf-ı hâl için mezbûr Berber Mehmed Çelebi’nin keyfiyet-i hâli istintâk olundukda mezbûr Berber Mehmed Çelebi kadîmden mahallemiz sükkânından olup kendi hâlinde ve ırzıyla mukayyed ve pîr ve ihtiyâr ve fakīrü’l-hâl olmağla mahalle-i mezbûrede vâki‘ menzili köşesine çatdığı hasırdan berber kulübesinin mezbûr Mustafa Ağa’ya ve bize ve sâir mârreye kat‘a zararı yokdur deyü ba‘de’l-ihbâr mezbûr Mehmed Çelebi’den cümlemiz emîn ve hoşnûd ve râzılarız deyü ve mezbûrun her hâline mütekeffilleriz deyü hüsn-i hâlini dahi herbiri ihbâr etmeleriyle mezbûr Mustafa Ağa’nın tesâddî eylediği da‘vâsı ta‘annüt olup meşrû‘â olmamağın mezbûr Berber Mehmed Çelebi’ye husûs-ı mezkûrda bî-vech mu‘ârazadan men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 6 Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b492"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>