﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 530<br>Hüküm no: 557<br>Orijinal metin no: [138b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Hasan’ın, Yenişehir-i Fener kazası muhzırbaşısı Yusuf’a verdiği borcu tahsil etmesi</b><br><br>Mahmiye-i İstanbul’da Mesihpaşa mahâllesi ahâlîsinden el-Hâc Ali b. Hasan mahmiye-i mezbûrede meclis-i şer‘de vilâyet-i Rumeli’nde Yenişehri-i Fener kazâsının muhzırbaşısı olan işbu bâ‘isü’l-kitâb el-Hâc Yusuf b. Abdullah’ın sulbî oğlu ve tarafından husûs-i âti’l-beyana vekîl-i şer‘îsi Mehmed Bey mahzarında ikrâr-ı tam ve takrîr-i kelâm edip bundan akdem kazâ-i mezbûr muhzırbaşılığı için oğlu işbu mezbûr Mehmed Bey yediyle müvekkil-i mezbûr el-Hâc Yusuf’a malımdan yetmiş guruş def‘ ve teslîm ol dahi yedimden ahz ve istihlâk etdikden sonra zikr olunan muhzırbaşılık taraf-ı aliyyeden âhara tevcîh olunup zabtı müyesser olmamağla mezbûr el-Hâc Yusuf zimmetinde cihet-i merkūmeden yetmiş guruş ve cihet-i karz-ı şer‘îden dahi altmış guruş min-haysü’l-mecmû‘ yüz otuz guruş hakkım müctemi‘ olmuş idi el-hâletü hâzihi meblağ-ı mecmû‘-ı mezbûrun beş guruşundan ben fâriğ olup bâkī kalan yüz yirmi beş guruşun on beş guruş mukābelesinde mezbûr el-Hâc Yusuf bana bir kırmızı çuka kontuş ve yüz on guruşun ber-vech-i nakd edâ ve teslîm ben dahi yedinden ahz u kabz edip meblağ-ı mecmû‘-ı mezbûr yüz otuz guruşa müte‘allıka âmme-i da‘vâ ve kâffe-i mutâlebâtdan müvekkil-i mezbûr el-Hâc Yusuf ile oğlu işbu vekîl-i mezbûr [Mehmed] Bey’den her birinin zimmetini ibrâ ve iskāt eyledim min-ba‘d mezbûrân el-Hâc Yusuf ve Mehmed Bey ile meblağayn-ı mezbûresine müte‘allıka vechen mine’l-vücûh aslâ da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Mustafa b. Mehmed Efendi, Hasan Çelebi b. Mehmed, İbrahim Ağa b. Ebî Bekr, Ahmed Bey b. Mehmed kethüdâ-i Ocak, Mustafa b. Ali, İbrahim b. Aşur kovacı.</p>          <br><a title="Önceki sayfa" style="text-decoration:none" href="./ayrmetin.php?idno=42086"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42088"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b530"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>