﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 125<br>Hüküm no: 89<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Mehmed Bey b. Veliyüddin Paşa’nın vârislerinin kendilerine intikal eden Rodos Adası Dolaplı Mescid Mahallesi’ndeki menzil ve müştemilatını İbrahim Kapudan b. Hasan’a iki bin sekiz yüz guruşa sattıkları</b><br><br>Bahr-i sefîd’de vâki‘ Rodos cezîresinde sâkin iken bundan akdem vefât eden Mehmed Bey b. Veliyüddin Paşa’nın verâseti zevce-i menkûha-i metrûkesi Ümmühan bt. Abdullah nâm hatun ile sulbî kebîr oğlu Kuyumcubaşı Mehmed Emin Bey’e ve sulbiye kebîre kızı Nefise Hanım’a münhasıra ve tashîh-i meselesi yirmi dört sehmden olup sihâm-ı mezkûreden üç sehmi mezbûre Ümmühan Hatun’a ve on dört sehmi merkūm Mehmed Emin Bey’e ve yedi sehmi mezbûre Nefise Hanım’a isâbet eylediği ba‘de’t-tahakkukı’ş-şer‘î mahmiye-i İstanbul’da Sultân Ahmed Câmi‘-i şerîfi kurbünde Firuzağa Mahallesi’nde sâkin merkūm Mehmed Emin Bey kendiden asâleten ve vâlidesi merkūme Ümmühan Hatun ile kız karındaşı mezbûre Nefise Hanım taraflarından husûs-ı âtiyyü’l-beyânda ber-vech-i câ’î bey‘ ve kabz-ı semene vekîl olduğu Ahmed Beşe b. Mehmed ve es-Seyyid Mehmed b. es-Seyyid İbrahim nâm kimesneler şehâdetleriyle şer‘an sâbit ve mütehakkık olmağla vekâleten meclis-i şer‘-i hatîr-i lâzımü’t-tevkīrde işbu bâ‘isü’l-kitâb [26a] İbrahim Kapudan b. Hasan nâm kimesne mahzarında ikrâr-ı tâm ve takrîr-i kelâm edip babam mûrisimiz müteveffâ-yı mezbûr Mehmed Bey’in hayatında ile’l-vefât yedinde mülkü ve ba‘de vefâtihî benim ile müvekkilelerim mezbûretâna mevrûs akd-i âti’z-zikrin sudûruna dek ber-vech-i tashîh-i mezkûr yedimizde mülkümüz olup sâlifü’z-zikr Rodos’da Dolâblı Mescid Mahallesi’nde vâki‘ bir tarafdan sâbıkā Kāimmakām-ı Sadr-ı âlî Melek Mehmed Paşa hazretleri mülkü ve bir tarafdan ba‘zan Kasab Süleyman ve ba‘zan es-Seyyid Mehmed menzilleri iki tarafdan tarîk-ı âm ile mahdûd hâriciye ve dâhiliyede büyût-ı adîde [ve] iki dolab kuyusu ve iki havuz ve iki kıt‘a limon ve portakal bağçeleri ve müştemilât-ı sâire-i ma‘lûmeyi hâvî bir bâb mülk menzili, bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile iki bin sekiz yüz guruşa mezbûr İbrahim Kapudan’a bi’l-asâle ve bi’l-vekâle bey‘ ve temlîk ve mahâllinde zabt ve tesellüme taslît eylediğimde, ol dahi ber-vech-i muharrer iştirâ ve temellük ve kabûl ve semeni olan meblağ-ı mezbûr iki bin sekiz yüz guruşu bana def‘ ve teslîm eylediğinde, ben-dahi bi’l-asâle ve bi’l-vekâle yedinden tamamen tesellüm ve ahz ve kabz eyledim. Ba‘de’l-yevm benim ve müvekkilelerim mezbûretân Ümmühan ve Nefise Hanım’ın asla alâka ve medhallerimiz kalmayup menzil-i mahdûd-ı mezkûr müşteri-i merkūm İbrahim Kapudan’nın mülk-i müşterâsı olmuşdur, keyfe mâ yeşâ’ ve yahtâr mutasarrıf olsun [dedikde] gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 min-Muharrem sene [1]194.<br><br>Şuhûdü’l-hâl: İbrahim b. Mustafa, Mehmed b. el-Hâc Hüseyin, Osman Hoca b. el-Hâc Yahya, Rodos-balcı Mehmed Kapudan, Hâfız Sinan Efendi b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=30290"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30292"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>