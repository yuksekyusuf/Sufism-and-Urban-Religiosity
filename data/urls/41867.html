﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 355<br>Hüküm no: 337<br>Orijinal metin no: [84a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Trabzon Gümrüğü Eminleri Feyzullah Ağa ile Ali Ağa’nın Hüseyin Efendi’ye borçları olduğunu ikrar etmeleri</b><br><br>Ber-vech-i iştirâk te’bîden malikâne Trabzon Gümrüğü emînleri olan Feyzullah Ağa b. Osman [b.] Mehmed ve Ali Ağa b. Ahmed b. Hüseyin mahmiye-i İstanbul’da meclis-i şer‘de hâlâ Ter[s]âne emîni olan umdetü’l-emâcid ve’l-e‘âlî bâ‘isü hâze’l-kitâb Hüseyin Efendi b. Ramazan Ağa tarafından husûs-ı âti’l-beyana vekîl olduğu İsmail Efendi b. Mustafa ve el-Hâc Mustafa b. Murad şehâdetleri ile şer‘an sâbit olan Fazlullah Efendi b. Receb mahzarında her biri ikrâr-ı tam ve takrîr-i kelâm edip hâlâ uhdemizde olan gümrük-i mezbûrun mu‘accelesi ve berat harcı ve sâir masârıf-ı ma‘lûmesi için yedinden istikrâz ve kabz ve istihlâk etmekle müvekkil-i müşârün-ileyh Hüseyin Efendi’ye ber-vech-i iştirâk zimmetimizde yedi bin yüz sekiz guruş deynimiz olup lâkin meblağ-ı mezbûru icâleten edâya iktidârımız olmayıp ber-vech-i âtî tecîle tâlib olduğumuzda ol dahi meblağ-ı merkūmu târîh-i kitâb gününden altı ay tamâmına değin bize tecîl etdikde biz dahi kabûl ve meblağ-ı merkūm yedi bin yüz sekiz guruşu ecel-i mezbûr hulûlüne değin edâ edemez isek mukāta‘a-i merkūmeyi rızâ ve ihtiyârımız ile müvekkil-i müşârün-ileyhe kasr-ı yed etmek üzere ta‘ahhüd eyledik. Hâlâ meblağ-ı merkūm yedi bin yüz sekiz guruş müvekkil-i müşârün-ileyh Hüseyin Efendi’ye ber-vech-i iştirâk deynimizdir dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî-gurreti Cumâdelûla sene 1116.<br><br>Şuhûdü’l-hâl: Keresteci el-Hâc İbrahim b. Mehmed, Abdurrahim Çelebi b. el-Hâc Abdullah, Mehmed Efendi b. Salih, İbrahim Çelebi b. Hüseyin, Ali Efendi b. Ahmed Efendi, el-Hâc Yusuf b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>