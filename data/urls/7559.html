﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 402<br>Hüküm no: 519<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Ahmed’in Akşehir’de cirid oynarken gözünü çıkaran Selim b. Abdullah’a açtığı davada sulh olup zimmeti ibrası yaptığı</b><br><br>Ma‘rûz<br><br>Sahib-i arzuhâl Ali b. Ahmed meclis-i şer‘de Ali Paşa’nın sâbıkā kapıkethudâsı el-Hâc Ahmed Ağa’nın mu‘takı olup derûn-ı arzuhâlde mezkûrü’l-ism Selim b. Abdullah mahzarında târih-i i‘lâmdan beş sene mukaddem vilâyet-i Anadolu’da Akşehir kasabasında mezbûr Selim ile cirid oynarken cirid ile sağ gözüme darb ve darb-ı mezkûrdan nâşî gözüm çıkıp yumulmağla târih-i mezkûrda kasaba-i merkūme kādısı es-Seyyid Ahmed Efendi huzûrunda ba‘de’d-da‘vâ ve’l-inkâr ben müdde‘âmı şühûd-ı udûlle vech-i şer‘î üzere mezbûr Selim muvâcehesinde isbât eylediğimden sonra diyeti olan beş bin dirhem gümüş hakkım olunup yedime işbu bir kıt‘a hüccet-i şer‘iye i‘tâ olunmuşidi hâlâ mahkûm olan beş bin dirhem gümüşü mezbûr Selim’den taleb ederim deyü tesâddî eylediğim da‘vâmdan bâ-vesâtet-i muslihîn yetmiş guruş kıymetli sîmli ve eski Şam demirli bir kılıç ve yirmi guruş kıymetli bir çift piştov nakid otuz guruş bedel-i makbûza sulh olup husûs-ı mezkûra müte‘allika âmme-i da‘vâdan mezbûr Selim’in zimmetini ibrâ ve ıskāt eylediğimde ol dahi bedel-i sulh deyü bana medfû‘u olan meblağ-ı mezkûra ve eşyâ-i merkūmeye müte‘allika âmme-i da‘vâdan kezâlik benim zimmetimi ibrâ ve ıskāt eyleyip kat‘-ı nizâ‘ eyledik deyü olan ikrârını mezbûr Selim dahi tasdîk eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 6 min-Muharrem sene 1162 [1163]</p>          <br><a title="Önceki sayfa" style="text-decoration:none" href="./ayrmetin.php?idno=7558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>