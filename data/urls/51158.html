﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 190<br>Hüküm no: 228<br>Orijinal metin no: [22a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fahrî Hâtun bt. Abdurrahman’ın, evini Hatice Hâtun bt. Pîr Mehmed Çelebi’ye sattığı</b><br><br>Mahmiye-i Kostantıniyye’de merhûm ve magfûrun-leh Sultân Süleyman Câmii kurbunda Fahrî Hâtun bt. Abdurrahman tarafından husûs-ı âtîye vekâleti Aydın Bey b. Abdullah ve Mehmed Bey b. Abdullah nâm kimesneler şehâdetleriyle sâbit olan Mustafa Bey b. Abdülmennân nâm râcil mahfil-i şer‘de ebnâ-yı sipâhiyândan fahrü’l-emâsil ve’l-akrân işbu sâhibü’l-kitâb Hâfız Mehmed ki kendi tarafından asâleten ve zevcesi Hatice Hâtun bt. Pîr Mehmed Çelebi mahzarında ikrâr ve takrîr-i merâm kılıp müvekkilem mezbûre Fahrî Hâtun’un mahrûse-i Üsküdar’da Sinan Paşa mahallesinde vâki‘ mezbûr Hâfız Mehmed mülküyle ve Mustafa b. Sefer ve Mehmed Çelebi b. Şucâ‘ mülkleriyle ve tarîk-i âmla mahdûd olup iki süflî evi ve bir matbahı ve bahçeyi ve su kuyusunu ve çatma evi ve çatmaya muttasıl bir ahırı ve iki kenîfi ve bir kileri ve muhavvatayı cümle tevâbi‘ ve levâhıkı ile nısfını mezbûr Hâfız Mehmed’e ve nısf-ı âharın mezbûr Hâfız Mehmed’in zevcesi mezbûre Hatice Hâtun’a kırk bin râyic fi’l-vakt nakid akçeyle bir kabza adedi nâ-ma‘lûm fülûsa bey‘-i bâtt-ı sahîh-i şer‘î birle bey‘ edip bundan akdem yirmi bin akçesini müvekkilem mezbûre Fahrî merkūme Hatice yedinden alıp ve yirmi bin akçesini dahi ben mezbûr Hâfız Mehmed elinden aldım bi’t-tamâm kabz edip mebî‘-i mezbûru merkūm Hâfız Mehmed’e teslîm eyledim ol dahi alıp kabz ve tesellüm eyledi dedikde mukırr-ı mezbûrun vech-i meşrûh üzre vâki‘ olan ikrârını mezbûr Hâfız Mehmed kendi tarafından asâleten ve zevcesi tarafından vekâleten bi’l-muvâcehe tasdîk ve’l-müşâfehe tahkīk eyledikde mâ vaka‘a tahrîr olundu.<br><br><br>Şuhûdü’l-hâl: Fahrü’l-akrân Yusuf b. Abdülmennân an ebnâ-i sipâhiyân, Süleyman Bey b. Abdülmennân an zümre-i silahdârân, Yusuf Ağa b. Abdülmüste‘ân el-mütekāid, Davud Bey b. Abdullah an ebnâ-i sipâhiyân, Mahmud Bey b. Hüseyin Çelebi, Bekir Bey b. Abdullah an zümre-i sipâhiyân, Mustafa b. Ali, Ali b. Abdullah, Veli b. Abdullah, Musa b. Abdullah, Aydın Bey b. İbrahim ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51157"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51159"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o785"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>