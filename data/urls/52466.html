﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 154<br>Hüküm no: 156<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm ile kızı Rukiye’nin ev ve dükkân hisselerini İbrahim Ağa’ya sattıkları</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden me’zûnen irsâl olunan Mevlânâ Ahmed Efendi b. Hüseyin Efendi medîne-i Üsküdar’da [Kefçe] mahallesinde vâki‘ zikri câî menzilde akd-i meclis-i şer‘-i şerîf ettikde mahalle-i mezbûre sâkinelerinden Ümmügülsüm bt. el-Hâc Mustafa ve kebîre kızı Rukiye bt. el-Hâc Mehmed nâm hatunlar taraflarından ber-vech-i âtî vekîlleri olduğu zâtlarını bi’l-ma‘rifeti’ş-şer‘iyye ârifân olan mahalle-i mezbûre sâkinlerinden Akşehirli el-Hâc Mehmed Ağa b. Receb ve Müezzin İbrahim Çelebi b. Receb nâm kimesneler şehâdetleriyle sâbit olan Arakıyeci Halil Ağa b. Yusuf nâm kimesne meclis-i ma‘kūd-ı mezkûrda fahrü’l-akrân işbu sâhibü’l-kitâb İbrahim Ağa b. Hüseyin nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin müvekkillerim mezbûretân[ın] silk-i mülk-i sahîhlerinde münselik emlâklerinden olup mahalle-i mezbûrede vâki‘ etrâf-ı erba‘adan el-Hâc Mustafa ve Celebzâde Mustafa Çelebi [ve] Abdüsselamzâde Mustafa ve Subaşızâde Osman mülkleri ve vakıf bahçe ve tarîk-i âm ile mahdûd hâriciyesinde iki bâb fevkānî oda ve bir sofa ve dâhiliyesinde üç bâb fevkānî oda ve bir sofa ve tahtında matbah ve kiler ve hamam ve câmekân ve kenîf ve bi’r-i mâ ve zât-ı eşcâr-ı [müsmire] ve gayr-ı müsmire bahçe ve hâriciyenin tahtında bir bâb bakkāl dükkânını müştemil mülk menzil yirmi dört sehm i‘tibârıyla üç sehmi mezbûr İbrahim Ağa’nın ve üç sehmi mezbûre Ümmügülsüm’ün ve sekiz sehmi mezbûre Rukiye’nin mülkü olmağla müvekkillerim mezbûretânın menzil-i mezkûrda olan on bir sehm hisse-i şâyi‘alarını tarafeynden îcâb [ve kabûlü] hâvî bey‘-i bâtt-ı sahîh-i şer‘î [ile] dört yüz doksan beş guruşa mezbûr İbrahim Ağa’ya bey‘ ü temlîk ve teslîm eylediklerinde ol dahi ber-vech-i muharrer iştirâ ve temellük ve tesellüm [ve] kabûl eyledikden sonra semeni olan meblağ-ı merkūmu bi’t-tamâm ve’l-kemâl ahz [u] kabz eylediler ba‘de’l-yevm menzil-i mahdûd-ı mezkûrda ve dükkânda müvekkillerim mezbûretân Ümmügülsüm ve Rukiye hatunların kat‘â âlâka [49b] ve medhalleri kalmayıp mecmû‘u mezbûr İbrahim Ağa’nın mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde [ketb ü tahrîr ba‘dehû] ma‘an mürsel Mustafa ve Ali ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fî 18 min-Muharremi’l-harâm sene 115[1]<br><br>Şuhûdü’l-hâl: Eş-şâhidûn ve’s-sâbikūn. Hâkezâ.</p>          <br><a title="Önceki sayfa" style="text-decoration:none" href="./ayrmetin.php?idno=52465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o290"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>