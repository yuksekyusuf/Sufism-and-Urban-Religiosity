﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 62<br>Hüküm no: 20<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümm-i veled olduğunu iddia eden Çaker isimli cariyenin, tanınan süreye rağmen henüz bunu ispat edecek delil getiremediği</b><br><br>Mahmiye-i Kostantıniyye’de bi’l-fi‘l beytü’l-mâl emîni olan fahrü’l-akrân Mehmed Bey b. Mustafa mahfil-i şer‘-i hatîrde mahmiye-i mezbûrede bundan akdem Zincirli Kapı kurbünde Ali Paşa-yı Atîk mahallesinde müteveffâ ola[n] Kara Bâli b. Abdullah nâm kimesnenin câriyesi Çaker bt. Abdullah nâm hatun mahzarında takrîr-i kelâm edip mukaddemâ mesfûr Kara Bâli müteveffâ oldukda zâhirde vâris-i ma‘rûfu olmayıp cümle terekesi beytü’l-mâla âid olmuş iken mezbûre Çaker ben mukaddemâ merkūmun ümmü’l-veledi olup hamlim vardır deyü da‘vâ etmekle tevakkuf olunmuş idi, lâkin nice zamândır ki mezbûre Çaker husûs-ı mersûmu vech-i şer‘î üzerine isbâta kādire olmamışdır, suâl olunup muhallefât-ı mezkûre cânib-i beytü’l-mâla kabz olunmak için tenbîh olunmak taleb ederin dedikde mezbûre Çaker istintâk olundukda ben müteveffâ-yı mezbûrun câriyesi ve ümmü’l-veledi olup müteveffâ-yı merkūmdan hâmil olmağla hâlâ vaz‘-ı haml eyledim deyip gıbbe’l-inkâr mezbûre Çaker’den vech-i mastûr üzerine ümmü’l-veled olup hâl-i sıhhatinde mevlâsı da‘vet eylediğine beyyine taleb olundukda ityân-ı beyyine için istimhâl edip nice zamân mürûr edip ityân-ı beyyineye kādire olmamağın sûret-i hâl gıbbe’t-taleb ve’s-suâl ketb ve tahrîr olundu.<br><br>Fî-evâhiri Cumâdelâhire li-seneti târihihî.<br><br>Şuhûdü’l-hâl: Abdülkerim Efendi b. el-Kadı, Mehmed Bey b. el-cündî, el-Hâc Mahmud b. el-Hâc Süleyman, İbrahim Beşe b. er-râcil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39311"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39313"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>