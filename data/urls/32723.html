﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 320<br>Hüküm no: 297<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ali b. Feyzullah’ın, berber dükkânı gediğini Ömer Halîfe b. Seyyid Hasan’a sattığı</b><br><br>Berber gediği nakli<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhib-i arzuhâl Berber es-Seyyid el-Hâc Ali b. es-Seyyid el-Hâc Feyzullah nâm kimesne meclis-i şer‘-i münîrde berberler kethüdâsı vekîli İbrahim Ağa ve şeyhleri Halil Efendi ve Duâcı el-Hâc Abdullah Efendi ve yiğitbaşı es-Seyyid Mehmed Nuri ve Çavuş Mustafa Ağa ve köşe ustası Mehmed Şâkir Ağa ve Ali Usta ve Halid Usta ve sâirleri hâzır oldukları hâlde dergâh-ı âlî -dâme mahfûfen bi’l-me‘âli- yeniçerilerinin yirmi beş cema‘at ortası ikinci karakullukçusu es-Seyyid Ömer Halîfe b. es-Seyyid Hasan muvâcehesinde mahmiye-i İstanbul’da Ebu’l-Feth Sultan Mehmed Hân -aleyhi’r-rahmetü ve’l-gufrân- Câmi‘-i şerîfi kurbünde Karaman-ı kebîr sükûnda vâki‘ Soğancı Hanı ittisâlinde kâin kaleminde Hüseyin Usta ismine mukayyed ma‘lûmü’l-hudûd bir bâb berber dükkânı derûnunda mevcûde mezbûr Hüseyin Usta’dan bâ-senedât-ı mu‘tebere bey‘ u şirâ olunarak akd-i âti’z-zikrin sudûruna değin yedimde mâlım ve mülküm olan beyne’l-hiref gedik tâ‘bir olunur âlât-ı lâzıme-i ma‘lûmeyi tarafeynden bi’l-îcâb ve’l-kabûl şürût-ı müfsideden ârî bâtten ve sahîhan bi-safkatin vâhidetin yüz elli guruş semen-i makbûza merkūm es-Seyyid Ömer Halîfe’ye bey‘ ve temlîk ve teslîm ol dahi yedimden iştirâ ve temellük ve tesellüm ve kabz ve kabûl edüp mebî-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt etmemizle fîmâ ba‘d zikr olunan berber gediği âlât-ı lâzıme-i ma‘lûmesi merkūm es-Seyyid Ömer Halîfe’nin mâl-ı müşterâsı olup benim kat‘an alâka ve medhalim kalmamaışdır deyü ba‘de’l-ikrâr ve’t-tasdîk merkūm es-Seyyid Ömer Halîfe esnâf-ı merkūme gediklerinin derkenârda mezkûr şürût-ı nizâmı üzere dükkân-ı mezkûr derûnunda mevcûde berber gediği yine zikr olunan Karaman-ı kebîr sükûnda vâki‘ yedimde olan iki kıt‘a mütevellî temessükleri mantûklarınca bi’l-icâreteyn benim mutasarrıf olduğum Na‘lçacı Hanı demekle ma‘rûf ma‘lûmü’l-hudûd bir bâb muhterik vakıf hanı arsasına müceddeden binâ edeceğim bir bâb berber dükkânına nakl-birle mukaddemâ kaleminde Hüseyin Usta ismine olan kayd-ı atîki ref‘ ve terkīn ve müceddeden ismine kayd ile mahâll-i merkūma naklini müşir yedime sûret i‘tâ buyrulmak bâbında istid‘â-yı inâyet eylediğim i‘lâm olunmak matlûbumdur dedikde merkūm es-Seyyid Ömer Halîfe’nin takrîr-i meşrûhu üzere gedik-i mezkûru kendi tasarrufunda olup binâ edeceği berber dükkânına nakl istid‘âsı şürût-ı nizâmlarına mutâbık idüğünü esnâf-ı hâzirûn-ı merkūmûn dahi haber vermeleriyle esnâf-ı merkūmenin nizâmlarına muvâfık olmağın merkūm es-Seyyid Ömer Halîfe’nin [61a] istid‘âsına müsâ‘ade-i seniyyeleri re’y-i sâmîlerine menût idüğü İstanbul Mahkemesi’nden huzûr [-ı âlîlerine i‘lâm olundu.]<br><br>Fî 29 Receb sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>