﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 562<br>Hüküm no: 556<br>Orijinal metin no: [81a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzuncaabad-ı Hasköy Naibi Mustafa Edip Efendi’nin alacağı olduğu iddiasıyla Yenibahçeli Muhzır Osman Efendi aleyhine açtığı davada dört yüz yetmiş kuruşa sulh olduğu</b><br><br>470 guruşa sulh<br><br>Ma‘rûz<br><br>Medîne-i Sofya’da Câmi‘-i kebîr mahallesinde sâkin Edirne müderrislerinden sâbıkā Uzuncaabad-ı Hasköy nâibi olan Mustafa Edip Efendi b. Abdullah tarafından ber-vech-i âtî taleb ve da‘vâ ve ahz ü kabza ve lede’l-iktizâ sulh ve ibrâya vekîl olduğu Ahmed Ağa b. Hasan ve Tatar Mustafa b. Osman nâm kimesneler şehâdetleriyle sâbit olan mevâlî-i fihâmdan muvakkaten Sofya Kādısı fazîletlü Abdulfettah Efendi meclis-i şer‘-i münîrde kuzâtdan Yenibağçeli Muhzır Hasan Ağazâde es-Seyyid Osman Efendi tarafından husûs-ı âtîde müseccel vekîli es-Seyyid Mehmed Salim Efendi b. Mehmed Şerif mahzarında müvekkilim mûmâ-ileyhin bundan akdem mârrü’z-zikr Uzuncaabad-ı Hasköy Kazâsı’nda niyâbeti esnâsında müvekkil-i mezbûr es-Seyyid Osman Efendi kapı kethudâsı olmak takrîbiyle kazâ-i merkūm şehriyelerine mahsûben irsâl eylediği poliçelerden kapıkethudâsı müvekkil-i mezbûra ziyâde geçip reddi lâzım gelen altı yüz kırk iki guruşa müvekkilim mûmâ-ileyh için bi’l-vekâle merkūm es-Seyyid Osman Efendi’den taleb ve da‘vâ eylediğimde ol dahi cevâbında niyâbet-i mezkûre husûsi’çün müvekkilin mûmâ-ileyhe mahsûsan irsâl eylediğim tatar için iki yüz elli guruş ücret vermiş idim meblağ-ı merkūmun ol-mikdârına takas ve mahsûb ederim deyip ol-vechile beynimizde ba‘de’l-münâza‘a bâ-vesâtet-i muslihîn ben ber-minvâl-i muharrer tasaddî eylediğim da‘vâ-yı mezkûreden müvekkil-i mezbûr es-Seyyid Osman Efendi’ye izâfetle işbu vekîli merkūm ile dört yüz yetmiş guruşa bi’l-vekâle ba‘de akdi’l-musâlaha ve’l-kabûl bedel-i sulh-ı merkūm dört yüz yetmiş guruşu işbu meclis-i şer‘de tamamen ve kâmilen bi’l-vekâle ahz ü kabz edip mâ‘adâya ve bi’l-cümle husûs-ı mezkûra müte‘allika âmme-i da‘vâdan müvekkil-i mezbûr es-Seyyid Osman Efendi’nin zimmetini kabûlü hâvî bi’l-vekâle ibrâ ve iskāt eyledim dedikde vekîl-i merkūm dahi tasdîk eylediği İstanbul Mahkemesi’nde tescîl ve huzûr.<br><br>Fî 17 Receb sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31963"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31965"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b562"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>