﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 130<br>Hüküm no: 82<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sadık Ağa’nın kiracı olarak oturduğu vakfa ait evin hassa mimarı tarafından keşfi yapılarak tahmini fiyatının belirlenmesi</b><br><br>Keşf, bi-imzâ-i efendi<br><br>Hilâl-i sütûr-ı meymenet-mastûrda münderic olan husûs-ı âti’z-zikrin mahallinde keşf ve tahrîri iltimâs olunmağın cânib-i şer‘-i hatîrden irsâl olunan keşif nâibimiz Hıfzı el-Hâc Mehmed Efendi hâssa mimârı hulefâsından Hüseyin Halîfe b. Ali ile Dârü’s-saltanati’l-aliyye Kostantıniyyetü’l-mahmiyede Yavaşça Şahin mahallesinde vâki‘ zikri câî menzile varıp zeyl-i vesîkada mektûbü’l-esâmî Müslimîn huzûrlarında akd-i meclis-i şer‘-i Nebevî ettikde menzil-i mezbûrun bir tarafı Mehmed Emin Ağa mülkü ve bir tarafı müezzin hânesi ve bir tarafı Mehmed Sadık Ağa mülkü ve bir tarafı tarîk-i hâs ile mahdûd işbu akd-i meclis-i şer‘ olunan Yavaşça Şahin Vakfı’ndan menzilin beher şehr otuz akçe icâre-i müeccelesiyle mutasarrıf bâ‘is-i hâze’l-kitâb Mehmed Sadık Ağa b. Mehmed Emin Ağa taraflarından vekîl-i mu‘teber-i şer‘îleri Abdullah Beyefendi b. Mustafa meclis-i ma‘kūd-ı mezkûrda vakf-ı mezbûr mütevellîsi vekîli ve câbî-i vakf Abdullah Efendi b. Abdülkerim hâzır olduğu halde ikrâr-ı tâm ve takrîr-i kelâm edip müvekkil-i mûmâ-ileyhin taht-ı tasarrufunda olup lâkin menzil-i mezbûrun bi-kazâillâhi te‘âlâ ba‘zı mahalleri münhedim ve ba‘zı mahalleri inhidâma meyl ve mahfûf olmağla mu‘âyene olunup arsası mesâha ve ebniye-i harâbesi takvîm olunmak bi’l-vekâle matlûbumdur dedikde gıbbe’t-tasdîkı’ş-şer‘î mimâr-ı mezbûr mesâha eyledikde tûlen on altı zirâ‘ ve bir başı beş zirâ‘ ve bir başı altı zirâ‘ bi-hesâb-ı terbî‘i doksan üç zirâ‘ olup ve ebniye-i harâbesi kezâlik doksan üç zirâ‘ olmağla ebniye-i mezkûrenin kıymeti beher zirâ‘ı kırkar akçeden üç bin yedi yüz yirmi akçeye mütehammildir deyü mimâr-ı mezbûr ve Müslimûn-ı hâzırûn icmâ‘ ve ittifâk eylediklerin mevlânâ-yı mezbûr mahallinde ketb ma‘an meb‘ûs Çukadâr Abbas ve Muhzır Mustafa ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî 26 min-Zilhicce sene 1152.<br><br>Şuhûdü’l-hâl: Akif Mehmed Efendi, Ali Efendi b. (°), Hüseyin Çelebi bostânî, İbrahim Çelebi b. Ömer, Mehmed Ağa b. (°), Mehmed Ağa b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=6297"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6299"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>