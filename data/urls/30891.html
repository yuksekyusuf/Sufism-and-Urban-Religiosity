﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 156<br>Hüküm no: 137<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeliha bt. Mustafa’nın, babalarından kalan miras hususunda kardeşi Sarrac Ahmed Ârif’in zimmetini ibra ettiği</b><br><br>50 guruşa sulh ve ibrâ<br><br>Ma‘rûz<br><br>Mübârek rikāb-ı kamer-tâb-ı hüsrevânîye takdîm-i arzuhâl eden mu‘arrefetü’z-zât Zeliha bt. el-Hâc Mustafa nâm Hatun meclis-i şer‘-i münîrde li-ebeveyn karındaşı arzuhâlde mezkûr Sarrac Ahmed Ârif nâm kimesne mahzarında bin yüz seksen târihinde ben diyâr-ı âhara azîmetim esnâsında malımdan iki yüz elli guruş nakd ile mecmû‘u üç yüz elli guruş kıymetli bâ-defter-i müfredât eşyâ-i ma‘lûmeyi karındaşım mezbûr yedine emâneten vaz‘ ve teslîm etmemle nakd ve eşyâ-i mezkûre ile verâseti benimle karındaşım mezbûr Ahmed Ârif’e münhasıra olduğu hâlde vefât eden babamız el-Hâc Mustafa b. Mehmed’in terekesinden üç bin guruş nakid ile mecmû‘u yedi yüz guruş kıymetli bâ-defter eşyâ-i ma‘lûmeyi müstekillen ahz ve ketm ve ihfâ etmekle nakid ve eşyâ-i mezkûreden dahi sülüs hisse-i irsiyyemi taleb ederim deyü da‘vâ eylediğimde ol dahi cevâbında babamız müteveffâ-i mezbûrun terekesinden olarak ancak yüz on guruş kabzını ikrâr mâ‘adâlarımı inkârından mâ‘adâsın kendi malından bana emanet vaz‘ eyledim deyü iddi‘â eylediğin eşyâ da‘vâsından benimle an inkâr elli guruş bedel-i makbûzuna bâ-hüccet sulh olup husûs-ı mezkûra ve târih-i hüccet-i merkūma gelince sâir hukūk-ı şer‘iyyeye müte‘allika âmme-i da‘vâdan benim zimmetimi ibrâ ve iskāt etmişdin deyü beni def‘a tasaddî etmekle beynimizde ba‘de vukū‘ı’l-münâza‘a bâ-tavassut-ı muslihîn ben ber-vech-i muharrer tasaddî eylediğim da‘vâ-yı mezkûrelerimden karındaşım mezbûr ile kat‘an li’n-nizâ‘ elli guruş bedel-i makbûza ba‘de akdi’l-musâlahati ve’l-kabûl beynimizde ma‘lûm bir kıt‘a vakfiyeden mâ‘adâ zikr olunan husûslara ve işbu târih-i i‘lâma gelince bi’l-cümle sâir hukūk-ı şer‘iyyeye müte‘allika âmme-i de‘âvî ve mütâlebât ve kâffe-i eymân ve muhâsamâtdan karındaşım merkūm Ahmed Ârif’in zimmetini ibrâ-yı âmm-ı sahîh-i şer‘î ile ibrâ ve iskāt eylediğimde ol dahi ber-vech-i muharrer ibrâmı kabûl eyledi deyü ba‘de’l-ikrâr ve’t-tasdîk bu vechile kat‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-7 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30890"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30892"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>