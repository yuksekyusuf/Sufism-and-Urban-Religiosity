﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 291<br>Hüküm no: 248<br>Orijinal metin no: [72a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kamer Hâtun bt. Abdullah’ın terekesinden beytülmâle ait kısmın alındığı</b><br><br>Mahmiye-i Galata’ya tâbi‘ kasaba-i Tophâne mahallâtından el-Hâc Memi mahallesinde sâkin iken bundan akdem vefât eden Kamer Hâtun bt. Abdullah’ın verâseti zevci Hasan Bey b. Hamza ile beytülmâle münhasıra olduğu şer‘an mütehakkik oldukdan sonra mahmiye-i mezbûrede beytülmâl-i âmme ve hâssa emîn olan fahrü’l-emâsil ve’l-akrân Ali Ağa b. el-Hâc Mehmed tarafından vekîl olup ber nehc-i şer‘î vekâleti sâbite olan Mehmed Ağa b. Abdülmennân meclis-i şer‘-i hatîr-i lâzimü’t-tevkīrde müteveffât-ı mezbûrenin zevci mezbûr Hasan Bey b. Hamza tarafından husûs-ı âti’l-beyânı tasdîka vekîl olup vekâleti ber nehc-i şer‘î Hüdâverdi b. Mehmed ve Zülfikār Beşe b. Abdullah nâm kimesneler şehâdetleri ile sâbite olan Mehmed b. Abdülmümin nâm kimesne mahzarında bi’t-tav‘i’s-sâf ikrâr ve i‘tirâf eyleyip müteveffât-ı mezbûre Kamer Hâtun’un terekesinden olan mülk menzilden ve esâs-ı beyt olan menkūlâtdan beytülmâle âid ve râci‘ olan nısf hisse-i şer‘iyyeyi vekâletim hasebiyle bi’t-tamâm ve’l-kemâl ahz ve kabz eyledim min ba‘d merkūme Kamer Hâtun’un muhallefâtından mezbûr Hasan Bey’in zimmetinde bir akçe ve bir habbe hakkım kalmadı dedikde [72b] mukırr-ı mezbûr Mehmed Ağa b. Abdülmennân’ın vech-i muharrer üzere cârî ve sâdır olan ikrârını vekîli mezbûr Mehmed Çelebi bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb ve yed-i râgıba vaz‘ ve def‘ olundu. Tahrîren fi’l-yevmi’l-âşir min Muharremi’l-harâm li sene selâse ve hamsîn ve elf.<br><br><br>Şuhûdü’l-hâl: Mustafa Bey b. Abdullah, Mustafa Çelebi b. Mehmed, Ahmed Çelebi b. Mehmed, Hüseyin b. Ömer Bezistânî, Ramazan Efendi b. Mustafa, Mahmud b. İlyas, Mehmed Çelebi el-Haddâm, Musa Hoca b. Veli, Hüseyin Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=20451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o376"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>