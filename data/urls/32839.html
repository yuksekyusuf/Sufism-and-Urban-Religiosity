﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 426<br>Hüküm no: 413<br>Orijinal metin no: [85b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artin v. Agob’un tuhafiyeci dükkânı gediğini Harosima bt. İstefan’a sattığı</b><br><br>Tuhafcı ve fincancı<br><br>Ma‘rûz[-ı dâ‘î-i devlet-i aliyyeleridir ki]<br><br>Mahmiye-i İstanbul’da kâin tuhafcı ve fincancı esnâfından Artin v. Agob nâm zimmî meclis-i şer‘-i enverde mahmiye-i mezbûrede Samatya kurbünde Sulumanastır civârında mütemekkine Harosima bt. İstefan nâm Nasrâniyenin sadrı kebîr oğlu ve tarafından husûs-ı âti’l-beyânı tasdîka vekîl-i şer‘îsi Hekim Abraham v. Oseb nâm zimmî muvâcehesinde mahmiye-i mahkiyede Sultan Bâyezid Hân-ı Velî Câmi‘-i şerîfi kurbünde kolluk tahtında çeşme sırasında Hâfız Mehmed Emin dükkânına muttasıl bir bâb tuhafcı ve fincancı dükkânında mevcûde kaleminde kendi ismime mukayyed beyne’l-esnâf gedik tâ‘bir olunur akd-i âti’z-zikrin sudûruna değin işbu yedimde olan bir kıt‘a sûret mûcebince mâlım ve mülküm olan âlât-ı lâzıme-i ma‘lûmemi tarafeynden bi’l-îcâb ve’l-kabûl bâtten ve sahîhan bi-safkatin vâhidetin şürût-ı müfsideden ârî bin dört yüz guruş semen-i makbûza müvekkile-i mesfûre Harosima Nasrâniyeye bey‘ ve temlîk ve teslîm eylediğimde ol dahi yedimden ber-minvâl-i muharrer iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ ba‘d dükkân-ı mezkûr derûnunda mevcûde gedik tâ‘bir olunan âlât-ı lâzıme-i ma‘lûmede benim kat‘an alâka ve medhalim kalmayup müvekkile-i mesfûre Harosima Nasrâniyenin emvâl-i müşterâtı ve hakk-ı sırfı olmuşdur deyü ba‘de’l-ikrâr ve’t-tasdîk gedik-i mezkûrun kaleminde bâyi‘-i mesfûr ismine olan kaydı ref‘ ve terkīn ve atîk sûreti battâlda hıfz olunarak müşteriye-i müvekkile-i mesfûre Harosima Nasrâniye ismine tasrîhan kayd ve yedine bir kıt‘a sûret i‘tâsı bâbında istid‘â-yı inâyet eyledikleri İstanbul [mahkemesinden huzûr-ı âlîlerine i‘lâm olundu.]<br><br>Fî 18 Z sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32838"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32840"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b426"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>