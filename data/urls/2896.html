﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 469<br>Hüküm no: 578<br>Orijinal metin no: [105M/b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa Vakfı mütevellisi Osman Bey’in alacak iddiasını ispat edememesi</b><br><br>Mahmiye-i İstanbul’da Davudpaşa mahallesinde sâkin olup merhûm İsmail Ağa nâm sâhibü’l-hayrın vakfına evlâdından olmağla mukaddemâ meşrûtiyet üzere mütevellî olan Osman Bey b. Ali nâm kimesne meclis-i şer‘-i şerîfde sâbıkā mahmiye-i mezbûrede vâki‘ Saray-ı cedîd-i Sultânî ağası olmağla vakf-ı mezbûrun nâzırı olan umdetü’l-emâsil ve’l-a‘yân İsmail b. Mehmed tarafından husûs-ı âti’l-beyâna vekîl olup vekâleti İslam Bey b. Hasan ve Süleyman nâm kimesneler şehâdetleriyle şer‘an sâbit olan Himmet Efendi b. Habib nâm kimesne mahzarında da‘vâ ve takrîr-i kelâm edip vakf-ı mezbûrun ben mütevellîsi ve müvekkil-i mûmâ-ileyh nâzır iken bin yetmiş dokuz senesi Cumâdelûlâsı’nın yirminci gününe gelince bi-tarîkı’r-rüşve müvekkil-i mûmâ-ileyhe def‘ ve teslîm, ol dahi ahz u kabz eylediği ma‘lûm meblağa müte‘allıka da‘vâdan müvekkil-i mûmâ-ileyhin zimmetini ibrâ-i âm ile ibrâ ve iskāt etdiğimden sonra beynimizde ma‘lûm bir husûsun temşiyeti için müvekkil-i mûmâ-ileyhe kendi malımdan bi’d-defa‘ât altmış bin akçe def‘ ve teslîm, ol dahi ahz u kabz etmiş idi, suâl olunup alıverilmek matlûbumdur dedikde gıbbe’s-suâl ve’l-inkâr müddemî-i mezbûrdan müdde‘âsını mübeyyine beyyine taleb olundukda ityân-ı beyyine için istimhâl etmekle mehl-i şer‘î ile imhâl olundukdan sonra üç gün mürûr edip müdde‘î-i mezbûr ikāmet-i beyyine edemeyip ve müvekkil-i mûmâ-ileyhe yemîn dahi verdirmeğe tâlib olmamağın mâ-vaka‘a bi’t-taleb ketb olundu.<br><br>Fî 29 min-şehri Ramazani’l-mübârek sene 1081<br><br>Şuhûdü’l-hâl: Zahrü’l-akrân Mehmed Ağa ser-muhzırân, Cafer Beşe b. Çukadâr, Receb Çelebi tâbi‘-i efendi, Şah Mehmed Çelebi b. Abdülhalim, Şa‘bân Beşe saraç-ı efendi.</p>          <br><a title="Önceki sayfa" style="text-decoration:none" href="./ayrmetin.php?idno=2895"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2897"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>