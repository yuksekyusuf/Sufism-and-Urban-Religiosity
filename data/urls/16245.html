﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 134<br>Hüküm no: 87<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah oğlu Mehmed Beşe’nin vefat eden Abdurrahman oğlu Abdullah Efendi terekesinden alacağını talebi</b><br><br>Mahmiye-i İstanbul’da İlyaszâde mahallesinde sâkin işbu râfi‘u’l-kitâb Mehmed Beşe b. Abdullah meclis-i şer‘-i şerîf-i enverde Havâss-ı Refî‘a kazâsı muzâfâtından Terkos nâhiyesine tâbi‘ Sert nâm karyede çiftliği olup mahmiye-i mezbûrede Mehmed Ağa câmi‘-i şerîfi kurbünde sâkin iken düyûn terekesinden ezyed olduğu hâlde bundan akdem vefât eden Abdullah Efendi b. Abdurrahman b. Mehmed’in düyûn-ı müsbetesini edâya kıbel-i şer‘den vasî ve kayyım nasb olunup Mustafa Çelebi b. Şa‘ban mahzarında üzerine da‘vâ ve takrîr-i kelâm edip müteveffâ-yı mezbûr Abdullah Efendi b. Abdurrahman b. Mehmed zimmetinde ba‘de’l-hesâb beynimizde ma‘lûm hınta semeninden altı bin beş yüz akçe hakkım olup hattâ müteveffâ-yı mezbûr fevtinden iki ay mukaddem ol kadar deyni olduğu[nu] huzûr-ı Müslimînde ikrâr ve işhâd dahi edip meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve akībe’l-inkâr müdde‘î-i mezbûrdan müdde‘âsına mutâbık beyyine taleb olundukda udû[l]-i ahrâr-ı ricâl-i Müslimînden olup mahmiye-i mezbûrede Mehmed Ağa mahallesinde sâkin Mehmed b. Mustafa ve sâlifü’z-zikr İlyaszâde mahallesinde sâkin Mahmud b. Hüseyin nâm kimesneler li-ecli’ş-şehâde meclis-i şer‘a hâzırân olup isra istişhâd fi’l-hakīka müteveffâ-yı mezbûr Abdullah Efendi b. Abdurrahman b. Mehmed fevtinden iki ay mukaddem işbu müdde‘î-i mezbûr zimmetinde ba‘de’l-hesâb beynlerinde ma‘lûm hınta semeninden altı bin beş yüz akçe deyni olduğu[nu] ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyu her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince bade’l-hükm mâ-vaka‘a bi’t-taleb ketbolundu.<br><br>Fi’l-yevmi’s-sâdis min-Muharremi’l-harâm li-sene selâsîn ve mi’e ve elf.<br><br>Şuhûdü’l-hâl: Es-Seyyid Mustafa b. Sefer, Mehmed Efendi b. İbrahim, Ömer Efendi b. Mehmed, Mustafa Efendi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=16244"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16246"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o306"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>