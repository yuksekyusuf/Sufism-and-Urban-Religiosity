﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 519<br>Hüküm no: 455<br>Orijinal metin no: [177-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın Havva Hanım’a olan borcunu ödemesi</b><br><br>4000 [guru]şa sulh<br><br>[Ma‘rûz]<br><br>Mahrûse-i Galata’ya muzâfe kasaba-i Tophâne’de Karabaş Mustafa Ağa mahallesinde sâkine derûn-ı arzuhâlde mezkûretü’l-ism Esirci Hacce Havva Hanım bt. Abdullah b. Abdurrahman tarafından husûs-ı âti’l-beyânda vekîl olduğu zât-ı mezbûreyi ârifân Esirci İsmail b. Abdullah ve Hüseyin b. Abdullah nâm kimesneler şehâdetleriyle ber-nehc-i şer‘î sâbit olan Hasan Ağa b. Abdullah meclis-i şer‘de sâhib-i arzuhâl Mustafa Ağa b. Abdullah muvâcehesinde Esirci Yusuf Ağa b. Abdullah hâzıra [hâzır] olduğu hâlde bundan akdem müvekkilem merkūme Hacce Havva Hanım merkūm Mustafa Ağa’dan beş bin guruş semen-i medfû‘ ve makbûza bir re’s zenciye câriye iştirâ ve kabz eyledikden sonra câriye-i mezkûrenin reddi îcâb eder <<uyûbdan>> ayb-ı kadîmi zâhir olmağla müvekkilem merkūme Hacce Havva Hanım câriye-i mezkûreyi hıyar-ı aybla mezbûr Mustafa Ağa’ya redd ve teslîm eylediğinde ol dahi rızâsıyla kabûl ve makbûzu olup istihlâk eylediği semen-i mezkûr beş bin guruş zimmetinde müvekkilem merkūme Hacce Havva Hanım’a deyni olduğunu işbu bin iki yüz elli sekiz senesi Recebi’l-ferd’inin dokuzuncu günü ikrâr ve târih-i mezkûr ile müverrah karz unvânıyla işbu bir kıt‘a temessüğü yedine i‘tâ ve meblağ-ı mezkûra hâzır-ı mezbûr Yusuf Ağa dahi tarafeynden bi’l-emr ve’l-kabûl kefîl ve zâmin olarak temessük-i mezkûr bâlâsına kefâletini tahrîr ve temhîr eylediğinden sonra meblağ-ı mezkûr beş bin guruşun beş yüz guruşunu mezbûr Mustafa Ağa müvekkilem merkūme Hacce Havva Hanım’a vermek üzere kefîl-i hâzır-ı mezbûr Yusuf Ağa’ya def‘ ve teslîm etmiş ise de lâkin meblağ-ı merkūm beş yüz guruşu müvekkilem mezbûreye vermeyip hâlâ bana def‘ ve teslîme müte‘ahhid olmağla bâkīsi olan dört bin beş yüz guruşu dahi mezbûr Mustafa Ağa’dan hâlâ taleb ederim deyü bi’l-vekâle tasaddî eylediğim da‘vâmdan bâ-tavassut-ı muslihîn merkūm Mustafa Ağa ile bi’t-tav‘ ve’r-rızâ dört bin guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra müte‘allika âmme-i da‘vâdan merkūm Mustafa Ağa’nın zimmetini kabûlü hâvî bi’l-vekâle ibrâ ve iskāt eyledim deyü ba‘de’l-ikrâr <<ve’t-tasdîk>> ve’t-tesâdık ibrâdan müstesnâ bedel-i sulh-ı mezkûr dört bin guruşu müdde‘î-i vekîl-i mezbûr Hasan Ağa’ya bi’t-taleb edâ ve teslîme mezbûr Mustafa Ağa’ya tenbîh olunduğu İstanbul Mahkemesi’nden huzûr[-ı âlîlerine i‘lâm olundu]<br><br>Fî 5 L sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=35107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b519"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>