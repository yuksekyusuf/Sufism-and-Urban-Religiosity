﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 462<br>Hüküm no: 615<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Karuk’un vefat eden Kadı Ahmed Efendi b. Mustafa’daki alacağına kefil olanlardan Şeyh Ömer Efendi b. Mehmed’e açtığı davada haklı bulunup Şeyh Ömer’in kefaletten dolayı hissesine düşen miktarı ödemesi</b><br><br>Ma‘rûz<br><br>Sarrâf tâifesinden arzuhâl eden Karuk nâm zimmî Bâb Mahkemesi’nde derûn-ı arzuhâlde mezkûrü’l-ism olup Atmaca Süleyman Çavuş kulları mübâşeretiyle meclis-i şer‘-i enverde ihzâr ettirdiği eş-Şeyh Ömer Efendi b. Mehmed mahzarında işbu mümzâ ve mahtûm bir kıt‘a deyn temessüğü nâtık olduğu üzere Anadolu kuzâtından Ma‘arrütü’n-nu‘mân kazâsına muvakkaten kādı iken bundan akdem Şu‘ûr kasabasında vefât eden Ahmed Efendi b. Mustafa b. Abdullah’ın zimmetinde cihet-i karzdan olan üç yüz yetmiş iki guruş hakkıma mezbûr eş-Şeyh Ömer efendi ile gāibân ani’l-meclis el-Hâc İsmail Efendi ve Molla İbrahim kefâlet-i sahîha-i şer‘iye ile kefîl bi’l-mâl olduklarından sonra meblağ-ı mezkûrun altmış yedi guruşunu li-ecli’l-kefâleti’l-mezkûre bana edâ ve teslîm edip üç yüz beş guruş hakkım bâkī kalmağla meblağ-ı bâkī-i mezkûrdan kefâlet-i merkūmesine binâen mezbûr eş-Şeyh Ömer Efendi’nin hissesine isâbet eden yüz guruş seksen akçeyi taleb ederim deyü ba‘de’d-da‘vâ ve’l-istintâk mezbûr eş-Şeyh Ömer Efendi cevâbında fi’l-hakīka müdde‘î-i mesfûrun takrîr-i müdde‘âsı üzere kefîl olduğunu ikrâr ve i‘tirâf etmeğin mûcebiyle ba‘de’l-hükm meblağ-ı bâkī-i mezbûr üç yüz beş guruşdan mezbûr eş-Şeyh Ömer Efendi’nin kefâlet-i mezkûresine binâen hissesine isâbet eden yüz bir guruş seksen akçeyi sarrâf müdde‘î-i mesfûr Karuk zimmîye bi-hükmi’l-kefâle edâ ve teslîme mezbûr eş-Şeyh Ömer Efendi’ye tenbîh olunduğu mübâşir-i merkūm ile huzûr-ı âlîlerine i‘lâm olundu el-emrü li-men-lehu’l-emr.<br><br>Fî 5 Rebî‘ülevvel sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7654"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7656"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>