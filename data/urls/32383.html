﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 520<br>Hüküm no: 386<br>Orijinal metin no: [138a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boş bulunan İstanbul, Üsküdar, Galata, Hasköy ve bağlı yerler Bostancılar Kethudalığına Hassa Kozbekçibaşısı İbrahim’in tayin edildiği</b><br><br>Kozbekci beratı.<br><br>Erbâb-ı istihkākdan hâssam Kozbekcibaşısı işbu râfi‘-i tevkī‘-i refî‘ü’ş-şân-ı hâkānî kıdvetü’l-emâsil ve’l-akrân İbrahim -zîde kadrühû- mübârek Rikâb-ı müstetâbıma arzuhâl sunup İstanbul ve Üsküdar ve Galata ve Hasköy ve tevâbi‘i Bostancıyân kethudâlığına bilâ-ta‘yîn mutasarrıf olan İsmail Kozbekci sâbıkā fevt olup yeri hâlî olmağla mahlûlünden bâ-mukābele-i nân kendine tevcîh ve yedine berat-ı şerîf-i âlî-şânım ihsân olmak bâbında istid‘â-yı inâyet etmeğin şeref-yâfte-i [138b] sudûr olan hatt-ı hümâyûn-ı şevket-makrûnum mûcebince kethudâlık-ı mezkûr müteveffâ-yı merkūmun mahlûlünden mûmâ-ileyhe tevcîh olunmak fermânım olmağın hakkında mezîd-i inâyet-i Pâdişâhânem zuhûra getirip bin iki yüz yirmi beş senesi Muharrem’inin yirminci günü târihiyle müverrah verilen ruûs-ı hümâyûnum mûcebince bu berat-ı hümâyûnu verdim ve buyurdum ki: hâssam Kozbekcibaşısı mûmâ-ileyh İbrahim -zîde kadrühû- varıp müteveffâ-yı merkūmun mahlûlünden kethudâlık-ı mezkûra bilâ-ta‘yîn mutasarrıf olup hizmet-i lâzımesin mer‘î ve müeddâ kıldıkdan sonra işbu berat-ı âlî-şânıma mugāyir bilâ-ta‘yîn kethudâlığı umûruna taraf-ı âhardan müdâhale ve ta‘arruz kılmayalar. Şöyle bileler; alâmet-i şerîfe i‘timâd kılalar.<br><br>Tahrîren fi’l-yevmi’l-işrîn min-Muharrem sene 1225<br><br>Be-makām-ı Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>