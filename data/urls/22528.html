﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 241<br>Hüküm no: 332<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Selim Çelebi’nin kiracısı olduğu vakıf dükkanı tahliye edip mutasarrıfları Seyyid Hasan Çelebi ve ortağı Atiye Hanım’a teslimine karar verildiği</b><br><br>Dârü’s-sa‘âdeti’ş-şerîfe ağası nezâretlerinde olan evkāfdan Ayasofya-i kebîr Vakfı musakkafâtından olup mahrûse-i Galata’da Azabkapısı kurbünde vâki‘ ma‘lûmü’l-hudûd bir kıt‘a üstübücü dükkânı 30 sehm i‘tibârıyla 25,5 sehmini üstübücü esnâfından es-Seyyid Hasan Çelebi’nin ve 4,5 sehmi mahmiye-i İstanbul’da Ketenciler başında sâkine Atiye Hanım’ın bi’l-icâreteyn tasarruflarında olup sâhibey-i arzuhâl mezbûr es-Seyyid Hasan Çelebi b. es-Seyyid Osman husûs-ı âtîde kendi nefsinden asîl ve müşteriki mezbûre Atiye Hanım bt. el-Hâc Mustafa tarafından ber-vech-i câ’î vekîl olduğu zâtını ârifân İsmail Efendi b. Mustafa ve Teberdâr Mehmed Ârif Ağa b. Abdullah şehâdetleriyle sâbit olan mezbûr es-Seyyid Hasan Çelebi Galata Bâb Mahkemesi’nde meclis-i şer‘-i münîrde esnâf-ı merkūmeden derûn-ı arzuhâlde mezkûrü’l-ism es-Seyyid Selim Çelebi b. Mehmed muvâcehesinde vakf-ı mezkûrun mütevellîsi es-Seyyid Hüseyin Efendi tarafından câbî-i vakf-ı mezbûr İsmail Efendi hâzır olduğu hâlde mezbûr es-Seyyid Selim Çelebi sâlifü’z-zikr dükkân-ı merkūmda beher şehr altmış para kirâyla aded-i şühûr beyân olunmaksızın müstecirimiz olup lâkin dükkân[ın] bize lüzûmu olmağla târih-i i‘lâm şehri gāyetine izâfetle fesh-i îcârla gāyet-i şehr-i merkūmda dükkân-ı mezbûrun tahliye ve zimmetinde müctemi‘ üç aylık şu kadar guruş icâre ile ma‘an bize teslîme mezbûr es-Seyyid Selim Çelebi’ye tenbîh olunmak bi’l-asâle ve bi’l-vekâle matlûbumdur deyü da‘vâ eyledikde ol dahi cevâbında [vech-i] muharrer üzere dükkân-ı mezkûrda müsteciren sâkin olup târih-i i‘lâm şehri gāyetine gelince üç aylık zimmetinde ol kadar guruş müctemi‘ olduğunu ikrâr u i‘tirâf edip lâkin ben üstübücü esnâfından olduğum ecilden dükkân-ı mezkûrun hâlî gediğine rağbet edip gedik i‘tibâr etmemle hurûcdan imtinâ‘ ederim demesi meşrû‘a olmadığından gayrı dükkân-ı mezkûrun gediği aklâmda mukayyed mu‘teber gediklerden olmadığını merkūm es-Seyyid Selim Çelebi mu‘terif iken kelâmına iltifât olunmayıp muktezâ-yı şerî‘at-i garrâ gāyet-i şehr-i mezkûrda dükkân-ı merkūmu tahliye ve üç aylık icâre-i merkūmesiyle ma‘an mutasarrıfları mezbûrâna hâliyeten teslîme mezbûr es-Seyyid Selim Çelebi’ye tenbîh olunduğu bi’[l]-iltimâs huzûr-ı âlîlerine i‘lâm olundu.<br><br>Fî 27 C sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o473"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>