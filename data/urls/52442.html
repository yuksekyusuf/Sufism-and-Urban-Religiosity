﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 138<br>Hüküm no: 132<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un evini ve eşyalarını Mehmed Çelebi’ye sattığı</b><br><br>Medîne-i Üsküdar’da Tenbel el-Hâc Mehmed mahallesi sâkinelerinden Havva bt. Abdullah b. Veliyüddin meclis-i şer‘-i hatîr-ı lâzımü’t-tevkīrde işbu sâhib-i hâze’l-kitâb Mehmed Çelebi b. Veliyüddin nâm kimesne mahzarında ikrâr ve takrîr-i kelâm edip bey‘-i âtînin sudûruna değin silk-i mülkümde münselik olup Solak Sinan mahallesinde vâki‘ bir tarafdan Kalaycı Hüseyin Beşe mülkü ve bir tarafdan ba‘zan Abdi Beşe b. Ali ve ba‘zan Salih Çelebi b. Abdullah mülkü ve bir tarafdan Ahmed Çelebi b. Veliyüddin mülkü ve bir tarafdan tarîk-i âm ile mahdûd bir bâb fevkānî oda [ve] bir bâb tahtânî oda ve bir sofa ve bir kenîf ve bi’r-i mâ ve bir mikdâr bahçe ve havlu[yu] müştemil mülk menzilimi [bi-]cümleti’t-tevâbi‘ ve’l-levâhık tarafeynden îcâb ve kabûlü [hâvî] bey‘-i bâtt-ı sahîh-i şer‘î ile mezbûr Mehmed Çelebi[’ye] iki yüz guruşa bey‘ ü teslîm [ve] temlîk eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm ve yine mülküm olan dört minder ve beş sandık ve dört tencere kapağı ve iki tâbe ve bir sini ve bir leğen ibrik ve bir döşek ve bir müsta‘mel orta keçesi ve bir yan keçesi ve dört sahan ve bir güğüm ve bir sîm kuşak ve üç gömlek ve bir sincab çukaya kaplı kürkümü mezbûr Mehmed Çelebi’ye kırk guruşa bey‘ [u] temlîk ve teslîm eyledikden sonra semenleri olan meblağ-ı merkūm iki yüz kırk guruş mutâlebesinden mezbûr Mehmed Çelebi’nin zimmetini ibrâ-i âmm-ı katı‘u’n-nizâ‘la ibrâ ve iskāt eyledim ba‘de’l-yevm eşyâ-i mezkûre mezbûr Mehmed Çelebi’nin mülk-i müşterâsı ve hakk-ı sırfı olmuşdur benim kat‘â alâka ve medhalim kalmadı dedikde gıbbe’t-tasdîk mâ hüve’l-vâki‘ bi’t-taleb ketb olundu.<br><br>Fî 26 [Zilhicce] sene 1150<br><br>Şuhûdü’l-hâl: Bekir Efendi b. Ali, Nalbandzâde İsmail Beşe b. Halil, Veli Ağa b. Mehmed, Kömürcü Mustafa Beşe b. Hüseyin, İsa Beşe b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=52441"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52443"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>