﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 138<br>Hüküm no: 100<br>Orijinal metin no: [22b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Arif Ağa’nın vefat eden Abdullah Efendi’ye olan borcunu varislerine taksitle ödemesi</b><br><br>Ma‘rûz,<br><br>Üsküdar’da Eski Vâlide Câmi‘-i şerîfi kurbünde Debbâğlar mahallesinde fevt olan es-Seyyid el-Hâc Abdullah Efendi b. Ahmed’in verâseti zevceleri Salih Hanım bt. el-Hâc Ahmed ve Necibe Kadın bt. Abdullah ve kebîre kızı Şerife Hadice Hanım ve li-ebeveyn er karındaşı es-Seyyid el-Hâc Osman Ağa’ya ba‘de’l-inhisâr müteveffâ-yı mezbûrun medyûnu es-Seyyid el-Hâc Mehmed Ârif Ağa cânib-i şerî‘at-ı garrâdan mürsel kâtib es-Seyyid el-Hâc Mehmed Said Efendi dâ‘îlerinin mahalle-i mezbûrede vâki‘ müteveffâ-yı mezbûrun ile’l-vefât sâkin olduğu menzilde cerîdede mazbûtü’l-esâmî Müslimîn huzûrlarında akdeylediği meclis-i şer‘-i münîrde mezbûrât Saliha Hanım ve Necibe Kadın ve Şerife Hadice Hanım taraflarından vekîl-i müseccel-i şer‘îleri mezbûr es-Seyyid el-Hâc Osman Ağa muvâcehesinde benim müteveffâ-yı mezbûre ba‘de külli’l-hesâb cihet-i şer‘îden deynim olan yirmi bin iki yüz elli bir buçuk guruşun yedi bin beş yüz guruşunu mukaddemâ asîl-i vekîl-i mezbûr es-Seyyid el-Hâc Osman Ağa’ya def‘ ü teslîm ol dahi yedimden ahz u kabz edip bâkī on iki bin yedi yüz elli bir buçuk guruşu hâlâ def‘aten edâya iktidârım olmamağla beş bin guruşunu târîh-i i‘lâmdan altmış bir gün mürûrunda ve yedi bin yedi yüz elli bir buçuk guruşu doksan bir gün mürûrunda asıl ve vekîl-i mezbûra mukassatan edâya ta‘ahhüd eylediğimde ol dahi râzı ve kabûl eyledi deyü ba‘de’l-ikrâr ve’t-tasâduk Hayriye Tüccârı’ndan el-Hâc Ahmed Efendi b. Abdulkadir meclis-i ma‘kūd-ı mezkûrda asîl ve vekîl-i mezbûr es-Seyyid el-Hâc Osman Ağa muvâcehesinde medyûn-ı mezbûr es-Seyyid el-Hâc Mehmed Ârif Ağa hâzır olduğu hâlde hâzır-ı mezbûrun zimmetinde asîl ve vekîl-i mezbûrûna mukassatan edâsı vâcib deyni olan meblağ-ı mecmû‘-ı merkūm on iki bin yedi yüz elli bir buçuk guruşa tarafeynden bi’l-emr ve’l-kabûl kefâlet-i mutlaka-i sahîha-i şer‘iyye ile ben dahi kefîl bi’l-mâl ve zâminim dediğini kâtib-i mezbûr dâ‘îleri mahâllinde tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîri tescîl ve huzûr-ı âlîlerine i‘lâm olundu.<br><br>Fî-gurreti M sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=1002"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1004"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>