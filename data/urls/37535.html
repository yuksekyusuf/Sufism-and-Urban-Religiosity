﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 735<br>Hüküm no: 591<br>Orijinal metin no: [136b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın hanımları Bağıcinan ve Ümmühani’nin terekeden haklarını aldıkları</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den me’zûnen irsâl olunan Ahmed Şemsi Efendi mahmiye-i İstanbul’da İshak Paşa mahallesinde sâkin iken bundan akdem vefât eden Macar Hasan Ağa b. Abdullah’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkeleri Bağıcinan bt. Abdullah ve Ümmühani bt. Abdullah ile sagīr oğlu Hasan’a münhasıra oldukdan sonra mezbûre Bağıcinan bt. Abdullah ba‘de’t-ta‘rîfi’ş-şer‘î meclis-i ma‘kūd-ı mezbûrda vasiyy-i muhtârı olmağla terekesine vaz‘-ı yed eden Hüseyin Ağa b. Mahmud mahzarında ikrâr ve takrîr-i kelâm edip müteveffâ-yı mezbûrun terekesi tahrîr ve ba‘de ihrâci’l-mesârif ve’d-düyûn ve’s-sülüs nısf sümün hisseme isâbet eden iki bin altı yüz elli dokuz akçeyi îfâ-i edâsına hükmolunup yedimde olan hüccet-i şer‘iyye nâtıka olduğu üzere beş bin sağ akçe mehr-i müeccelim ile yüz guruş hakkımı müteveffâ-yı mezbûrdan olmak üzere vasiyy-i mezbûr yedinden bi’t-tamâm ahz u kabz eyleyip yedinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mezbûre Ümmühani Hatun meclis-i ma‘kūd-ı mezbûrda ba‘de’t-ta‘rîfi’ş-şer‘î mezbûr vasî Hüseyin Ağa b. Mahmud mahzarında ikrâr ve takrîr-i kelâm edip müteveffâ-yı mezbûrun ber-mûceb-i defter-i kassâm-ı askerî nısf sümün hisseme isâbet eden iki bin altı yüz elli dokuz akçe ile îfâ-i edâsına hükmolunup yedimde olan hüccet-i şer‘iyye nâtıka olduğu üzere seksen guruş mehr-i müeccel hakkımı tereke-i müteveffâ-yı mezbûrdan olmak üzere vasiyy-i mezbûr yedinden tamâmen ahz u kabz eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan Ahmed Çelebi b. Süleyman ve el-Hâc Süleyman b. Abdullah ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd şüd.<br><br>Fî 2 min-Cumâdelâhire sene 1110.<br><br>Şuhûdü’l-hâl: Hasan Efendi b. Mahmud, Mehmed Efendi b. Hasan, İbrahim Çelebi b. Mehmed, Mustafa Çavuş b. Ali, Ahmed b. Ali</p>          <br><a title="Önceki sayfa" style="text-decoration:none" href="./ayrmetin.php?idno=37534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0735"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1108"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>