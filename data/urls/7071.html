﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 108<br>Hüküm no: 31<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalcı Kalef’in cariyesi Fâtıma’nın Müslüman ve hür olduğu iddiasıyla açtığı davada hür olduğunu ispat edemediği; ancak Müslüman olduğundan Müslüman bir kişiye satılmasına karar verildiği</b><br><br>Ma‘rûz<br><br>Rıkka inkıyâdını mu‘terife orta boylu kara gözlü kara kaşlı sâbıkā ve hâlâ Fâtıma ismiyle müsemmât olan sahibe-i arzuhâl meclis-i şer‘de mezbûreye kâfiretü’l-mille rakīka olmak üzere vâzı‘u’l-yed olan Kalcı Kalef Yahûdî ile terâfu‘larında ben diyâr-ı Acem’de Gence kasabası ahâlîsinden Hüseyin nâm hürr-i Müslimin sulbiye kızı olup bana ve ebeveynime rık târî olmamış iken mesfûr Yahûdî bana kâfiretü’l-mille rakīka olmak üzere vaz‘-ı yed eder suâl olunup sebîlim tahliye olunmak murâdımdır deyü ba‘de’d-da‘vâ ve’s-suâl mesfûr Yahûdî ben mezbûreyi Gürciyyetü’l-asl kâfiretü’l-mille olmak üzere malım ile mahzar-ı şühûdda iştirâ eyledim mezbûrenin hürre olduğu ma‘lûmum değildir dedikde mezbûre Fâtıma müdde‘âsını beyân için bi’d-defa‘ât ba‘de’l-istimhâl ve’l-imhâli’ş-şer‘î herbirinde müddet-i mehl tamam olup bir vechile beyyine-i ikāmete kādire olmayıp tahlîfe dahi tâlibe olmadığından tahlîs-ı rakabesine müsâ‘ade-i şer‘iye olmayıp lâkin mezbûre Müslime olduğunu mukırre olup ihtiyâten yine meclis-i şer‘de İslâm’ı kabûl ve mecmû‘-ı edyân-ı bâtıladan teberr[î] eylediği ba‘de’t-tescîl mezbûrenin ehl-i İslâm’dan bir kimesneye şer‘an bey‘i iktizâ etmekle mezbûreyi ehl-i İslâm’dan bir kimesneye bey‘ etmek üzere mesfûr Kalcı Kalef Yahûdî’ye tenbîh-i şer‘î olunduğu huzûr-ı âlîlerine i‘lâm olundu bâkī fermân hazret-i veliyyü’l-emrindir.<br><br>Fî 18 Rebî‘ülevvel sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7070"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7072"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>