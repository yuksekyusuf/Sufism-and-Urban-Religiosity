﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 113<br>Hüküm no: 108<br>Orijinal metin no: [27b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa b. Abdullah’tan intikal eden evdeki hisse satışı</b><br><br>Mahmiye-i Galata’da Tophane kapısı dâhilinde Sultan Bayezid mahallesinde bundan akdem vefât eden merhûm Mustafa b. Abdullah’ın sulbiye kızı Râbia’nın hâlâ zevci ve bey‘-i âti’l-beyâna ve semenini vech-i âtî üzre takāsa vekîl-i şer‘îsi olup vekâlet-i nehc-i şer‘î üzre sâbite olan Ahmed Halîfe b. Mustafa nâm kimesne meclis-i şer‘de merhûm-ı mezbûrun zevce-i metrûkesi ve vârisesi Âbide bt. Abdullah’ın hâlâ zevci ve ikrâr-ı âti’l-beyânı tasdîke vekîl-i şer‘î olup vekâleti Şükrullah Efendi b. Ali ve Mehmed Efendi b. Mustafa şehâdetleri ile sâbite olan Mahmud b. Ahmed nâm kimesne mahzarında bi’t-tav‘i’s-sâf ikrâr ve i‘tirâf edip merhûm mezbûr Mustafa fevt olup verâseti zevcesi müvekkile-i mezbûre Âbide’ye ve sulbiye kızı mesfûre Râbia’ya ve diğer sulbiye kızı Sultana ve Sâliha’ya münhasıra olup ba‘dehû kable’l-kısmet mesfûre Sultana dahi vefât edip verâseti mezbûre Âbide’ye ve li ebeveyn kız karındaşları mezbûretân Râbia ve Sâliha’ya münhasıra olup kable’l-kısmet mezbûre Sâliha dahi vefât edip verâseti anası mezbûre Âbide’ye ve li ebeveyn kız karındaşı merkūme Râbia’ya münhasıra olup merhûm-ı mezbûr Mustafa’nın muhallefâtından mahmiye-i mezbûrede vâki‘ iki bâb fevkānî odayı ve bir bâb tahtânî odayı ve bir tahtapûşu ve bir su kuyusunu ve bir musluğu ve bir kenîfi hâvî olup hudûdunun iki cânibi tarîk-i âmma ve bir cânibi Ermeni Yavanos mülküne ve bir cânibi İbrahim Çelebi mülküne müntehî olan menzil verese-i mezbûre beynlerinde münâsaha tarîkiyle altı yüz sehim olup bu altı yüz sehimden münâsaha tarîkiyle mezbûre Râbia’ya babası merhûm-ı mezbûr Mustafa’dan intikāl eden yüz yetmiş beş sehim hisse-i şer‘iyyesini ve li ebeveyn kız karındaşı mezbûre Sultana’dan intikāl eden yetmiş sehim hisse-i şer‘iyyesini ve diğer li ebeveyn kız karındaşı mezbûre Sâliha’dan intikāl eden elli sehim hisse-i şer‘iyyesini mezbûre Râbia’nın cem‘an iki yüz doksan beş sehim hisse-i şer‘iyyesini anası mezbûre Âbide’ye vekâlet-i mahkiyem hasebiyle sekiz bin altı yüz kırk akçeye bey-i bâtt-ı sahîh-i şer‘i ile bey‘ edip meblağ-ı mezbûr sekiz bin altı yüz kırk akçeyi müvekkile-i mezbûre Râbia’nın zimmetinde anası mezbûre Âbide’ye olan sekiz bin altı yüz akçe deyn-i nafakasına takās eyledim [28a] dedikde vekîl-i mûmâ-ileyh Ahmed Halîfe’nin vech-i meşrûh üzre sudûr eden kelâmını vekîl-i mesfûr Mehmed Bey vekâleten vicâhen tasdîk ve şifâhen tahkīk eyledikde mâ vaka‘a gıbbe’t-taleb ketb olundu. Cerâ fî evâhiri Zilhicce sene hamse aşere ve elf.<br><br><br>Şuhûdü’l-hâl: Pervâne b. Abdullah, Mustafa b. Abdullah el-Hayyât, Şükrullah b. el-Hâc Mehmed, Beyti Bey b. İsmail, Derviş b. Mustafa, Hüseyin b. Mehmed el-ma‘rûf bi Arabzâde, Mustafa b. Mehmed el-Muhzır, Mehmed b. Yusuf el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19672"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19674"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o254"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>