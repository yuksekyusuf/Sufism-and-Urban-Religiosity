﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 420<br>Hüküm no: 447<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi ile kardeşi Fâtıma Hatun’un muhallefatının mirasçıları arasında olan davanın anlaşmayla sonuçlandığı</b><br><br>Meblağ: 550.000. Beş yüz elli bin, bedel-i sulhdan kabz.<br><br>Vilâyet-i Rumeli’nde Hersek sancağında Çaniçe kazâsına tâbi‘ İbrayil nâm karye sükkânından Mehmed Çelebi ve Salih Bey ibney Memişah nâm kimesneler meclis-i şer‘de işbu râfi‘u’l-kitâb fahrü’l-akrân Salih Ağa b. Hasan mahzarında her biri ikrâr ve takrîr-i kelâm edip bundan akdem kazâ-i mezbûrdan nakl-i şer‘î ile mezbûr Salih Ağa’yı mûrislerimiz olup mahmiye-i İstanbul’da Süleymâniye mahallesi sükkânından iken müte‘âkiben vefât eden Mustafa Çelebi ile karındaşı Fâtıma Hatun bt. Yüncü Mahmud Ağa’nın muhallefâtına vâzı‘u’l-yed olan vâlideleri Sâliha Hatun bt. Ahmed Çavuş’dan ikimize intikāl eden hisse-i şer‘iyemizi da‘vâ ve taleb ve ahz ü kabza ve lâzım gelirse mezbûre Sâliha Hatun ile sulh ve ibrâya vekîl ve nâib-i menâb nasb ve ta‘yîn edip ol dahi ba‘de kabûlü’l-vekâle müteveffiyân-ı mezbûrân Mustafa Çelebi ve Fâtıma’nın metrûkâtlarına vâzı‘atü’l-yed olan mezbûre Sâliha Hatun ile hisse-i şer‘iyemizden tehârüc-i şer‘î tarîki üzere bi’l-vekâle cümlesi beş yük elli bin akçe olmak üzere on bir kese akçeye müsâlaha edip bedel-i sulh-ı mezbûru yedlerinden ahz u kabz eylemiş idi. El-hâletü-hâzihî mezbûr Salih Ağa’nın bedel-i sulh olmak üzere makbûzu olan cümlesi beş yük elli bin akçe üzere on bir kese akçeyi bi’t-tamam ve’l-kemâl mezbûr Salih Ağa yedinden alıp kabz eyledik min-ba‘d mezbûr Salih Ağa yedinde bedel-i sulh-ı mezbûrdan bir akçe ve bir habbe bâkī kalmadı dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 min-Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Ahmed Ağa b. Bali Beşe, Osman Çelebi b. Ömer Efendi, Ali Çelebi b. Yusuf Sipâhî.</p>          <br><a title="Önceki sayfa" style="text-decoration:none" href="./ayrmetin.php?idno=25333"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25335"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1011"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>