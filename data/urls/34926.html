﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 319<br>Hüküm no: 273<br>Orijinal metin no: [101-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Halife’nin uhdesine aldığı müezzinlik cihetinin bedel-i ferağını ödediği</b><br><br>Müezzin ciheti nizâ‘ına dâir<br><br>[Ma‘rûz]<br><br>Sâhib-i arzuhâl es-Seyyid Mehmed Abdüllatif Efendi ve es-Seyyid Mehmed Emin Efendi ibney el-müteveffâ Hafız Mehmed meclis-i şer‘-i münîrde derûn-ı arzuhâlde mezkûrü’l-ism es-Seyyid Hüseyin Halîfe b. Mustafa muvâcehesinde İstanbul’da Altımermer nezdinde vâki‘ merhûm Koruk Mahmud Mescid-i şerîfi’nin yevmî iki akçe vazîfe ile müezzinlik ciheti babamız müteveffâ-yı mezbûr Hafız Mehmed’in intikālinden ale’l-iştirâki’s-seviyy tasarrufumuzda iken biz cihet-i mezkûreyi sene-i sâbıkā şehri Rebî‘ülâhirinin on sekizinci günü hüsn-i rızâmızla bin guruş bedel mukābelesinde mezbûr es-Seyyid Hüseyin Halîfe’ye ferâğ ve kasr-ı yed ol dahi tefevvüz ve kabûl edip cihet-i mezkûre ferâğ ve kasr-ı yedimizden mezbûr es-Seyyid Hüseyin Halîfe üzerine tevcîh ve yedine bir kıt‘a ruûs-ı hümâyûn i‘tâ olunmuş ise de bedel-i mezkûrun ancak iki yüz elli guruşunu bize teslîm edip bâkīsi olan yedi yüz elli guruşu vermemekle suâl olunup bedel-i ferâğ-ı merkūmun bâkīsi olan meblağ-ı mezkûr yedi yüz elli guruşu dahi bize teslîme mezbûr es-Seyyid Hüseyin Halîfe’ye tenbîh olunmak murâdımızdır deyü da‘vâ ettiklerinde ol dahi cevâbında müdde‘iyân-ı [102] mezbûrân mutasarrıf oldukları cihet-i mezkûreyi târih-i merkūmda ancak sekiz yüz elli guruş mukābelesinde bana ferâğ ve kasr-ı yed ve bedel-i merkūm sekiz yüz elli guruşu dahi tamamen kendilere def‘ ü teslîm etmiş idim dediğinden mâ‘adâ müdde‘iyân-ı mezbûrânın takrîr-i meşrûhları üzere tasaddî eyledikleri bâkī bedel-i ferâğ da‘vâları meşrû‘a olmayıp mûcebiyle müdde‘iyân-ı mezbûrân es-Seyyid Mehmed Abdüllatif Efendi ve es-Seyyid Mehmed Emin Efendi da‘vâ-yı mezkûreleriyle mezbûr es-Seyyid Hüseyin Halîfe’ye bî-vech mu‘ârazadan men‘ olundukları İstanbul Mahkemesi’nden huzûr-ı [âlîlerine i‘lâm olundu]<br><br>Fî 27 min-Ra sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34925"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34927"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>