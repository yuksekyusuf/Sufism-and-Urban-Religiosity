﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 221<br>Hüküm no: 197<br>Orijinal metin no: [38a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tümen v. Eremya’nın, ipekçi dükkanı gediğini Çiçilya bt. Haçador ve Viçen v. Serope’ye sattığı</b><br><br>Kazzâz gediği<br><br>Ma‘rûz[-ı dâ‘î-i devlet-i aliyyeleridir ki]<br><br>Mahmiye-i İstanbul’da kâin kazzâz esnâfından Ohannes nâm zimmî meclis-i şer‘-i şerîf-i enverde yine kazzâz esnâfından Tümen v. Eremya nâm zimmî muvâcehesinde kazzâzlar kethüdâsı Abdüllatif Ağa ve Yiğitbaşı Mehmed ve nizâm ustalarından Sakızlıoğlu Begos ve Ketencioğlu Kirkor zimmîler ve Yasef Yahûdi [38b] hâzır oldukları hâlde mahmiye-i mezbûrede Çarşı-yı Kebîr’de peçeciler sûkunda Kazzâz Andon ve Kazzâz Samyel dükkânları beynlerinde vâki‘ bir kepenk bir bâb kazzâz dükkânı derûnunda mevcûde akd-i âti’z-zikrin sudûruna değin bir kıt‘a sûret mantûkunca bir gedik i‘tibâriyle yedimde mâlım ve mülküm olan beyne’l-esnâf gedik tâ‘bir olunur âlât-ı lâzıme-i ma‘lûmemi tarafeynden bi’l-îcâb ve’l-kabûl şürût-ı müfsideden ârî bâtten ve sahîhan bi-safkatin vâhidetin mersûm Tümen zimmîye dört bin guruş semen-i medfû‘ ve makbûza bey‘ ve temlîk ve teslîm ol dahi ber-minvâl-i muharrer yedimden iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ ba‘d âlât-ı lâzıme-i mezkûre mersûm Tümen zimmînin mâl-ı müşterâsı olup benim kat‘an alâka ve medhalim kalmamışdır deyü ba‘de’l-ikrâr ve’t-tasdîk mesfûr Tümen zimmî meclis-i şer‘-i enverde hâlâ zevcesi Çiçilya bt. Haçador nâm Nasrâniye tarafından husûs-ı âtîde tasdîka vekîl-i şer‘îsi Agob v. Abraham zimmî ile Kazzâz Viçen v. Serope nâm zimmî muvâcehelerinde ben dahi ânifen şirâen mâlik olduğum sâlifü’z-zikr gedik tâ‘bir olunur âlât-ı lâzıme-i mezkûrenin nısf-ı şâyi‘ini zevcim müvekkile-i mersûme Çiçilya Nasrâniyeye iki bin guruşa ve nısf-ı şâyi‘-ı âharını mersûm Viçen zimmîye kezâlik iki bin guruş ki cem‘an dört bin guruş semen-i medfû‘ ve makbûza tarafeynden bi’l-îcâb ve’l-kabûl şürût-ı müfsideden ârî bâtten ve sahîhan bi-safkatin vâhidetin bey‘ ve temlîk ve vech-i lâyıkı üzere teslîm eylediğimde onlar dahi iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika da‘vâdan her birerlerimiz âharın zimmetini kabûlü hâvî kezâlik ibrâ ve iskāt dahi etmemizle fîmâ ba‘d âlât-ı muharrere-i mezkûrenin nısf-ı şâyi‘i zevcem müvekkile-i mezbûre Çiçilya Nasrâniyenin ve nısf-ı şâyi‘-ı âharı mersûm Viçen zimmînin mülk-i müşterâları olup benim dahi kat‘an alâka ve medhalim kalmamışdır deyü kezâlik ba‘de’l-ikrâr ve’t-tasdîk gedik-i mezkûr bâyi‘-i evvel-i mersûm Ohannes zimmînin üzerinden ref‘ ve terkīn ve ba‘dehû mersûm Tümen zimmîden iştirâ eden zevcesi müvekkile-i mersûme Çiçilya Nasrâniye ile mersûm Viçen zimmî isimlerine nısfiyet üzere tashîh ve kayd birle şürûtları üzere kaleminden başka başka birer kıt‘a sûret i‘tâ buyrulmak iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 8 R sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32622"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32624"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>