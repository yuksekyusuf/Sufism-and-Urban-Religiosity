﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 394<br>Hüküm no: 453<br>Orijinal metin no: [73b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. İbrahim’in bazı ev eşyalarını kızı Hanife Hatun’a satması</b><br><br>Husûs ile eşyâ mübâya‘ası<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Boluvîzâde müderrisîn-i kirâmdan es-Seyyid Mehmed Esad Efendi mahmiye-i İstanbul’da Sultan Selim kurbünde Debbâğ Yunus mahallesinde vâki‘ Hadice bt. İbrahim nâm Hatun’un menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i âlî ettikde menzil-i mezbûrda sâkine ve zâtı Müslimûn-ı merkūmûn ta‘rîfleriyle mu‘arrefe olan mezbûre Hadice Hatun meclis-i ma‘kūd-ı mezkûrda sadrî oğlu müteveffâ İbrahim’in sulbiye kebîre kızı işbu bâ‘isetü’l-vesîka Hanife Hatun’un zevci ve tarafından husûs-ı âti’l-beyânda tasdîka vekîl-i şer‘îsi es-Seyyid Ali b. Ahmed mahzarında ikrâr-ı tam ve takrîr-i kelâm edip eşyâ-yı memlûkemden üç şilte ve üç mak‘ad ve üç minder ve on iki çatma yasdık ve dört köşe yasdığı ve iki döşek ve iki sagīr şilte ve iki yüz yasdığı ve üç yorgan ve bir servi sandık ve bir hilâ[lî] sâ‘at ve bir Kıbrıs-kârî sofra ve beş çârşeb ve iki yorgan ve dört pencere perdesi ve üç penbe zâr gömlek ve üç yemeni ve iki makreme ve bir yağlık ve dört çevre ve bir havlu ve altı uçkur ve on dökme sahan ma‘a kapak ve dört tencere ma‘a kapak ve bir kazgan ve bir sini ve iki kadayıf sinisi ve bir âbdest leğeni ve bir ibrik ve bir pirinç takatuka ve on şamdan ve dört fincan ma‘a zarf ve yedi bardak ve bir pulad sini ve bir çay ibriği ve bir ma‘cûn hokkası ve beş hoşâb kaşığı ve dört tabak ve iki sagīr kâse ve bir yorgan entari ve bir seccâde ve bir ayna ve dört duhân tablası ve dört bez gömleğimi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile kızım mezbûre Hanife Hatun’a bin guruşa bey‘ ü temlik ve yine yedimde malım olan bir zümrüd küpemi dahi kızım mezbûre Hanife Hatun’a hibe-i sahîha-i şer‘iye ile hibe ve temlik ve teslîm eylediğimde ol dahi ber-vech-i muharrer iştirâ ve meclis-i hibede ittihâb ve temellük ve tesellüm ve kabz ü kabûl eyledikden sonra semeni olan meblağ-ı mezbûr bin guruş mutâlebesine ve sâir hukūk-ı şer‘iyeye müte‘allika âmme-i da‘vâdan kızım mezbûre Hanife Hatun’un zimmetini ibrâ ve iskāt eylediğimde ol dahi ber-vech-i [74a] muharrer ibrâ-yı mezkûrumu kabûl eyledi dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 18 Ş sene [1]242.<br><br>Şühûdü’l-hâl: Salih Ağa b. Halil, Mustafa b. Ali, Yunus b. Abdurrahman, es-Seyyid Mehmed b. Ali, es-Seyyid Ahmed b. Mehmed, Muhzır Emin Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38832"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38834"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b394"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>