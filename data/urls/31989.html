﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 582<br>Hüküm no: 581<br>Orijinal metin no: [84a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Numan Ağa’nın kayınpederi Musa Bey’den altı yüz kuruş alacağı olduğu</b><br><br>600 guruş hüküm<br><br>Ma‘rûz<br><br>Sâhib-i arzuhâl Numan Ağa b. Hüseyin meclis-i şer‘-i münîrde kayınpederi derûn-ı arzuhâlde mezkûrü’l-ism Musa Bey b. Halil mahzarında işbu sene-i mübâreke Rebî‘ulûlâ gurresinde malımdan altı yüz guruş kayınpederim mezbûra ikrâz ve teslîm ol dahi yedimden iktirâz ve kabz ve istihlâk edip hattâ meblağ-ı mezbûr zimmetinde cihet-i mezkûreden bana deyni olduğunu kat‘iyyen ikrâr ve deyn-i mezkûrunu nâtık mümzâ ve mahtûm ve mu‘anven ve mersûm işbu bir kıt‘a temessükü yedime i‘tâ etmekle hâlâ meblağ-ı mezbûru mezbûr Musa Bey’den taleb ederim deyü ba‘de’d-da‘vâ ve’l-inkâr müdde‘î-i merkūm ber-vehc-i muharrer müdde‘âsını mahâllinde lede’t-tezkiye adl ve makbûlü’ş-şehâde idikleri ihbâr olunan Buhûrdânî İsmail Ağa b. Süleyman ve Ali Ağa b. Osman nâm kimesneler şehâdetleriyle mîr-i mezbûr muvâcehesinde vech-i vecîh-i şer‘î üzere isbât etmeğin mûcebince meblağ-ı merkūm altı yüz guruşu müdde‘î-i merkūm Numan Ağa’ya edâ ve teslîme mezbûr Musa Bey’e tenbîh olunduğu İstanbul Mahkemesi’nden huzûr.<br><br>Fî 20 Şa‘bân sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b582"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>