﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 104<br>Hüküm no: 64<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tarsi bt. Tanaş’ın borcunu ödeyerek rehin bıraktığı gedik aletlerini geri aldığı</b><br><br>Tuhafçı ibrâsı<br><br>Mahrûse-i Galata’ya muzâfe kasaba-i Beşiktaş’da İmâmzâde sokağı nâm mahâlde mütemekkin tuhafçı tâifesinden Aleksi v. Panayot nâm zimmî meclis-i şer‘-i hatîrde işbu bâ‘isetü’l-vesîka şahsı mu‘arrefe Tarsi bt. Tanaş nâm Nasrâniye muvâcehesinde ikrâr-ı tâm ve takrîr-i kelâm edip mersûme Tarsi Nasrâniye bundan akdem mâlımdan ve yedimden iktirâz ve kabz ve umûruna sarfla istihlâk eylediği beş bin guruş deyni mukābelesinde bâ-hüccet-i şer‘iye yedinde mülkü olup mahmiye-i İstanbul’da Çarşı-yı kebîrde Kalpakçılarbaşı’nda vâki‘ Tuhafçı Dimitri ve Tuhafçı Aci Yorgi zimmîler dükkânları beynlerinde kâin bir bâb tuhafçı dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmesini sûret-i bey‘de bana bâ-hüccet-i şer‘iye rehin vaz‘ u teslîm ve ben dahi irtihân ve kabz ve kabûl etmişidim el-hâletü hâzihî deyni olan meblağ-ı mezkûr beş bin guruşu mersûm Tarsi Nasrâniye bana tamâmen def‘ ü teslîm ve ben dahi yedinden bi’t-tamâm ve’l-kemâl ahz u kabz etmemle ol vechile gedik-i mezkûru rehniyetden fekk ü tahlîs edip bi’l-cümle husûs-ı mezkûra ve işbu târîh-i kitâba gelince beynimizde cereyân eden cemî‘ <<hukūk>> ahz ü i‘tâ ve mu‘âmelât-ı şettâ ve hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-minvâl-i muharrer âharın ibrâsını kabûl eyledik dedikde mukırr-ı mersûm Aleksi zimmînin bi’l-cümle sâdır olan kelimât-ı meşrûhasını mersûme Tarsi Nasrâniye vicâhen tahkīk ve şifâhen tasdîk etmeğin mâ vaka‘a [bi’t-taleb ketb olundu]<br><br>Fî 26 Şevvâl sene 1246<br><br>Şuhûdü’l-hâl: Kethüdâ-i muhzırân İsmail Ağa, Hüseyin Çelebi b. Yusuf, Ahmed Çelebi el-Muhzır.<br><br>Keresteci Kiryako v. Kiryako, Kalpakçı Hıristo v. Manol, Fırancalacı İstefan, Tuhafçı Dimitri v. Kostandi, Kazzâz Yiğitbaşısı Petro v. Yuvan.</p>          <br><a title="Önceki sayfa" style="text-decoration:none" href="./ayrmetin.php?idno=34241"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34243"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>