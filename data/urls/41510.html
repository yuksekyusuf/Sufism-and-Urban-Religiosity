﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 383<br>Hüküm no: 361<br>Orijinal metin no: [79b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çoban Nikola v. Anderya’nın Mehmed b. Bali tarafından gasp edilen koyunlarını tamamen geri aldığını beyan ettiği</b><br><br>Havâss-ı Refî‘a kazâsı muzâfâtından Hasköy’de sâkin Çoban Nikola v. Anderya nâm zimmî meclis-i şer‘-i hatîrde medîne-i Ebî Eyyûb-i Ensârî -radıye anhü Rabbühü’l-Bârî-de Nazperver Mahallesi sükkânından işbu bâ‘isü’l-kitâb el-Hâc Mehmed b. Bali mahzarında ikrâr ve takrîr-i kelâm edip mezbûr el-Hâc Mehmed târih-i kitâbdan dört buçuk ay mukaddem çobanlıkda ecîrim olan Astani nâm zimmî yedinde Baba Nakkāş nâm karyede kışlakda ekseri gebe iki yüz on sekiz re’s sağılır koyunlarımı bi-gayr-ı hakkın ahz ve gasb etdiğinden sonra mârrü’z-zikr koyunlarımın elli dört re’sini gāib ani’l-meclis Bıyıklı Yani nâm zimmî yedinde bulup bi’l-istihkāk ahz ü kabz edip mâ‘adâ yüz altmış dört re’s koyunlarımı bundan akdem hâkim-i muvakki‘-i sadr-ı kitâb huzûrunda mezbûr el-Hâc Mehmed’den taleb ve da‘vâ ve muvâcehesinde şühûd-ı udûl ile ba‘de’l-isbât zikri mürûr eden yüz altmış dört re’s koyunlarımı bana teslîme mezbûr el-Hâc Mehmed’e tenbîh olundukdan sonra mârrü’z-zikr yüz altmış dört [re’s] koyunlarımın yüz re’sini işbu hazır bi’l-meclis Anderya v. Yani nâm zimmî yedinde bulup bi’l-istihkāk ve’l-isbât ahz ü kabz eylediğimden mâ‘adâ hâlâ bâkī altmış dört re’s koyunlarımı dahi mezbûr el-Hâc Mehmed yedinden bi’t-tamam ahz ve tesellüm ve kabz eyleyip zikrolunan iki yüz on sekiz re’s koyunlara ve kuzularına müte‘allika cemî‘ de‘âvî ve mutâlebâtdan mezbûr el-Hâc Mehmed’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-şehri Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: İbrahim Ağa b. Süleyman el-Mübâşir, el-Hâc Süleyman Beşe b. Sinan Mumcu, Mehmed Efendi b. Yusuf İmâm, Şa‘ban Bey b. Hüseyin el-Bostânî, el-Hâc Hüseyin b. Ahmed, Berber Ahmed Ağa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41509"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41511"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>