﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 379<br>Hüküm no: 329<br>Orijinal metin no: [105a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar Debbağlar mahallesinden Saâdet bt. Abdullah’ın vakfı olup vakfiyesi gereği azatlılarının tasarrufunda olması gereken eve Malkoç b. Abdullah’ın haksız yere el koyduğu</b><br><br>Ashâb-ı hâze’l-kitâb mahrûse-i Üsküdar’da mahalle-i cedîde-i ma‘mûre mahallâtından Debbâğlar mahallesinde bundan akdem vefât eden Saraylı demekle ma‘rûfe Saâdet bt. Abdullah nâm hatunun utekāsından Müstedâm b. Abdullah’ın sulbî oğlu olan ebnâ-i sipâhiyândan fahrü’l-akrân Mehmed Bey ve sulbiye kızı Fâtıma ve yine mezbûre Saâdet Hatun’un mu‘takası Gülahmer bt. Abdullah nâm utekā meclis-i şer‘-i şerîfde menzil-i âti’z-zikre meşrûtiyyet zu‘mu ile vâzı‘ü’l-yed olan Malkoç b. Abdullah üzerine da‘vâ ve takrîr-i kelâm kılıp mahalle-i merkūmede vâki‘ şarkan Hanife Hatun vakfı ve kıbleten Derziler bölükbaşısı mülkü ve garben Kasâb Ahmed b. Hızır mülkü ve şimâlen tarîk-i âm ile mahdûd olup üç bâb tahtânî odayı ve cüneyneyi ve bi’r-i mâyı ve kenîfi müştemil olan menzil Hanife bt. Mustafa nâm hatunun mülkü olup mülk ve yed-i tasarufunda iken bin bir senesi Recebü’l-mürecceb’inin evâilinde üveği oğlu Mahmud b. el-Hâc Mehmed nâm kimesneye kırk bin akçeye bey‘-i bât ile bey‘ edip semenini Çeşmizîbâ nâm bir zerdûz câriye bahâsından merkūm Mahmud’a deyni olan kırk bin akçe ile mukāssa edip vech-i meşrûh üzere bey‘ ve mukāssa vâki‘ olduğu hüccet-i şer‘iyye dahi olup ba‘dehû mezbûr Mahmud dahi menzil-i merkūmu ba‘de’l-iştirâ tasarrufunda iken sitte ve elf senesi Zilka‘desi’nin evâilinde yirmi bir bin nakd akçeye merkūme Saâdet Hatun’a bey‘ edip bey‘ ettiği dahi hüccet-i şer‘iyye olunup merkūme Saâdet Hatun dahi menzil-i merkūmu sene-i mezbûre bin altı târîhinde ba‘de’l-iştirâ cemm-i gafîr mahzarlarında evvelâ kendi nefsine ba‘de vefâtihâ utekāsına ve evlâd-ı utekāsına ve evlâd-ı evlâd-ı utekāsına ve evlâd-ı evlâd-ı evlâd-ı utekāsına ba‘dehüm Medîne-i Münevvere fukarâsına vakf-ı sahîh-i şer‘ile vakf ve tescîl-i şer‘î edip [105b] vakfiyyet üzere mutasarrıfe iken vefât ettikde biz utekāsı olmağıle menzil-i mezbûra dâhil olup nice yıldan beri mutasarrıflar iken merkūm Malkoç mücerred menzil-i mezkûrun vakfiyyesi zâyi‘ olmağla hâlâ fuzûlen vaz‘-ı yed edip tasarruf eden yedimizde mübâya‘a hüccetleri ve mübâya‘a hüccetlerinin mazmûnları kirâren ve mirâren şer‘an müsbet olduğuna temessükâtımız ve ondan gayri fetvâ-yı şerîfemiz vardır nazar olunup ber-mûceb-i fetvâ-yı şerîfe menzil-i mezbûr vech-i meşrûh üzere vakfolup süknâsı dahi bizim hakk-ı meşrûtumuz olduğu şer‘le sâbit oldukdan sonra merkūm Malkoç’un yedi kasr olunmak matlûbumuzdur deyu kelâmlarına mutâbık mübâya‘a hüccetlerini sitte ve elf senesinde mahmiye-i Üsküdar Efendisi olan a‘lemü’l-ulemâi’l-izâm Mevlânâ Abdulbâki Efendi’nin huzûrunda şer‘an mübâya‘a hüccetlerinin mazmûnları sâbit olduğu temessüklerini ve yedlerinde olan fetvâ-yı şerîfelerini dahi ibrâz edip mecmû‘u merkūm Malkoç’un muvâcehesinde kırâat olundukda fetvâ-yı şerîfenin mazmûn-ı latîfinde Hind’in utekāya ve evlâd-ı utekāya ba‘de’l-inkırâz Medîne-i Münevvere fukarâsına vakf ve teslîm ve tescîl-i şer‘î ettiği menzilini utekā kendilerine vech-i muharrer üzere vakf olunduğunu isbât ederler iken mücerred ellerinde vakfiyye zâyi‘ olmağla hâricden Amr ol menzil bana vakfdır deyip bi-gayr-i sübût-ı şer‘î utekāya tasarruf ettirmemeğe kādir olur mu deyip sâbıkā Şeyhülislâm müftiyü’l-enâm olan fazîletlü Esad Efendi hazretlerinde istiftâ olundukda olmaz deyu cevâb-ı bâ-savâb buyurulmuş olup vâki‘ hâl dahi merkūm Malkoç’dan suâl olundukda münâza‘un-fîh olan menzil hâlâ ben içinde meşrûtiyyet üzere sâkin olduğum menzilin muhavvata-i dâhiliyyesidir ve sâkin olduğum menzil dahi muhavvata-i hâriciyyesidir mecmû‘u aslında bir menzil olup merkūme Hanife Hatun muhavvateyn-i mezbûreteyni ma‘an evvelâ kendi nefsine ba‘dehâ zevci olduğuma binâen bana ve benden sonra Medîne-i Münevvere fukarâsına vakfedip hâlâ hakk-ı tasarrufu bana teveccüh etmeğin mecmû‘una vaz‘-ı yed edip tasarruf ederim deyip ol dahi bin dört senesini târîhi ile müverraha bir sûret-i vakfiyye ibrâz edip ve merkūm Mahmud’un menzil-i mezbûru mezkûre Saâdet Hatun’a bey‘ ettiğine mukır ve mu‘terif olup lâkin merkūme Hanife’nin vakfettiğinden mukaddem münâza‘un-fîh olan menzilini bin bir senesinde mezkûr Mahmud’a bey‘ ettiği müşârun-ileyh Abdulbâki Efendi’nin huzûrunda mübâya‘a hüccetinin mazmûnu sâbit olduğu temessüklerinin mazmûnlarını ve bin altı senesinde merkūme Saâdet Hatun ba‘de’l-iştirâ menzil-i merkūmu vech-i meşrûh üzere vakfettiğin inkâr edicek utekā-i mezbûreden takrîrlerine mutâbık beyyine taleb olundukda udûl-i müslimînden el-Hâc Mustafa b. Abdullah ve Hüseyin b. Yusuf ve el-Hâc İbrahim b. Abdullah nâm kimesneler li-ecli’ş-şehâde meclis-i şer‘-i şerîfe hâzırûn olup gıbbe’l-istişhâd edâ-i şehâdet-i şer‘iyye kılıp fi’l-hakīka merkūme Saâdet Hatun vech-i meşrûh üzere menzil-i mezbûru [106a] menzil-i mezbûru mülk ve yed-i tasarrufunda iken bizim huzûrumuzda ve bizden gayri cemm-i gafîr mahzarlarında evvelâ kendi nefsine ba‘de vefâtihâ utekāsına ve evlâd-ı utekāsına ve evlâd-ı evlâd-ı utekāsına ve evlâd-ı evlâd-ı evlâd-ı utekāsına ba‘dehüm Medîne-i Münevvere fukarâsına vakf-ı sahîh-i şer‘iyle vakf ve tescîl-i şer‘î dahi eyledi. Vakf ve tescîl olduğuna ve münâza‘un-fîh olan menzilin süknâsını utekā-i merkūmûn Mehmed Bey ve Fâtıma ve Gülahmer’in hakk-ı meşrûtları olduğuna dahi şâhidleriz şehâdet dahi ederiz dediklerinde gıbbe’t-tezkiye ve’t-ta‘dîl şehâdetleri hayyiz-i kabûlde vâkı‘a olup mûceb-i şehâdetleri ile yedlerinde olan fetvâ-yı şerîfeleri muktezâsınca münâza‘un-fîh olan menzilin vakfiyyet ve sıhhatine ve süknâsı utekā-i mezbûrûnun hakk-ı meşrûtları olduğuna hükm-i şer‘î olunup merkūm Malkoç dahi ibrâz ettiği sûret-i vakfiyyede menzil-i münâza‘un-fîhin hudûdu mezkûre ve muharrere olmayıp mezkûr Hanife münâza‘un-fîh olan menzili vakfettiği takdîrce mezkûr Mahmud’a bey‘i vakf târîhinden mukaddem olduğu mazmûn-ı hüccetlere mahalle-i mezbûre imâmı Mustafa Efendi b. Hızır ve Mehmed b. Abdullah şehâdetleri ile şer‘an sâbit ve zâhîr olup bi’l-cümle sûret-i vakfiyye-i merkūme ile vechen mine’l-vücûh amel ve ihticâc kābil olmamağın merkūm Malkoç’un kasr-ı yedine tenbîh olundu.<br><br>Fî-evâsıtı Cumâdelâhire [li-sene] isneyn ve selâsîn ve elf.<br><br>Şühûdü’l-hâl: Muslihiddin Efendi b. Ali el-mu‘allim, Hasan Çelebi b. Hüseyin el-mi‘mâr, Mehmed Çelebi b. Abdülgani, Ahmed b. Hızır, Mustafa b. Yahya, Abdurrahman [b.] Hamza ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b379"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o722"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>