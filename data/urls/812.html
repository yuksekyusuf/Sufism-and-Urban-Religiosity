﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 114<br>Hüküm no: 95<br>Orijinal metin no: [20b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sonisa kazası Komlos köyü mâlikânesi vakfı tasarrufunun Seyyid Süleyman’dan alınarak ilk sahibi Seyyid Ahmed ile kardeşi Seyyid Mehmed’e verilmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu istid‘â ve derkenâra nazar olundukda Sivas sancağında Sonisa kazâsında vâki‘ Komlos? karyesi mâlikânesi vakfının evlâdiyet ve meşrûtiyet üzere bâ-berât-ı âlî mutasarrıf olan sahib-i arzuhâl es-Seyyid Ahmed hâl-i hayatda olup dahl ve ta‘arruz îcâb etmez iken fevt oldu diyerek hilâf-ı vâki‘ bir-takrîb nısf hisse mâlikâne-i mezbûreyi kendüye tevcîh ettiren derûn-ı derkenârda mezkûrü’l-ism es-Seyyid Süleyman nâm kimesne sahib-i arzuhâl es-Seyyid Ahmed’e gadr-i küllî olduğundan bahisle merkūm es-Seyyid Süleyman’ın ref‘inden kemâ-fi’s-sâbık tevcîh olunmasını sahib-i arzuhâl es-Seyyid Ahmed dâ‘îleri işbu arzuhâliyle istid‘â eder, fi’l-hakīka nısf mâlikâne-i mezbûr es-Seyyid Ahmed’in mahlûlünden 48 senesi L 16 günü kazâ-i mezbûr nâibi es-Seyyid Ali Rüşdü Efendi’den aldığı bir kıt‘a arz mûcebince merkūm es-Seyyid Süleyman b. es-Seyyid Ahmed’e tevcîh olunduğu derkenârdan müstebân ve sahib-i arzuhâl es-Seyyid Ahmed hâl-i hayatda kemâl-i sıhhatde olduğu ve nısf hisse-i mezkûreyi mutasarrıf idiği kazâ-i mezbûr ahâlîsinden Der-aliyye’de müsâfiren sâkinler Hasan b. Ali ve Mehmed b. Halil nâm mevsûku’l-kelim kimesnelerin alâ-tarîkı’ş-şehâde haber vermeleriyle hâl-i hayatda ve kemâl-i sıhhatde olduğu zâhir ve nümâyân olmağın bu sûretde nısf hisse-i mâlikâne-i mezbûr merkūm es-Seyyid Süleyman’ın ref‘inden sahib-i evveli es-Seyyid Ahmed’e ve karındaşı es-Seyyid Mehmed ibney Osman nâm karındaşlara ber-vech-i istid‘â tevcîh ve yedlerine berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine.<br><br>Sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=811"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=813"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>