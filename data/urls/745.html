﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 64<br>Hüküm no: 28<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ürgüb kazasının Avanos köyündeki Solak Ahmed Muallimhanesi sıbyanlık muallimliği, Bayır mahallesindeki Dolamaoğlu Camii imam-ı sânîlik ve hitabet cihetlerinin Seyyid Abdülhamid Halîfe’ye tevcihi</b><br><br>Ma‘rûz,<br><br>Nevşehir ma‘a-Ürgüb kazâsına tâbi‘ Avanos karyesinde Hasan Beşe Câmi‘-i şerîfi ittisâlinde vâki‘ Solak Ahmed Mu‘allimhânesi’nin ber-vech-i hasbî mu‘allim-i sıbyânlık ve yine karye-i mezbûrede Bayır mahallesinde vâki‘ mezbûr Hasan Beşe’nin binâ ve Dolamaoğlu’nun tevsî‘ eylediği câmi‘-i şerîfde ber-vech-i hasbî imâm-ı sânîlik ve yine karye-i mezbûrede vâki‘ Dolamaoğlu nâm sahibü’l-hayrın binâ ve es-Seyyid Ali nâm sahibü’l-hayrın minber vaz‘ eylediği câmi‘-i şerîfde ber-vech-i hasbî hitâbet cihetleri el-Hâc Abbas Halîfe b. Ömer’in üzerinde olduğu askerî rûznâmçesinden derkenâr olmağla iktizâsı i‘lâm olunmak bâbında sâdır olan fermân-ı âlîşâna imtisâlen kazâ-i mezbûr ahâlîsinden Der-aliyye’de bulunan bî-garaz erbâb-ı vukūfdan Hâfız Ahmed b. Abdullah ve es-Seyyid Hasan b. Osman ve Ali b. Ali nâm kimesneler huzûr-ı şer‘a celb ile keyfiyeti gereği gibi etrâfıyla suâl olunarak derûn-ı arzuhâlde tahrîr ve inhâ kılındığı üzere cihât-ı mezkûreyi mezbûr el-Hâc Abbas Halîfe’nin sahib-i arzuhâl merkūm es-Seyyid Abdülhamid’e kasr-ı yedi rızâsıyla idiği vâki‘ ve mezbûr es-Seyyid Abdülhamid dahi her vechile ehil ve elyak ve muhtâr-ı cemâ‘at olduğunu herbiri alâ-tarîkı’ş-şehâde ihbâr etmeleriyle bu sûretde şurûtu mûcebince atîk beratları kaleminde battala hıfz olmağla ve bi’n-nefs edâ-yı hizmet etmek şartıyla cihât-ı mezkûre merkūm el-Hâc Abbas Halîfe’nin kasr-ı yedinden mezbûr es-Seyyid Abdülhamid Halîfe’ye tevcîh olunmak iktizâ eylediği huzûr-ı âlîlerine i‘lâm olundu.<br><br>Fî 9 S sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=744"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=746"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o202"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>