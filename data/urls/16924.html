﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 370<br>Hüküm no: 310<br>Orijinal metin no: [81b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karcıbaşızâde el-Hâc Mustafa’dan küçük çocuklarına intikal eden çiftlikteki hisselerinin satılması için vasileri Mehmed Ağa’ya izin verilmesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesiʼnde sâkin iken bundan akdem vefât eden Karcıbaşızâde demekle ma‘rûf el-Hâc Mustafa Ağa b. Osman’ın sulbî sagīr oğlu Mehmed Emin ile sulbiye sagīre kızı Hadice’nin tesviye-i emirlerine bâ-hüccet-i şer‘iyye vasiyy-i muhtârı olan işbu râfiʻü’l-kitâb Mehmed Ağa b. İbrahim Efendi meclis-i şer‘-i şerîf-i enverde takrîr-i kelâm ve tâʻbir ani’l-merâm edip Havâss-ı Refîʻa kazâsı muzâfâtından Çekmece-i Sagīr nâhiyesine tâbi‘ Alibey nâm karyede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât mülk çiftliğinden sülüsân hissesi müteveffâ-i mezbûrun ile’l-vefât yedinde mülk olmağla çiftlik-i mezkûrda olan sülüs hissenin hissedârı âhara beyʻ murâd eylediğinde sülüsân hissede sagīrân-ı mezbûrânın hisseleri ifrâz mümkün olmayıp harâba müşrif olup ve hâsılı harcına vefâ etmeyip ta‘mîr ve termîm olunmak lâzım geldikde sagīrân-ı mezbûrânın mâllarında noksan terettüb etmek emr-i muhakkak olmağın hissedârın hissesinde sülüsân hissede olan sagīrân-ı mezbûrânın hisseleri ma‘an sûk-ı sultânîde baʻde’l-müzâyede ve inkıtâʻi’r-rağbe âhara beyʻ ve semeni istirbâh olunmak sagīrân-ı mezbûrân haklarında her vechile enfa‘ ve evlâ olmağla âhara beyʻa kıbel-i şer‘den izin verilmek matlûbumdur dedikde vasiyy-i mezbûrun [74a] kelimât-ı meşrûhası vâkıʻa mutâbık idiği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer olmağın hâkim-i muvakki‘-ı sadr-ı kitâb tûbâ-lehû ve hüsnü-meâb efendi hazretleri ber-vech-i muharrer çiftlik-i mezkûrda olan sülüs hissenin hissidârı ile sülüsân hissede sagīrân-ı mezbûrânın hisseleri sûk-ı sultânîde baʻde’l-müzâyede ve inkıtâʻi’r-rağbe semen-i misliyle âhara beyʻ ve semeni istirbâh olunmak üzere vasiyy-i mezbûra izin verilmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Cemâziyelevvel li-sene tisʻa ve hamsîn ve mi’e ve elf.<br><br>Şuhûdü’l-hâl: Hatîb el-Hâc Mehmed Efendi b. Mustafa Efendi, Mehmed Ustabaşı b. Veli, es-Seyyid Ali Usta Ağa b. ( ), Ebûbekir Ağa b. ( ), es-Seyyid Mehmed b. es-Seyyid Mustafa, Halil Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=16923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>