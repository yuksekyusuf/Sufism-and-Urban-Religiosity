﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 327<br>Hüküm no: 305<br>Orijinal metin no: [41a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>At arabacıları esnafının, bazı kimselerin Kağıthane ve Alibeyköy civarından öküz arabaları ve parmaklıklı köy arabalarıyla Eyüb’e gelerek müşterilerini kaptıklarından yasaklanmalarını istemeleri</b><br><br>Öküz arabaları ve tâlîkaları men‘ için fermân istid‘âsı<br><br>Ma‘rûz<br><br>Sâdır olan fermân-ı âlîlerine imtisâlen ashâb-ı arzuhâl Âsitâne-i aliyye’de vâki‘ arabacıyân-ı esb ve mülhak tâlîkacılar esnâfının kethudâsı ve müsinn ü ihtiyârlarından mazbûtü’l-esâmî kimesneler meclis-i şer‘-i münîrde her biri takrîr-i kelâm edip biz Âsitâne-i aliyye’de vâki‘ arabacıyân-ı esb ve mülhak olan tâlîkacılar esnâfı olup yedimizde olan fermân-ı âlî-şân mûcebince kadîmü’l-eyyâmdan beri fıçı ve tâlîkacı ta‘bîr olunur arabacılık bizlere mahsûs olup sefer ve hazarda cânib-i mîrîden üzerimize vârid olan tekâlif ve hidemât-ı lâzımemizi bî-kusûr medyûnen edâ ve idâre edegeldiğimiz ecilden bizlerden mâ‘adâ kimesneler pûşîdeli arabalar ile arabacılık etmek memnû‘âtdan olup ez-kadîm Kâğıdhâne ve Alibey karyelerinden ba‘zı mesâlihlerini rü’yet için iktizâ edenler parmaklıklı köy arabalarıyla Eyüb ve Âsitâne-i aliyye’ye mürûr ve ubûr edip tehî bir mahâlde müşteri celbi için min-ba‘d ittifâk etmemek kā‘ide-i mer‘iye-i kadîmeden iken bundan akdem kat‘a san‘at-ı mezkûrede alâkası olmayan Hüseyin ve Abdullah ve İsmail ve sâir mechûlü’l-ahvâl kimesneler karyeteyn-i mezbûreteynde hadden ziyâde mu‘anven? [ve] pûşîdeli öküz arabaları ihdâs edip Cuma ve eyyâm-ı sâirede müşteri celbi için Eyüb ve Âsitâne-i aliyye’ye tehî olarak irsâl ve ittifâk edip ol-vechile ihtilâl-i nizâm-ı kadîmimize bâ‘is ü bâdî olmalarıyla bin iki yüz on beş senesi şehr-i Rebî‘ülâhirinin on altıncı günü Hâslar kādısı merhûm Mehmed Şemseddin Efendi huzûrunda mezbûrûn ile mürâfa‘a ve muvâcehelerinde teşekkî eylediğimizde onlar dahi esnâfımıza ol-vechile ızrârlarında ısrâr ve adem-i itâ‘at eylediklerine binâen fîmâ-ba‘d kadîmî misillü parmaklıklı arabalarından mâ‘adâ ol-vechile bizlere mahsûs mu‘anven [ve] pûşîdeli arabalar ile medîne-i mezbûrede ve havâlîsinden müşteri celbi için ittifâk etmemek üzere yedlerimize bir kıt‘a tuğrâlı emr-i âlî-şân i‘tâsı bâbında kādı-yı mûmâ-ileyh i‘lâm etmekle i‘lâmı mûcebince Hâslar kādısına hitâben sene-i mezbûre Cumâdelâhiresinin on yedinci günü târihiyle müverrah bâlâsı tuğrâ-yı garrâ ile müveşşah bir kıt‘a fermân-ı âlî-şân yedimize i‘tâ olunmuş iken mezbûrûn bostaniyân zümresinden olup ve emr-i âlî-şân-ı mezkûr Bostancıbaşı ağaya hitâben olmadığından tenfîz-i icrâ-yı emr-i âlî olamayıp ol-vechile yedimizde olan emr-i âlînin şurûtu derc olunarak tecdîd ve istihkâmı hâvî ve bu makūle ihdâs eyledikleri mu‘anven ve pûşîdeli öküz arabaları ve tâlîkaları bulunduğu mahâlden men‘ ve itâ‘at-ı emr-i âlî etmeyenleri zâbiti ma‘rifetiyle tedîb olunmak üzere hükkâm-ı kirâm ve izzetlü Sekbânbaşı ve Bostancıbaşı ağa kullarına hitâben bâlâsı tuğrâ-yı garrâ-yı cihân-dârî ile müveşşah bir kıt‘a fermân-ı âlî-şân istid‘â ve istirhâm eyledikleri İstanbul Mahkemesi’nden huzûr-ı [âlîlerine i‘lâm olundu.]<br><br>Fî-gurreti Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31712"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31714"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>