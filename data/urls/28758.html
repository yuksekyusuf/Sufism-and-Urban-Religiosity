﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 446<br>Hüküm no: 342<br>Orijinal metin no: [107a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarı Bâyezid mahallesinde Hacı Hasan b. Ahmed’in sonradan yaptırdığı üç pencerenin komşusu Hacı Mustafa b. Abdülkerim’in evine verdiği zararın önlenmesi</b><br><br>Husûs-ı âti’z-zikrin mahâllinde ketb ü tahrîri bâbında fermân-ı âlî vârid olmağın imtisâlen-lehü savb-ı şer‘-i mutahharadan keşif nâibimiz olan fahrü’l-müderrisîni’l-kirâm Abdullah Efendi b. Ali irsâl olunup ol dahi hâssa mi‘mârlardan Dede Mehmed Halîfe b. İshak ve Ali Halîfe b. Abdullah ile mahmiye-i İstanbul’da Ağakapısı kurbünde Sarı Bâyezid mahallesinde sâkin el-Hâc Hasan b. Ahmed nâm kimesnenin menziline varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz kimesneler mahzarında akd-i meclis-i şer‘-i şerîf eylediğinde yine mahalle-i mezbûre sükkânından el-Hâc Mustafa b. Abdülkerim nâm kimesne meclis-i ma‘kūd-ı mezbûrda mezbûr el-Hâc Hasan mahzarında üzerine da‘vâ ve takrîr-i kelâm edip mezbûr el-Hâc Hasan hâlâ müceddeden binâ eylediği işbu menzilinin fevkānî odasında tarîk-i hâs cânibinde ihdâs eylediği iki penceresinin ve köşesinde vâki‘ cam duvarın ve bir sagīr pencerenin benim menzilimin makarr-ı nisvân olan mevâzi‘ine havâlesi olmağla nazar olunup men‘ u def‘ etdirilmek matlûbumdur dedikde gıbbe’s-suâl mezbûr el-Hâc Hasan cevâbında zikrolunan pencerelerin hudûsunu ba‘de’l-ikrâr zikrolunan pencerelere bi’l-muvâcehe nazar eylediklerinde fi’l-hakīka mârrü’z-zikr pencerelerin müdde‘î-i mezbûrun menzilinin makarr-ı nisvân olan mevâzi‘ine havâlesi olduğu zâhir ve mütehakkık olmağın mezbûr el-Hâc Hasan zikrolunan üç aded pencerelerin havâlesini def‘a tenbîh eylediğini mevlânâ-yı mezbûr mahâllinde tahrîr ve ma‘an ba‘s olunan Mehmed Çelebi b. İbrahim ve Hasan b. Abdurrahman ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: es-Seyyid Mehmed Efendi b. es-Seyyid Yusuf, el-Hâc Mustafa b. el-Hâc Osman, el-Hâc Osman Beşe b. Abdullah, Mahmud Çelebi b. Mehmed, Ali Beşe b. İbrahim el-mübâşir, Mehmed Beşe b. Mehmed, Ali Efendi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28757"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28759"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o809"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>