﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 213<br>Hüküm no: 309<br>Orijinal metin no: [57a-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan b. Mehmed’in, Osman b. Mehmed’in kardeşi ve vârisi olduğu</b><br><br>Mehmed b. Mustafa, Mahmud b. Ali, Mehmed b. Hüseyin ve Hasan b. Yusuf nâm kimesneler, mahmiye-i Kostantıniyye’de vâki‘ Hazreti Sultan-ı a‘zam ve Hakan-ı mu‘azzam Bîmâristânı’nda vekîl-i harc olan Mustafa b. Musa mahzarında, kazâ-yı Boğaz hisar tevâbi‘inden Lapseki kasabasında mütemekkin Hasan b. Mehmed’den sâdır olan da‘vâda gıbbe’l-istişhâd şöyle şehâdet ettiler ki, müdde‘î-i mezbûr, Bîmâristân-ı mezbûrda bundan akdem vefât eden ve muhallefâtından kabâ ve siyah dolama çuka, don ve gömlek ve sâir esbâbı zapt edilen Osman b. Mehmed’in vârisidir. Zira müdde‘î-i mezbûr, müteveffâ-yı merkūmun ana-baba bir kardeşidir. Verâseti ana münhasırdır. Andan başka vârisi ma‘lûmumuz değildir. Şehâdetleri ba‘de’t-ta‘dîli’ş-şer‘î ve’t-tezkiyeti’ş-şer‘iyye inde’ş-şer‘ makbûl ve mu‘teber olmağın mûcebince hükmedildi. Müdde‘î-i mezbûr sonra zapt edilen esbâb-ı mezkûreyi tâm ve kâmil olarak vekîl-i harc-ı mezkûr yedinden ahz u kabz ettiğini ikrâr etti. Vâki‘ ikrâr vicâhen ve şifâhen tasdîk edildi.<br><br><br>Cerâ zâlike ve hurrire fi’l-mezbûr.<br><br><br>Şuhûdü’l-hâl: Ahmed b. Süleyman, Mehmed Çelebi b. Süleyman, Abdüllatif b. ( ), Nasûh b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=9281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>