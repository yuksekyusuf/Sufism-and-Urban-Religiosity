﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 94<br>Hüküm no: 57<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarrâf Haçador’un Kiraki bt. Yorgi’de olan alacağını aldığı</b><br><br>Sarrâf tâifesinden Haçador v. Melkon nâm Ermeni meclis-i şer‘-i şerîf-i enverde mahrûse-i Galata kasabasına tâbi‘ kasaba-i Beşiktaş’da Sinan Paşa mahallesi sâkinelerinden bâ‘isetü hâzihi’l-vesîka Kiraki bt. Yorgi nâm Nasrâniye muvâcehesinde ikrâr ve takrîr-i kelâm edip bundan akdem mesfûre Kiraki zimmetinde ber-mûceb-i temessük cihet-i karz-ı şer‘îden iki yüz on iki guruş hakkım olmağla meblağ-ı mezbûru taleb ve da‘vâ eylediğimde mesfûre Kiraki meblağ-ı mezkûr ber-vech-i muharrer bana deyni olduğunu ba‘de’l-ikrâr beynimizde muslihûn tavassut edip da‘vâ-yı mezkûremden beni mesfûre Kiraki ile yüz yirmi beş guruş üzerine musâlaha eylediklerinde ben dahi sulh-ı mezbûru kabûl ve bedel-i sulh-ı mezkûr yüz yirmi beş guruşu mesfûr Kiraki yedinden ahz u kabz eylediğimde[n] sonra mâ‘adâya müte‘allika âmme-i de‘âvî ve mutâlebât ve muhâsamâtdan mezbûre Kiraki ile meblağ-ı mezkûra kefîl ve dâmin olan zevci Lefter v. Praşkova’nın zimmetlerini ibrâ-i âmm-ı râfi‘u’l-hısâm ile ibrâ ve ıskāt eylediğimde mezbûre Kiraki zimmî bedel-i sulh-ı mezkûre vesâire müte‘allika âmme-i de‘âvî ve mutâlebât ve muhâsamâtdan benim zimmetimi ibrâ-i âmm-ı râfi‘u’l-hısâm ile ibrâ ve ıskāt eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Mehmed Çelebi b. Abdullah, Abdünnebi b. Nuh, Du‘âcı İbrahim b. Mustafa, Salih b. Süleyman [b.] Mahmud el-muhzır, Mustafa Çelebi b. Abdullah, Yakub b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>