﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 457<br>Hüküm no: 442<br>Orijinal metin no: [92a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Murad’ın Seyyid Hasan Ağa aleyhine açtığı gedik davasının reddedildiği</b><br><br>Ma‘rûz[-ı dâ‘î-i devlet-i aliyyeleridir ki]<br><br>İstanbul’da Ebulfeth Sultan Mehmed Hân hazretleri Câmi‘-i şerîfi kurbünde Pirinççi Sinan Mahallesinde sâkin iken bundan akdem fevt olan derûn-ı arzuhâlde mezkûrü’l-ism süpürgeci esnâfından es-Seyyid Mustafa Alemdâr b. es-Seyyid Mehmed’in verâseti zevce-i menkûha-i metrûkesi Âişe bt. Murad nâm Hatun ile sulbiye sagīre kızı Şerîfe Hafîze’ye inhisârı tahakkukundan sonra kendi nefsinden asıl ve sagīre-i mezbûre Şerîfe Hafîze’nin vâlidesi ve vasiyy-i mansûbesi sâhibe-i arzuhâl mu‘arrefetü’z-zât zevce-i mezbûre Âişe Hatun meclis-i şer‘-i münîrde derûn-ı arzuhâlde mezkûrü’l-ism Kılabdancı es-Seyyid Hasan Ağa b. el-müteveffâ el-Hâc Hüseyin nâm kimesne muvâcehesinde İstanbul hısnı ebvâbından Topkapı kurbünde Bâyezid Ağa Câmi‘-i şerîfi Vakfı müsakkafâtından İstanbul’da Laleli civârında Koska nâm mahalde Mimar Kemaleddin Mahallesinde vâki‘ mezbûr es-Seyyid Hasan Ağa’nın pederi müteveffâ-i mezbûr el-Hâc Hüseyin Ağa’nın ma‘lûmü’l-hudûd ve’l-müştemilât bir bâb menzili ittisâlinde kâin hâmiş-i arzuhâlde mastûr derkenâr nâtık olduğu üzere fi’l-asl kurabiyeci gediği olarak Mehmed ismine mukayyed bir bâb kurabiyeci dükkânı bâ-temessük-ı mütevellî bi’l-icâreteyn mezbûr es-Seyyid Hasan Ağa’nın pederi müteveffâ-i mezbûr el-Hâc Hüseyin’in taht-ı tasarrufunda ve derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme dahi ba‘dehû süpürgeci gediği olmak üzere mukayyed olmayarak mûrisim zevcim müteveffâ-i mezbûr es-Seyyid Mustafa Alemdâr’ın hayâtında dört sene mukaddem yedinde emvâli iken mezbûr es-Seyyid Hasan Ağa’nın pederi müteveffâ-i mezbûr el-Hâc Hüseyin Ağa ber-vech-i muharrer mutasarrıf olduğu menzil-i mezkûru dayyık olduğuna binâen dükkân-ı mezkûru zevcim mûrisim müteveffâ-i mezbûr es-Seyyid Mustafa Alemdâr’ın izniyle menziline ilhâk edüp zevcim mûrisim müteveffâ-i mezbûr dahi rızâsıyla dükkân-ı mezkûr derûnunda mevcûde gedik tâ‘bir olunur süpürgeci âlât-ı lâzıme-i mezkûresini dükkân-ı mezkûr civârında kâin âhar bir bâb dükkâna nakl ettikden sonra mezbûr el-Hâc Hüseyin Ağa fevt olup menzil-i mezkûr ile mârru’z--zikr menziline ilâve eylediği kurabiyeci dükkânının mahalli ancak sulbî oğlu es-Seyyid Hasan Ağa’ya âdiyen intikāl edüp lâkin ber-minvâl-i muharrer zevcim mûrisim müteveffâ-i mezbûr es-Seyyid Mustafa Alemdâr’ın nakl-i gedik eylediği süpürgeci dükkânı mahalli ma‘lûmum olmamağla mezbûr es-Seyyid Hasan Ağa’nın pederi müteveffâ-i mezbûr el-Hâc Hüseyin Ağa’nın hayâtında menziline ilâve eylediği kurabiyeci dükkânının mahalline yine dükkân binâ edüp yâhud zevcim müteveffâ-i mezbûrun süpürgeci gediği naklolunan dükkânı hangi dükkân ise bana teslîme mezbûr es-Seyyid Hasan Ağa’ya tenbîh olunmak bi’l-asâle ve bi’l-vesâye matlûbumdur deyü tasaddî eylediği da‘vâsı meşrû‘a ve iltifâta şâyân olmadığı kendüye tefhîm ve da‘vâ-yı mezkûresiyle mezbûr es-Seyyid Hasan Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden [huzûr-ı âlîlerine i‘lâm olundu.]<br><br>Fî 11 M sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32867"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32869"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b457"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>