﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 506<br>Hüküm no: 454<br>Orijinal metin no: [85b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa b. Mehmed’in, kasap gediği hissesini İbrahim b. Ahmed ile Hristo v. Margırit’e devrettiği</b><br><br>Ferâğ-ı gedik-i kasab<br><br>Ma‘rûz<br><br>Hudâvendigâr-ı esbak cennet-mekân Sultân Abdülhamid Han -tâbe serâhu- hazretleri evkāf-ı celîlelerinden Yedikule hâricinde kâin gayrı-ez selhhâne-i mîrî on aded ganem selhhânelerinden ikinci selhhâneye merbût kasab dükkânlarından medîne-i Üsküdar’da Yeniçeşme nâm mahâlde vâki‘ bir bâb kasab dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin sülüs hisse-i şâyi‘asına bâ-temessük-i mütevellî bi’l-icâreteyn mutasarrıf olup vilâyet-i Anadolu’da Eğin kasabasında sâkin Mahmud Ağa b. Mehmed b. Abdullah tarafından husûs-ı âtîde kabûlüne mevkūfe hâlâ kasaba-i mezbûre nâibi es-Seyyid Abdullah Efendi’nin mührü mutâbık bir kıt‘a vekâlet hücceti mantûkunca vekîl olup haber-i vekâlet kendüye vâsıl olıcak kabûl eylediği lede’t-tezkiye adl [86a] ve makbûlü’ş-şehâde idükleri ihbâr olunan kasaba-i mezbûreden bu esnâda Âsitâne-i aliyyeye gelen Nuri b. Hüseyin ve es-Seyyid İsmail b. es-Seyyid Mustafa nâm kimesneler şehâdetleriyle mahzar-ı hasm-ı câhidde hukūk-ı şer‘iye zımnında ber-nehc-i şer‘î sâbit ve sübût-ı vekâletine hükm-i şer‘î lâhık olan Ahmed b. Veliyüddin nâm kimesne meclis-i şer‘-i münîrde İbrahim b. Ahmed nâm kimesne ile Hristo v. Margırit nâm zimmi muvâcehesinde bi’l-vekâle takrîr-i kelâm edip müvekkilim merkūm Mahmud Ağa’nın ber-vech-i muharrer mâlik olduğu sülüs hisse-i şâyi‘asını bâ-hüsn-i rızâ ve tayyib-i hâtır ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde bi’l-vekâle merkūm İbrahim Ağa ve mersûm Hristo zimmîye ale’l-iştirâki’s-seviy ferâğ ve tefvîz ve vech-i lâyıkı üzre teslîm eylediğimde onlar dahi ber-vech-i muharrer tefevvüz ve kabûl edip fîmâ-ba‘d sülüs hisse-i mezkûre merkūm İbrahim Ağa ve Hristo zimmînin dâhil-i havza-i tasarrufu olup müvekkilim mezbûrun alâkası kalmamışdır deyü ba‘de’t-takrîr ve’t-tasdîk sülüs hisse-i mezkûre müvekkil-i merkūm Mahmud Ağa üzerinden ref‘ ve defter-i vakf-ı şerîfde merkūmân uhdelerine kayd ile hâmiş-i temessüke tahrîr ve yedlerine i‘tâsını istid‘â eyledikleri İstanbul Mahkemesi’nden huzûr.<br><br>Fî 21 min-Z sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33880"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33882"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b506"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>