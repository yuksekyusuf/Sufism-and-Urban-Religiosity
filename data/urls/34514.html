﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 357<br>Hüküm no: 336<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın berber dükkânı gediğini oğlu Mehmed Ağa’ya sattığı</b><br><br>Kapan-ı dakīk hâricinde berber mu‘âyenesi<br><br>Asıl hüccet târîhi fî 8 Za sene [1]245 kassâmdan<br><br>İşbu sebt-i hâmiş olunan hüccetde mezkûrü’l-ism el-Hâc İbrahim Ağa b. Hasan nâm kimesne tarafından husûs-ı âti’z-zikrde vekîl olduğu Ahmed Şükrü Ağa b. el-Hâc Mehmed Emin ve Ali Yazıcı b. Salih nâm kimesneler şehâdetleriyle sâbit olan el-Hâc Ali Ağa [b.] Halil nâm kimesne meclis-i şerîf-i enverde müvekkil-i merkūmun sulbî kebîr oğlu Mehmed Ağa mahzarında bi’l-vekâle ikrâr-ı tâm ve takrîr-i kelâm edip ber-mantûk-ı hüccet müvekkilim merkūm el-Hâc İbrahim Ağa’nın yedinde mülkü olan âlât-ı gedik-i mezkûru tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile oğlu merkūm Mehmed Ağa’ya iki bin guruşa bi’l-vekâle bey‘ ü temlîk ve teslîm eylediğimde ol dahi ber-minvâl-i meşrûh iştirâ ve temellük ve tesellüm ve kabz ve kabûl ve semen-i mezkûr iki bin guruşu bana bi’t-tamâm <<ve’l-kemâl>> def‘ ü teslîm etmekle ben dahi yedinden ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ-i âm ile ibrâ ve iskāt etmemizle fîmâ-ba‘d âlât-ı gedik-i mezkûrda babası müvekkilim mezbûrun aslâ ve kat‘â alâka ve medhalim kalmayıp oğlu müşteri-i merkūm Mehmed Ağa’nın mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 9 Receb sene [12]47<br><br>Şuhûdü’l-hâl: Kethüdâ vekîli el-Hâc İbrahim Ağa, eş-Şeyh Mustafa Efendi, Yiğitbaşı es-Seyyid el-Hâc Mehmed Nuri, Du‘âcı İsmail Ağa, Yazıcı es-Seyyid el-Hâc Abdurrahman, Odacı Hüseyin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=34513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>