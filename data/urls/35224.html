﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 125<br>Hüküm no: 86<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gördöslü Hasan Çavuş’un muhallefatından dolayı vereselerinin anlaştığı</b><br><br>Bundan esbak müteveffâ olan Gördöslü Hasan Çavuş b. Abdullah’dan zevcesi vârisesi olan Neyyâre Hatun bt. Abdullah meclis-i şer‘-i şerîfde müteveffâ-yı mezbûrun sagīre kızları Rabia ve Safiye’nin vasîyy-i mansûbu ve kebîre kızı Fatıma’nın husûs-ı âtîye ale’n-nehci’ş-şer‘î vekâleti sâbite olup vekîli olan fahrü’l-akrân Kasım Bey b. Abdullah mahzarında takrîr-i merâm edip zevcim müteveffâ-yı merkūmun mahrûse-i İstanbul’da ve kazâ-i Gördös’da vâki‘ olan akār ve emti‘a ve urûz ve nukūdu vekîl-i mersûm Kasım Bey kavli ve kassâm-ı askerî defteri mûcebi üzere cem‘an yirmi bir yük ve yedi yüz yetmiş akçe olup meblağ-ı merkūmdan harc-ı ma‘kūl için beş bin akçe ihrâc olundukdan sonra bâkī kalan yirmi yük ve doksan beş bin yedi yüz yetmiş akçeden benim hisse-i şer‘iyem iki yüz altmış bir bin dokuz yüz yetmiş akçe olup müteveffâ-yı merkūmun muhallefâtından olup mahrûse-i mezkûrede Sultan Bâyezid havlusunda mühreciler ardında olan mahallede vâki‘ olup lede’l-cîrân ve ma‘lûmü’l-hudûd olan mülk menzili yüz seksen bin akçeye ben kabûl ve kabz ve tesellüm edip ve müteveffâ-yı merkūmun medyûnu Murad Ağa’dan havâle-i şer‘iye ile havâle olunan altı bin akçeyi kabûl edip sümün hissemden ancak kırk beş bin dokuz yüz yetmiş bir akçe bâkī kalmışdı onu hâlâ vasîyy-i mezbûr Kasım Bey yedinden bi’t-tamam ve’l-kemâl alıp kabz ve tesellüm eyledim ve dört bin akçe mehr-i müeccelim için muhallefât-ı müteveffâdan olup zimmet-i mezkûrdan hâric beynimizde ilm-i şer‘î ile ma‘lûm dört bin akçelik eşyâyı kabz ve tesellüm eyledim müteveffâ-yı merkūmun Perviz Çavuş’da olan meblağından gayrı muhallefâtından bi-vechin mine’l-vücûh medhal [ve] alâkam ve da‘vâ ve nizâ‘ım kalmadı deyü ikrâr-ı tav‘î etdikde mâ-hüve’l-vâki‘ kayd-şüd.<br><br>[Tarih yazılmamıştır.]<br><br>Şühûdü’l-hâl: Musa Efendi b. Derviş el-müderris ve Ali Çelebi el-kādı ve Mustafa b. Ali el-muhzır ve Mahmud Çavuş b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35223"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35225"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>