﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 287<br>Hüküm no: 242<br>Orijinal metin no: [91-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Mehmed’in kiracısı olduğu turşucu dükkânının kirasına zam yapmayı kabul ettiği</b><br><br>Turşucu dükkânı nizâ‘ına dâir<br><br>[Ma‘rûz]<br><br>Mahrûse-i Galata’da vâki‘ el-Hâc A‘mâ Câmi‘-i şerîfi’nin hâlâ imâmı ve bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan merhûm Mehmed Kemaleddin Vakfı’nın dahi bi’l-meşrûta mütevellîsi sâhib-i arzuhâl Mehmed Emin Keşşâf Efendi b. Osman bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde evvelen Çarşamba günü huzûr-ı hazret-i Fetvâ-penâhî’de ve ba‘dehû şifâhen sâdır olan fermân-ı âlîlerine imtisâlen müfettiş-i mûmâ-ileyh tarafından meb‘ûs Mehmed İzzet Efendi hâzır olduğu hâlde bâb-ı cenâb-ı müşârün-ileyhde İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i münîrde zikri âtî vakıf turşucu dükkânına vaz‘-ı yedi mütehakkık ve gediğine mutasarrıf olan turşucu esnâfından derûn-ı arzuhâlde mezkûrü’l-ism Hasan b. el-Hâc Mehmed muvâcehesinde esnâf-ı mezkûre Kethudâsı Mehmed Ağa ve esnâf-ı merkūmeden Eğrikapılı Ahmed Ağa ve İbrahim Paşa ve Hamamlı Hasan Ağa ve Vefalı Ali Ağa ve Fenerli Ahmed Ağa ve Ayasofyalı el-Hâc Mehmed ve Alacahamamlı İsmail Ağa ve Kasımpaşalı el-Hâc Mehmed Ağa hâzır oldukları hâlde câmi‘-i şerîf-i mezkûr mahallesinde Çeşme Meydanı nâm mahâlde Yeşildirekli hamam karşısında kâin ma‘lûmü’l-hudûd fevkınde bir bâb odayı müştemil bir bâb turşucu dükkânı mütevellîsi olduğum vakf-ı mezkûr müsakkafâtından olup ve icâre-i vâhide ile îcârı meşrûta olmağla mezbûr Hasan beher şehr dörder guruş ücret ile müsteciri ve dükkân-ı mezkûr derûnunda mevcûde beyne’l-esnâf gedik ta‘bîr olunur Evkāf-ı Hümâyûn müstegallâtından âlât-ı lâzıme-i ma‘lûmenin dahi bâ-temessük-i mütevellî mutasarrıfı ise de lâkin ücret-i merkūme dükkân-ı mezkûrun ecr-i mislinden noksân-ı fâhişle noksân olduğundan ecr-i misli için beynimizde münâza‘ât-ı kesîre cereyân etmiş idi el-hâletü hâzihî dükkân-ı mezkûru işbu târih-i i‘lâmdan ecr-i misli idiği bî-garaz sikāt-ı Müslimîn ihbârlarıyla zâhir ve mezbûr Hasan’ın ikrârıyla mütehakkık olan beher şehr on beşer guruş icâre ile vakfa nâfi‘ olmağla mezbûr yedinde bi’t-tevliye ibkā eylediğimde ol dahi ber-vech-i muharrer kabûl ve ecr-i müsemmâ-yı mezkûru bilâ-ezâ bana mâh be-mâh edâya ta‘ahhüd edip bu vechile kat‘-ı münâza‘a eyledik dediğini mezbûr Hasan tasdîk ve tahkīk eylediği tescîl ve huzûr-ı âlîlerine i‘lâm olundu. Bâkī emr ü fermân hazret-i men-lehü’l-emr.<br><br>Fî-gurreti şehri Rebî‘i’l-evvel li-sene semân ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=34894"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34896"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>