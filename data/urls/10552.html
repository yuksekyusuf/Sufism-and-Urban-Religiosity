﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 84<br>Hüküm no: 9<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Davudpaşa mahallesinden Mustafa b. Süleyman’ın alacaklı olduğu Kahveci Mehmed Ağa ile sulh olması</b><br><br>Ecr-i mislinden ibrâ<br><br>Mahmiye-i İslâmbol’da Davudpaşa mahallesinde sâkin Mustafa b. Süleyman nâm kimesne meclis-i şer‘-i hatîrde işbu bâ‘isü’l-vesîka Kahveci Mehmed Ağa b. Süleyman mahzarında ikrâr ve takrîr-i kelâm edüp bundan akdem beher şehr üçer guruş ücret ve beher sene otuz guruş yıllık bahâ tesmiyeleriyle mezbûr Mehmed Ağa’ya bir buçuk sene mikdârı hizmetim sebk etmekle müddet-i merkūmede sebk eden hizmetimin ücret-i müsemmâ-yı mezkûresi elli dört guruşun yirmi yedi guruşunu yedinden ahz ü kabz edip bâkīsi olan yirmi yedi guruş yıllık bahâm olan kırk beş guruş ki cem‘an yetmiş iki guruşu bu esnâda mezbûr Mehmed Ağa’dan taleb ve da‘vâya tesaddî etmiştim. El-hâletü hâzihî beynimize muslihûn tavassutuyla tesaddî eylediğim da‘vâ-yı mezkûremden beni mezbûr Mehmed Ağa ile on guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezbûr on guruşu yedinden ahz ü kabz edip matlûbumun mâ‘adâsı olan altmış iki guruşa ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan mezbûr Mehmed Ağa ile sulbî kebîr oğlu Mehmed Emin Efendi’den herbirinin zimmetlerini ibrâ ve ıskāt eylediğimde onlar dahi ibrâmı kabûl eylediler dedikde gıbbe’t-tasdîki’ş-şer‘î mâ-vaka‘a.<br><br>Fî 8 Ramazan sene 1196<br><br>Şühûdü’l-hâl: Ali Ağa b. Mehmed Kapıkethudâsı, Molla Ali b. Halil, Salih b. Halil, Hacı Hasan b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o695"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>