﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 102<br>Hüküm no: 106<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Liço Panayot’un evini karısı Zafiriçe’ye sattığı</b><br><br>Medîne-i Üsküdar’a muzâfe Adalar nâhiyesine tâbi‘ Ada-i kebîr karyesinde mütemekkin Liço Panayot v. İlya zimmî meclis-i şer‘-i hatîrde zevcesi olup şahsı mu‘arrefe olan işbu râfi‘atü’r-rakīm Zafiriçe bt. İstefani Nasrâniye muvâcehesinde bi-tav‘ıhi ikrâr ve takrîr-i kelâm edüp akd-i âti’z-zikrin vukū‘ına değin yedimde mülk ve hakkım olup karye-i mezbûrede vâki‘ bir tarafı Tanaş zevcesi menzili ve iki tarafı benim evlâdlarımın menzili ve bir tarafı tarîk-i âm ile mahdûd fevkānî bir bâb oda ve dehliz ve tahtında avlu ve nerdübanı müştemil mülk menzilimi tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcem müşteriye-i mezbûreye altmış guruşa bey‘ u teslîm ve temlîk eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı mezkûr altmış guruşu zevcem müşteriye-i merkūme Zafiriçe Nasrâniye yedinden bi’t-tamâm ve’l-kemâl ahz ü kabz eyledim fîmâ-ba‘d menzil-i mahdûd-ı mezkûrda vechen mine’l-vücûh ve sebeben mine’l-esbâb kat‘â ve kātıbeten benim alâka ve medhalim kalmayup zevcem müşteriye-i mersûme Zafiriçe Nasrâniyenin mülk-i müşterâsı ve hakk-ı sırfı olmuşdur keyfe mâ-teşâ ve tehtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fî-gurreti Şa‘bâni’l-mu‘azzam li-sene ihdâ ve semânîn ve mi’ete ve elf.<br><br>Şuhûdü’l-hâl: Es-Seyyid Ahmed Ağa b. es-Seyyid Ahmed, Çamlıca[lı] Usta Mustafa?, Ahmed Efendi, Molla Hüseyin b. Ahmed, Kayıkçı Mehmed Beşe.<br><br>Aci Dimitraki ve Manolaki, Yamandi ve Dimitraki v. Panayot ve ...? Panayot, Dülger Yanaki.<br><br>[25a] [Boş Sayfa]</p>          <br><a title="Önceki sayfa" style="text-decoration:none" href="./ayrmetin.php?idno=106"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=108"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o164"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>