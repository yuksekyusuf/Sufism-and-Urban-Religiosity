﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 274<br>Hüküm no: 256<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçekapı’daki Sultan Abdülhamid Han Külliyesi Evkafı musakkafatında olup vârissiz vefat eden yükümlülerin tüm terekelerinin vakfa ait olduğu hakkında ferman üzerine hatt-ı hümayan</b><br><br>Sûret-i hatt-ı hümâyûndur.<br><br>Mûcebince amel oluna.<br><br>Akzâ kuzâtü’l-Müslimîn evlâ vülâti’l-muvahhidîn ma‘âdinü’l-fezâil ve’l-yakīn râfi‘û [râfi‘u] a‘lâmi’ş-şerî‘ati ve’d-dîn vârisû [vârisü] ulûmü’l-enbiyâ’i ve’l-mürselîn el-muhtassûn bi-mezîd-i inâyeti’l-meliki’l-mu‘în İstanbul ve Eyüb ve Galata ve Üsküdar kādıları ‒zîdet fezailehüm‒ ve kıdvetü’l-ulemâ’i’l-muhakkıkīn umdetü’l-fezâil ve’l-müdekkıkīn Harameyn-i şerîfeyn müfettişi Mevlânâ ( ) ‒zîde ılmuhû‒ tevkī‘-i refî‘-i hümâyûn vâsıl olıcak ma‘lûm ola [ki] iftihârü’l-havâss ve’l-mukarrebîn mu‘temedü’l-mülûk ve’s-selâtîn muhtârü’l-izzi ve’t-temkîn bi’l-fi‘il Dârü’s-sa‘âdet’im ağası olup Harameyn-i şerîfeyn Evkāfı Nâzırı el-Hâc Cevher Ağa ‒dâme ulüvvuhû‒ Dîvân-ı hümâyûn’uma arz gönderüp taht-ı nezâretinde olan evkāfdan bi’z-zât cenâb-ı hilâfet-meâbımın İstanbul’da Bahçe Kapısı dâhilinde müceddeden binâ ve ihyâ olunan imâret-i âmirem ve mekteb-i şerîf ve sebîl-i latîf ve hayrât-ı sâire-i celîlem evkāfı kāimmakām-ı mütevellîsi olan hâcegân-ı Dîvân-ı hümâyûn’umdan iftihârü’l-emâcid ve’l-ekârim hâlâ Şehr emîni Hâfız el-Hâc Mustafa ‒dâme mecduhû‒ meclis-i şer‘a varup vakf-ı hümâyûnumdan gerek Beylerbeyi Bahçesi demekle arîf mahâlde mübnâ müsakkafâtda ve gerek sâir mahâlde mevcûde musakkafât-ı vakf-ı hümâyûnumda tavâif-i askerîden ve gayrıdan ve ehl-i zimmet Yahûd ve Nasârâ ve sâirden her kim olursa olsun bilâ-vâris-i ma‘rûf fevt olanların beytü’l-mâl-i âmme ve hâssaları ve mal-ı gāib ve mal-ı mefkūdları cânib-i vakf-ı hümâyûnuma hâsıl kaydolunduğuna binâen hudûd-ı vakf-ı hümâyûnumda fevt olanların gerek tereke ve gerek mal-ı vedî‘a ve gerek emlâk ve eşyâ’ ve nükūdu ile hâric ez-hudûd İstanbul ve Eyüb ve Galata ve Üsküdar ve mahâll-i sâirede her kimin yedinde ise ba‘de’t-tahakkukı’ş-şer‘î vakf-ı hümâyûnum tarafından zabt ve bilâ-vâris-i ma‘rûf fevt olanların nısf-ı resm-i kısmeti dahi vakf-ı hümâyûnuma hâsıl kaydolunmağla terekeleri ancak Harameyn-i şerîfeyn müfettişi ma‘rifetiyle ba‘de’t-tahrîr hâsıl olan rüsûmâtı ve bi’l-cümle evkāf-ı hümâyûnum musakkafât ve akārâtında gedik olmağla mütehammil olan dekâkîn ve gayra dahi kangı esnâfdan tâlibi olur ise bi’l-cümle îcâr ve taraf-ı vakıfdan gedik olmak şürûtuyla temessük verilüp mutasarrıfları fevt oldukda evkāf-ı sâirede cârî olunduğu misillü gedikleri evlâdına intikāl ve yâhud âhara ferâğ murâd eylediklerinde, mütevellî izni ve vakıf temessüküyle ferâğ ve kasr-ı yed olunup bilâ-veled fevt olanların gediklerine vârise-i sâiresi ve esnâf kethudâları ve yiğitbaşıları ve hırfet ustaları taraflarından, bizim gedik husûsunda başka nizâm vardır ve ustalarımız ma‘rifetiyle alınup verilür idi deyü ve âhar bahâne ile vechen mine’l-vücûh müdâhale ve ta‘arruz olunmamak ve musakkafât-ı hümâyûnumdan bi’l-icâreteyn mutasarrıfları taraflarından min-külli’l-vücûh te‘addî ve ta‘arruz olunmayup vakf-ı hümâyûnum tarafından zabt [ve] [80a] icâre-i mu‘accele [ile] âhara îcâr olunup işbu şürût ilâ mâşâ’Allahi te‘âlâ düstûrü’l-amel tutulması vakfiye-i hümâyûnumda mastûr ve mukayyed iken ba‘zı kimesneler bilâ-mûceb müdâhaleden <<mâni‘>> hâlî olmamalarıyla tavâif-i mezkûreden hudûd-ı vakf-ı hümâyûnum dâhilinde bilâ-vâris-i ma‘rûf fevt olanların muhalllefâtı ne mahâlde bulunur ise vakf-ı hümâyûnum içün zabtettirilüp ve beytü’l-mâl-i hâssa ta‘bîri selâtîn-i mâziye zamanlarında sâdır olan evâmir-i aliyye ile ba‘de evkāf ocaklara tahsîs olunan beytü’l-mâle şâmil olmağla, hilâf-ı şürût beytü’l-mâl emînleri ve yeniçeri serdârları ve ocak zâbitleri ve beytü’l-mâlleri ve bosteyân [bostânîyân] ustaları ve sâir zâbitân-ı a‘mâl taraflarından kat‘â müdâhale ettirilmeyüp ber-vech-i muharrer gerek terekeleri ve gerek musakkafât ve mülhakāta müte‘allik de‘âvîleri ancak Harameyn-i şerîfeyn müfettişi ma‘rifetiyle tahrîr ve rü’yet ve istimâ‘ olunup âhar mahkemelerde istimâ‘ olunmamak ve fîmâ-ba‘d dâhil-i hudûd marîz olup vasiyet ve nefy-i mülk ve hîbe eden kimesnelerin vakf-ı hümâyûnum kāimmakāmı muvâcehesinde müfettiş-i mûmâ-ileyh tarafından kâtib olmadıkça âhar mahkemeler kâtiblerine zabtettirilmeyüp emîn gıyâbında verilen hüccete amel ve i‘tibâr olunmayup husûs-ı mezkûra ancak Harameyn-i şerîfeyn müfettişi tarafından verilen hüccete i‘tibâr olunmak ve bilâ-vâris-i ma‘rûf fevt olanların terekeleri ba‘de’t-tahrîr cânib-i vakfda hıfz ve veresesi zuhûrunda verâseti şühûd-ı udûlle kāimmakām-ı vakf-ı hümâyûnum ve müfettiş-i mûmâ-ileyh muvâcehelerinde sâbit olmadıkça müdâhale ettirilmemek ve evkāf-ı hümâyûnumun kâffe-i umûr ve husûsu kāimmakām-ı mütevellî tarafından serbesiyet üzere zabt ve rü’yet olunmak içün hükm-i hümâyûnum sudûru bâbında istid‘â-yı inâyet eylediğin hâlâ Harameyn-i şerîfeyn müfettişi Mevlânâ es-Seyyid İbrahim Bey ‒zîde ilmuhû‒ i‘lâm etmekle, i‘lâmı mûcebince amel ve hareket ve hilâfın[da] bir ferde vaz‘ ve hareket ettirmemesi husûsuna ale’d-devam ihtimâm ve dikkat olunmak bâbında emr-i şerîfim verilmek recâsına ağa-yı müşârün-ileyh i‘lâm etmeğin imdi mûcebince amel olunmak bâbında fermân-ı âlî-şânım sâdır olmuşdur buyurdum ki hükm-i şerîfim vardıkda bu bâbda vech-i meşrûh üzere şeref-yâfte-i sudûr eden işbu emr-i şerîf-i celîlü’ş-şân-ı vâcibü’l-ittibâ‘ ve lâzımü’l-imtisâlimin mazmûn-ı münîfi üzere âmil olup hilâfıyla vaz‘ ve harekete bir dürlü rızâ ve cevâz göstermeyesiz şöyle bilesiz alâmet-i şerîfe i‘timâd kılasız.<br><br>Tahrîren [fi’]l-yevmi’l-hâmisi aşer [min]-Zilka‘de [li-]sene 1193.<br><br>Be-makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=30457"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30459"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o278"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>