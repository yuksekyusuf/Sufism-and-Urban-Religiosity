﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 197<br>Hüküm no: 150<br>Orijinal metin no: [41b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu Espazo’ya olan borcunu ödemesi hususunda Françalacı Yanko’ya tenbihte bulunulması</b><br><br>Ma‘rûz<br><br>Medîne-i Üsküdar’da mütemekkin derûn-ı arzuhâlde mastûrü’l-ism Uncu Espazo v. Yorgi nâm zimmî Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i hatîrde arzuhâl eden Françalacı Yanko v. Nikola nâm zimmî muvâcehesinde yedimde olup bin iki yüz elli altı senesi şehr-i Ramazani’l-mübârekinin altıncı günü târîhiyle müverrah bir kıt‘a i‘lâm nâtık olduğu üzere benim mesfûr Yanko zimmî zimmetinde dakīk semeninden alacak hakkım olan üç bin iki yüz guruşu târîh-i mezkûrdan altmış bir gün mürûrunda bana edâ etmek üzere mesfûr Yanko zimmîyi te’cîl etmiş idim. El-hâletü hâzihî ecel-i mezkûr hulûl etmekle meblağ-ı mezkûr üç bin iki yüz guruşu mersûm Yanko zimmîden hâlâ taleb ederim deyü da‘vâ etdikde, ol dahi cevâbında ber-vech-i muharrer ikrâr, lâkin sene-i mezkûre Şevvâli’l-mükerreminin beşinci günü mahrûse-i Galata’ya muzâfe kasaba-i Kasımpaşa’da Tatavla’da Françalacı dükkânımda deynim olan meblağ-ı mezkûrun iki yüz on beş guruşunu nakden ve iki bin yedi yüz kırk guruşuna takāsan malımdan beher yükü yüz seksener [42a] guruşa olarak üç yük ve beher yükü ikiyüz yirmişer guruşa olarak on yük dakîkimi mersûm Espazo zimmîye bey‘ ve teslîm ve o vechile iki bin dokuz yüz elli beş guruşunu edâ ve îfâ eylediğimde ol dahi ahz u kabz ve kabûl etmekle bâkīsi olan iki yüz kırk beş guruş mütâlebesine müte‘allika da‘vâdan benim zimmetimi kabûlü hâvî ibrâ ve iskāt etmiş idi deyü ba‘de’d-def‘ ve’l-inkâr dâfi‘-i mersûm Yanko zimmî ber-vech-i muharrer def‘-i mezkûruna ikāmet-i beyyine edemeyip tahlîfe dahi tâlib olmamağın mûcebince dâfi‘-i mersûm Yanko zimmî ber-vech-i muharrer def‘-i mezkûruyla mesfûr Espazo zimmîye bilâ-beyyine mu‘ârazadan ba‘de’l-men‘ sâlifü’l-beyân ikrârıyla lâzım gelen meblağ-ı mezkûr üç bin iki yüz guruşu müdde‘î-i mersûm Espazo zimmîye hâlen edâya mesfûr Yanko zimmîye tenbîh olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 5 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1052"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1054"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>