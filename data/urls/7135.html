﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 150<br>Hüküm no: 95<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hızır Bey mahallesinde Ketenci Hacı Ahmed’in harap olan evini yeniden yaptırırken bir oda ilave etmesine izin verilmediği</b><br><br>Bâ-mühr-i hazret-i efendi<br><br>Ma‘rûz<br><br>Fermân-ı âlîlerine imtisâlen husûs-ı âti’l-beyânı mahâllinde keşf ve tahrîr için bi’l-iltimâs ta‘yîn olunan keşif nâibimiz müderrisîn-i kirâmdan Ruhi Mustafa Efendi dâ‘îleri hâssa mi‘mârlarından İbrahim ve Abdullah halîfeler ile mahmiye-i İstanbul’da Hacıkadın Hamamı kurbünde Hızır Bey mahallesinde vâki‘ ma‘lûmü’l-hudûd ve derûnunda mezkûr Kettânî el-Hâc Ahmed tasarrufunda olan arsası mukāta‘alı vakıf ve binâsı mülk menzil üzerine varıp cerîdede mastûrü’l-esâmî Müslimîn huzûrunda akd eylediği meclis-i şer‘de ashâb-ı arzuhâl ahâlî-i mahalle ve menzil-i mezkûr etrâfında vâki‘ Na‘lband el-Hâc Mustafa Vakfı mütevellî ve müste’cirlerinden es-Seyyid Ahmed ve el-Hâc Mehmed ve el-Hâc Mustafa ve sâir hem-civârları mezbûr Kettânî el-Hâc Ahmed’den işbu mu‘âyene olunan menzil-i mezbûru harâba müşrif olmağla temelden hedm ve müceddeden binâya şürû‘ etmekle vaz‘ olunan heyet tarhından ziyâde irtifâ‘la bir oda yapmak murâd eder ancak cümlemize havâle ve vakf-ı şerîfe zararı vardır deyü da‘vâ ve men‘ini istid‘â eylediklerinde gıbbe’s-suâl mezbûr el-Hâc Ahmed fi’l-hakīka menzil-i mezkûr üzerine fevkānî bir oda binâ etmek tasmîmini i‘tirâf ve lâkin zarar husûsunda nizâ‘ ve ihtilâf etmeğin nizâ‘a ba‘de’n-nazar mi‘mârân-ı mezbûrân hâlâ işbu dokuz zirâ‘ irtifâ‘la tarh olunan menzil-i mezbûr üzerine fevkānî bir oda binâsı cihânnümâ kabîlinden olmakla memnû‘âtdandır deyü haber verdikleri ecilden mezbûr el-Hâc Ahmed ve sâlifü’z-zikr oda binâsından men‘ eylediğini mevlânâ-yı mûmâ-ileyh mahâllinde ketb ü tahrîr ve ma‘an ba‘s olunan ümenâ-i şer‘le gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 15 Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>