﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 490<br>Hüküm no: 602<br>Orijinal metin no: [110a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Demirhan bt. Abdülvahab’ın vakfının tescili</b><br><br>Elhamdü li-veliyyihî ve’s-salâtü alâ-Nebiyyihî Muhammedin ve âlihî ve sahbihî ecma‘în ammâ ba‘d, işbu kitâb-ı sıhhat-nisâbın tahrîrine bâ‘is ü bâdî oldur ki: Dârü’l-hilâfeti’l-aliyye Kostantıniyyetü’l-mahmiye’de Cafer Subaşı mahallesinde sâkine sâhibetü’l-hayrât Demirhan bt. Abdülvahab nâm hatun meclis-i şer‘-i şerîf-i Ahmedî ve mahfil-i dîn-i münîf-i Muhammedî’de vakf-ı âti’l-beyâna li-ecli’t-tescîl mütevellî nasb u ta‘yîn olunan Ramazan Beşe b. Hasan nâm kimesne mahzarında ikrâr ve takrîr-i kelâm edip vakf-ı âti’z-zikrin sudûruna değin yedimde mülküm ve hakkım olup mahalle-i mezbûrede vâki‘ bir tarafdan mezbûr Ramazan Beşe mülkü ve bir tarafdan İbrahim Beşe mülkü ve bir tarafdan es-Seyyid Mehmed Çelebi mülkü ve bir tarafdan tarîk-i hâs ile mahdûd fevkānî bir bâb oda ve bir dehliz ve tahtânî bir bâb oda ve bir su kuyusu ve bir kenîfi müştemil menzilimi cümle tevâbi‘ ve levâhıkı ve kâffe-i hukūk ve merâfıkı ile hasbeten lillâhi’l-meliki’s-samed ve taleben li-merzâti’r-rabbühü’l-ahad vakf-ı sahîh-i muhalled ve habs-i sarîh-i müebbed ile vakf u habs edip şöyle şart eyledim ki mâdâm ki libâs-ı hayâtı lâbise ve serîr-i sıhhatde câlise olam, menzil-i mezbûrun tevliyet ve tasarrufu bana meşrûta ola, bi-emrillâhi te‘âlâ dâr-ı dünyâdan dâr-ı bakāya intikāl ve irtihâl etdiğimden sonra menzil-i mezbûrun yed-i mütevellî ile hasbemâ cerat bihi’l-âde icâre-i mu‘tâde ile îcâr olunup hâsıla olan icâresi yed-i mütevellî ile menzil-i mezbûrun ta‘mîr ve termîmine harc olunup fazlası mahalle-i mezbûrede vâki‘ mescid-i şerîfin ta‘mîrine harc oluna ve menzil-i mezbûr ta‘mîre muhtâc iken gallesi âhar yere harc olunmaya ve mahalle-i mezbûre ahâlîsinin ihtiyâr etdikleri mütemevvil ve mütedeyyin bir kimesne re’y-i hâkimü’ş-şer‘ ile vakf-ı mezbûra hasbî mütevellî ve ahâlî-i mahalle-i mezbûre nâzır olalar ve mürûr-ı eyyâm ve kürûr-ı a‘vâm ile şurût-ı mezkûreye ri‘âyet müte‘azzire olursa galle-i vakf-ı mezbûr mutlakā fukarâ-i Müslimîne verile deyü şart ve ta‘yîn edip menzil-i mezbûru fâriğân ani’ş-şevâgil mütevellî-yi mezbûra teslîm, ol dahi vakfiyet üzere kabz ve tesellüm edip ve sâir mütevellîlerin evkāfda tasarruf etdikleri gibi tasarruf eyledi dedikde mütevellî-yi merkūm vâkıfe-i mezbûreyi cemî‘ kelimâtında vicâhen tahkīk ve şifâhen tasdîk etdiğinden sonra vâkıfe-i mezbûre inân-ı kelâmını semt-i vifâkdan taraf-ı hilâfa âtıfe olup vakf-ı akār muktedâ-i eimme-i ahyâr olan imâm-ı a‘zam ve hümâm-ı efham Ebû Hanife Kûfî cûziye hayrü’l-cezâ ve Kûfi hazretleri katında sahîhdir, lâkin lâzım olmayıp rücû‘a mesâ‘ olduğundan mâ‘adâ vâkıf menfa‘at-i vakfı nefsine şart etdiği sûretde İmâm Muhammed b. Hasan eş-Şeybânî katında vakıf bâtıl ve hilye-i sıhhatden âtıl olmağın binâen-alâ-zâlik vakf-ı mezbûrumdan rücû‘ eyledim, menzil-i mezbûru kemâ-fi’l-evvel mülküme redd ü idhâl olunmak matlûbumdur dedikde mütevellî-i reşîd-i merkūm Ramazan Beşe cevâb-ı şedîde mütesaddî olup eğerçi hâl vakf-ı akārda tastîr olunan minvâl üzeredir, lâkin âlim-i Samedânî İmâm Ebu Yusuf eş-şehîr bi’l-imâmi’s-sânî hazretleri katında vâkıf menfa‘at-i vakfı nefsine şart etdiği sûretde dahi mücerred vakaftü demekle vakıf sahîh ve lâzımdır deyü redd ü teslîmden ibâ ve sıhhat-i lüzûm-ı vakfa kazâ talebi ile hâkim-i muvakkı‘-ı sadr-ı kitâb tûbâ-lehû ve hüsnü-meâb huzûrunda müterâfi‘ân ve fasl ü hasma tâlibân olduklarında hâkim-i mûmâ-ileyh -lâ-zâle’l-hakku câriyen beyne yedeyye- hazretleri tarafeynin kelâmını dikkat-i tâm ile ısgā ve cânib-i vakfı evlâ ve ahrâ görmekle imâm-ı sânî-i müşârün-ileyh -rahmetullâhi te‘âlâ aleyh- hazretleri mezhebi üzere vakf-ı mezbûrun sıhhat ve lüzûmuna hükm-i sahîh-i şer‘î ile hükm ve kazâ etmeğin min-ba‘d vakf-ı mezbûr sahîh ve lâzım ve devâm-ı te’bîdi müstelzim olup efrâd-ı âferîdeden bir ferde nakz u tahvîl ve tebdîl ü tağyîri mümteni‘ü’l-ihtimâl oldu. “Femen beddelehu ba‘de mâ semi‘ahû fe-innemâ ismuhû ale’llezîne yübeddilûne innallâha semî‘un alîm ve ecrü’l-vâkıfı ale’l-hayyi’l-cevâdi’l-kerîm, cerâ zâlik.<br><br>Ve hurrire fi’l-yevmi’l-hâmis ve’l-ışrîn min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Fahr-i erbâbi’t-tahrîr ve’l-kalem Mehmed Çelebi b. Mahmud kâtib-i muhâsebe, zahrü’l-akrân Mehmed Ağa ser-muhzırân, Mehmed Çelebi b. Abdullah kethüdâ-yı muhzırân, Mustafa Efendi b. Mehmed el-imâm, el-Hâc Süleyman b. Ali, Yusuf Halîfe b. Mustafa el-müezzin, Mustafa Çelebi b. el-Hâc ( ), Hasan Ağa b. Pîr Mehmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2919"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2921"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>