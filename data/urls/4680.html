﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 371<br>Hüküm no: 401<br>Orijinal metin no: [55b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime Hanım’ın Hacı Osman Vakfı’ndan kiracısı olduğu iki dükkan ve bir odanın yarı hissesine sahibi vefât eden kardeşi Ayşe’nin hissesini de kiraladığı</b><br><br>Mahmiye-i İstanbul’da Gül Câmi‘-i şerîfi Mahallesi’nde vâki‘ ashâb-ı hayrâtdan merhûm el-Hâc Osman nâm sâhibü’l-hayrın evlâdiyet ve meşrûtiyet üzere mütevelliyesi olan Rahime bt. el-Hâc ( ) tarafından husûs-ı âti’l-beyânı ikrâra vekîl olduğu zât-ı mezbûreyi ma‘rifet-i şer‘iyye ile ârifân Ömer Efendi b. Hızır ve Mehmed Çelebi b. Salih nâm kimesneler şehâdetleriyle şer‘an sâbit olan Süleyman Efendi b. Abdullah mahfil-i kazâda işbu râfi‘atü’l-kitâb Ümmühani bt. Hasan Odabaşı nâm hatun mahzarında bi’l-vekâle ikrâr ve takrîr-i kelâm edip vakf-ı mezbûr musakkafâtından olup mârru’z--zikr Gül Câmi‘-i şerîfi Mahallesi’nde vâki‘ lede’l-ahâlî ve’l-cîrân ma‘lûmü’l-hudûd iki bâb dükkân ve bir bâb odanın nısfı icâreteyn-i ma‘lûmeteyn ile mezbûre Ümmühani’nin tasarrufunda ve nısf-ı âhiri li-ebeveyn kız karındaşı olup bilâ-veled fevt olan Âişe’nin tasarrufunda olup hissesi vakf-ı şerîfe intikāl etmekle hisse-i mezkûre taraf-ı vakfdan sûk-ı sultânîde baʻde’l-müzâyede ve inkıtâ‘ı’r-ragabe yine mezbûre Ümmühani üzerinde kırk guruşda karâr edip ziyâde ile tâlib-i âhar dahi zuhûr etmemekle hisse-i mezkûre taraf-ı vakf-ı şerîfden meblağ-ı mezbûr kırk guruş mu‘accele ile ve ücret-i müeccele-i ma‘lûmesiyle mezbûre Ümmühani’ye îcâr ve teslîm eylediğinde ol dahi ber-vech-i muharrer istîcâr ve tesellüm ve kabûl eylediğinden sonra mu‘accelesi olan meblağ-ı mezbûr kırk guruşu bi’t-tevliye taraf-ı vakf için mezbûre Ümmühani yedinden tamamen ahz u kabz eyledi baʻde’l-yevm mârru’z--zikr dükkânların ve odanın mecmû‘u mezbûre Ümmühani’nin dâhil-i havza-i tasarrufu olmuşdur keyfe mâ teşâ ve tehtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 min-Cumâdelâhire sene 1121<br><br>Şuhûdü’l-hâl: Ömer Efendi b. Hızır, Mehmed Çelebi b. Salih Kâtib-i vakf, Ali Bey b. Abdullah el-Mübâşir, Salih Efendi b. Yahya el-İmâm, Ali b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>