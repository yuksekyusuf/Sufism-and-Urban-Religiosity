﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 312<br>Hüküm no: 207<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Oskohi bt. İstefan ve ekmekçi esnâfından Agasi v. Karabet’in françalacı fırını ve değirmenindeki hisselerini Nikola v. Hıristo’ya satmaları</b><br><br>Françalacı fırını mübâya‘ası<br><br>Kezâlik mahrûse-i Galata’ya muzâfe Ortaköy’de sâkine teba‘a-i Devlet-i aliyye’nin Ermeni milleti nisvânından Oskohi bt. İstefan v. Hazer’in zevci ve tarafından husûs-ı âti’l-beyânda vekîl olduğu zâtını bilürler her biri teba‘a-i Devlet-i aliyye’den mahmiye-i İstanbul’da vâki‘ Büyük Yenihân sarrâflarından Hamamcıoğlu Mircan v. Minas ve Ayak sarrâfı Papasoğlu Agop v. Mardiros şehâdetleriyle ber-nehc -i şer‘î sâbit olan teba‘a-i Devlet-i aliyye’den ve Avrupa tüccârından Pişmişoğlu Hoca Kirhor v. Karabet teba‘a-i Devlet-i aliyye’nin Ermeni milletinden ve ekmekçi esnâfından Agasi v. Karabet hâzır olduğu hâlde meclis-i şer‘-i şerîf-i hatîrde mahrûse-i mezkûrede Havyar hânında sâkin teba‘a-i Devlet-i aliyye’nin Latin tâifesinden olduğu bâ-ilmühaber mütehakkık olan tüccârdan bâ‘isü’r-rakīm Nikola v. Hıristo tarafından husûs-ı câi’z-zikrde tasdîka vekîl-i şer‘îsi teba‘a-i Devlet-i aliyye’den Yani v. Mihal muvâcehesinde esnâf-ı merkūme kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel Yiğitbaşı es-Seyyid İsmail Efendi b. es-Seyyid Mehmed Emin ile teba‘a-i Devlet-i aliyye’den ve esnâf-ı merkūmeden Haçador v. Babacan hâzır oldukları hâlde bi’l-vekâle ikrâr-ı tâm ve takrîr-i kelâm edip mahrûse-i Galata’da Yorgancılariçi nâm mahalde kâin bir tarafdan Doksanbeşoğlu Mehmed Ağa’nın menzili ve ba‘zen tütüncü dükkânı ve bir tarafdan el-Hâc Mahmud Ağa dükkânı ve tarîk-i âm ve tarafeyni yine tarîk-i âm ile mahdûd merhûmûn Rüstem Paşa ve el-Hâc Mehmed Reis ve Hoca Sinan ve Hekîm Kutbeddîn vakıfları müsakkafâtından benimle hâzırân-ı merkūmân Agasi ve Haçador’un taht-ı tasarrufumuzda olan şehriye otuz guruş kirâlı bir bâb françalacı fırını derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin yüz yirmi sehm i‘tibârıyla on beş sehm hisse-i şâyi‘ası hâzır-ı merkūm Haçador’un yedinde mülkü olup mâ‘adâ altmış sehm hisse-i şâyi‘ası bin iki yüz altmış bir senesi Saferi’l-hayrının yirmi altıncı günü târihiyle müverraha ve ol târihde Dârü’l-hilâfeti’l-aliyye kādısı olan Paşmakçızâde es-Seyyid İbrahim Efendi merhûmun imzâ ve hatemini hâviye işbu bir kıt‘a hüccet-i şer‘iyye ve bin iki yüz yetmiş senesi Zilhicceti’ş-şerîfesinin yirmi ikinci günü ve bin iki yüz yetmiş bir senesi Saferi’l-hayrının dördüncü günü târihleriyle müverrahalar ve ol târihlerde Dârü’l-hilâfeti’l-aliyye kādısı olan sudûr-ı izâmdan merhûm Ahmed Şükrü Efendi merhûmun imzâ ve hatmleriyle mahtûme işbu bir kıt‘a hüccet-i şer‘iyye ve hâmişi mantûklarınca müvekkilem merkūme Oskohi’nin ve kırk sehm hisse-i şâyi‘ası dahi bin iki yüz yetmiş altı senesi şehri Rebî‘ülevveli’nin on sekizinci günü târihiyle müverraha ve ol târihde Dârü’s-saltanati’s seniyye kādısı olan Hüseyin Hulusi Efendi merhûmun imzâ ve hatemini hâviye işbu bir kıt‘a hüccet-i şer‘iyye mantûkunca merkūm Agasi’nin yedlerinde mülkleri ve fırın-ı mezkûr derûnunda kâin şehriye yirmi guruş kirâlı dört horoslu bir bâb françalacı değirmeni derûnunda mevcûde beyne’l-esnâf gedik ta‘bîr olunur on altı re’s bârgir ve onlara tâbi‘ sâir âlât-ı lâzime-i ma‘lûmenin iki re’s bârgir ve onlara isâbet eden âlât-ı sâiresi hâzır-ı merkūmHaçador’un yedinde mülkü olup mâ‘adâ sekiz re’s bârgir ve onlara îcâb eden âlât-ı sâiresi ber mantûk-ı hücec-i şer‘iyye-i mezkûre müvekkilem merkūme Oskohi’nin ve altı re’s bârgir ve onlara iktizâ eden âlât-ı sâiresi dahi hâzır-ı merkūm Agasi’nin yedlerinde mülkleri olmağla ben müvekkilem merkūme Oskohi’nin fırın gediği âlâtından ber-minvâl-i muharrer mâlike olduğu altmış sehm hisse-i şâyi‘asıyla değirmen gediği âlâtından dahi ber-vech-i meşrûh mâlike olduğu sekiz re’s bârgir ve onlara îcâb eden âlât-ı sâiresini safka-i vâhide ile kırk bin guruşa ve hâzır-ı merkūm Agasi’nin dahi fırın gediği âlâtından ber-minvâl-i muharrer mâlik olduğu kırk beş sehm hisse-i şâyi‘asıyla değirmen gediği âlâtından mâlik olduğu altı re’s bârgir ve onlara iktizâ eden âlât-ı sâiresini kezâlik bi- safkatin vâhidetin otuz bin guruşa tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve hâzır-ı merkūm Haçador’un izniyle bâ-ilmühaber müvekkil-i merkūm Nikola’ya bi’l-vekâle ve bi’l-asâle bey‘ ve temlîk ve vech-i lâyıkı üzere teslîm eylediğimizde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semenleri olan cem‘an yetmiş bin guruşu bize def‘ u teslîm biz dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnlarına müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî bi’l-asâle ve izâfetle bi’l-vekâle ibrâ vü ıskāt eyledik ba‘de’l-yevm fırın gediği alâtının altmış sehm hisse-i şâyi‘a-i mezkûresiyle değirmen gediği alâtının sekiz re’s bârgir ve onlara isâbet eden âlât-ı sâiresinde müvekkilem merkūme Oskohi’nin ve yine fırın gediği alâtının kırk beş sehm hisse-i şâyi‘a-i mezkûresiyle değirmen gediği alâtının altı re’s bârgir ve onlara isâbet eden âlât-ı sâiresinde hâzır-ı merkūm Agasi’nin aslâ ve kat‘â alâka ve medhalleri kalmayıp fırın gediği alâtının cem‘an yüz beş sehm hisse-i şâyi‘a-i mezkûresi ve değirmen gediği alâtının cem‘an on dört re’s bârgir ve onlara îcâb eden âlât-ı sâiresi müvekkil-i merkūm Nikola’nın mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î.<br><br>Fî Selh-i Şa‘bân sene 1279<br><br>Şuhûdü’l-hâl: Muhzır Feyzullah Ağa b. ( ), Muhzır Ahmed Ağa b. ( ), Muhzır el-Hâc Salih Ağa b. ( ), Muhzır Mustafa Ağa b. ( ), Muhzır Süleyman Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>