﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 281<br>Hüküm no: 351<br>Orijinal metin no: [74a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı Şahbaz bt. Abdullah isimli cariyeyi Şahin Ağa b. Abdullah’ın ölmeden önce azat ettiği</b><br><br>İşbu uzun boylu açık kaşlı gök elâ gözlü Rusiyetü’l-asl bâ‘iset-i hâze’l-kitâb Şahbaz bt. Abdullah nâm hâtun meclis-i şer‘-i hatîr-i lâzımü’t-tevkīrde mahmiye-i İstanbul’da Kasab Timurhan mahallesinde sâkin iken bundan akdem <<vefât>> bilâ vâris vefât eden Şahin Ağa b. Abdullah’ın terekesinden olmak üzere kendiye vâzı‘ü’l-yed olan Hâssa Beytülmâl Emîni Mustafa Ağa b. Abdullah mahzarında üzerine da‘vâ ve takrîr-i kelâm edip ben müteveffâ-yı mezbûrun abd-i memlûkü olup vefâtından bir buçuk sene mukaddem beni mâlından tahrîr ve i‘tâk ve zümre-i harâir-i asliyeye idrâc ve ilhâk edip sâir ahrâr-ı asliyyîn gibi hür olmuşiken merkūm müteveffâ-yı mezbûrun terekesinden olmak üzere bana bi-gayr-i hakkın vâzı‘-ı yed eder suâl olunup kasr-ı yedine tenbîh ve sebîlim tahliye olunmak matlûbumdur dedikde gıbbe’s-suâl merkūm Mustafa Ağa cevâbında mevsûfe-i mezbûreye ber-vech-i muharrer vaz‘-ı yedini ikrâr lâkin mevsûfe-i mezkûrenin hürriyetini inkâr edicek müdde‘î-yi mezbûra [mahalle-i] mezbûra sükkânından Mehmed Çelebi b. Ahmed ve Mehmed Çelebi b. Abdullah ve Mehmed b. Mehmed nâm kimesneler li ecli’ş-şehâde meclis-i şer‘de hâzırûn olup isre’l-istişhâd fi’l-vâki‘ müteveffâ-yı mezbûr Şahin Ağa b. Abdullah’ın fevtinden bir buçuk sene mukaddem işbu mevsûfe-i mezbûre Şahbaz’a yedinde mâlik olduğu hâlde bizim huzûrumuzda mâlından tahrîr ve i‘tâk ve zümre-i ahrâr-ı asliyâta idrâc ve ilhâk eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min şehri Rebî‘ülevvel li-sene mi’e ve elf.<br><br>Şuhûdü’l-hâl: Mehmed Çelebi b. Ahmed, Ahmed Çelebi b. Veli, Fethullah Çelebi b. Hasan, tâbi‘-i Hasan Ağa, el-Hâc Receb b. Veli, Mehmed Efendi b. Abdullah, İbrahim Çelebi b. Ahmed, Ali b. Veli el-muhzır, Abdullah Efendi b. Murad ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=28375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>