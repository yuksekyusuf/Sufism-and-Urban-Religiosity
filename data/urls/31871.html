﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 478<br>Hüküm no: 463<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal esnafının Tanaş v. Nikola hakkındaki şikâyetlerini nizamlarına aykırı hareket etmeyeceğine söz vermesi üzerine geri aldıkları</b><br><br>Bakkāl esnâfına yine ke’l-evvel idhâl<br><br>Ma‘rûz<br><br>Âsitâne-i aliyye ve Bilâd-ı selâse’de vâki‘ bakkālân tâifesinin Bâzârbaşısı Süleyman Ağa ve Bölükbaşı es-Seyyid Ahmed ve ustalardan Mehmed Emin ve nizâm ustalarından Aci Yorgi ve Todori ve Yağmur ve Andriko ve Çakıroğlu Yorgi ve Ananosti ve Yorgaki ve Tarandafil ve sâirleri meclis-i şer‘-i münîrde İstanbul’da Tahte’l-kal‘a nâm mahâlde vâki‘ bakkāl tâifesinden Tanaş v. Nikola zimmî muvâcehesinde mersûm Tanaş zimmî esnâfımızdan olup lâkin kendi hâlinde ırzıyla mukayyed ve kâr [ü] kisbiyle meşgūl olmayıp dâimâ umûr-ı esnâfa müdâhale ve şurût-ı nizâmımızın mugāyiri harekât-ı nâ-marzıyeye ictisâr eylediğinden mâ‘adâ esnâfımızın ba‘zısına nefsâniyet icrâsıyla kendiye tâbi‘ eylediği aveneleriyle tezvîre sülûk birle bi-gayrı hakkın tecrîm ve tekdîrden hâlî olmayıp ve ol-vechile ihtilâl-i nizâmımızı mûcib hâlâta ibtidâr eylediğine binâen zimmî-i mersûmdan bir türlü emn ü rahatımız meslûb olmuşdur deyü muvâcehesinde teşekkî ve esnâf-ı merkūmeden hurûc birle kisb-i âhara sülûk eylemesini bâ-i‘lâm iltimâs ve istid‘â etmişidik el-hâletü hâzihî mesfûr Tanaş zimmî cünha-i sâbıkāsından mübâ‘adet birle fîmâ-ba‘d mugāyir-i nizâm-ı kadîm hareket etmeyip dükkânında kendi kâr ü kisbiyle meşgūl ve ırzıyla mukayyed olup bir vechile esnâf-ı merkūmeyi ızrâra tasaddî etmemek üzere huzûr-ı şer‘de ta‘ahhüd ve biz dahi tekeffül etmemizle eğer ba‘de’l-yevm hilâf-ı ta‘ahhüd hareketi zuhûr eder ise tedîbi icrâsına zimmî-i mersûm râzı oldukda esnâf-ı merkūmûn dahi zimmî-i mersûmun cünha-i sâbıkāsı icrâsını iltimâsdan fâriğler olup bu vechile kat‘-ı münâza‘a eyledikleri İstanbul Mahkemesi’nden huzûr.<br><br>Fî-selhi Cumâdelâhire sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31870"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31872"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b478"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>