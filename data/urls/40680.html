﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 407<br>Hüküm no: 401<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Mustafa’nın eşya ve para alacağı olduğu iddiasıyla Hüseyin Beşe b. Hüseyin aleyhine dava açtığı</b><br><br>Mahmiye-i İstanbul’da arpacı tâifesinden işbu sâhibü’l-kitâb Mehmed Beşe b. Mustafa nâm râcil meclis-i şer‘-i hatîr-i lâzimü’t-tevkīrde Hüseyin Beşe b. Hüseyin nâm râcil mahzarında üzerine takrîr-i da‘vâ edip bundan akdem mezkûr Hüseyin Beşe’ye her keyli kırk akçeye olmak üzere yirmi keyl arpamı sekiz yüz akçeye bey‘ ve teslîm ol dahi minvâl-i muharrer üzere iştirâ ve tesellüm eylediğinden mâ‘adâ silk-i mülkümde münselik hediyesi iki yüz elli akçe kıymetli bir nısf Mushaf-ı şerîfim ile üç yüz akçe kıymetli bir kâmil dülbendimi bi-tarîkı’l-âriye ahz u kabz etmişidi hâlâ zafer bulup mezkûr Hüseyin Beşe’den mârrü’z-zikr arpa semeninden zimmetinde olan sekiz yüz akçe hakkım ve zikrolunan dülbend ile nısf Mushaf-ı şerîfimin aynıları mevcûd ise aynılarını değil ise yevm-i ahzında olan kıymet-i meşrûhaları taleb eylediğimde edâ ve teslîmde te‘allül olunup semen-i mezkûrun ve nısf Mushaf-ı şerîf ile dülbendimin mevcûdlar ise aynılarının değil ise kıymetlerinin mezkûr Hüseyin Beşe’den alıverilmesin taleb ederim dedikde gıbbe’s-suâl mezkûr Hüseyin Beşe cevâbında fi’l-hakīka müdde‘î-i mezkûr Mehmed Beşe yedinden ve malından her keyli kırkar akçeye olmak [üzere] yirmi keyl arpayı sekiz yüz akçeye iştirâ ve kabz edip semen-i mezkûru tamâmen kendiye def‘ ve teslîm eyledim ve nısf Mushaf-ı şerîfi ile dülbendi dahi bi-tarîkı’l-âriye ahz u kabz etmişidim hâlâ nısf Mushaf-ı şerîf yedimde mevcûd olup ve yüz seksen akçe kıymetli bir dülbendini ahz ve istihlâk eyledim deyu zikrolunan arpa semeninden deyni olan sekiz yüz akçeyi da‘vâ-yı def‘ edip ve nısf Mushaf-ı şerîf mevcûd olmağla teslîme ta‘ahhüd ve dülbendin yevm-i ahzında kıymeti yüz seksen akçeden ziyâde idiğini inkâr edicek müdde‘î-i mezkûrdan semen-i mezkûru kabzını istintâk olundukda inkâr etmekle mezkûr Hüseyin Beşe’den def‘-i meşrûhunu mübeyyine beyyine taleb olundukda ityân-ı beyyine için istimhâl etmeğin mehl-i şer‘î ile imhâl olundukdan sonra müdde‘î-i mezkûrdan dahi mârrü’z-zikr dülbendin yevm-i ahzda kıymeti üç yüz akçe olduğuna beyyine taleb olundukda ityân-ı beyyineden izhâr-ı acz ve ikrârı mertebesin kabûl ve mezkûr Hüseyin Beşe dahi teslîme müte‘ahhid olmağın vâki‘-i hâl hıfzen li’l-mekāl ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Osman Beşe çukadâr, İsa Bey b. Ahmed, el-Hâc Dilaver Bey b. Abdullah, Piyale Bey b. Abdullah, Mustafa Efendi el-kâtib ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b407"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o855"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>