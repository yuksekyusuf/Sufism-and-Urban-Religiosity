﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 148<br>Hüküm no: 164<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Papa Apostol v. Hristo’nun menzilini Veli Usta b. Hüseyin’e sattığı</b><br><br>Mahmiye-i Galata muzâfâtından kasaba-i Beşiktaş’a tâbi‘ Orta nâm karye sâkinlerinden Papa Apostol v. Hristo nâm zimmî mahfil-i kazâda işbu sâhibü’l-kitâb fahrü’l-akrân Veli Usta b. Hüseyin mahzarında bi-tav‘ihî ikrâr ve takrîr-i kelâm edüp karye-i mezbûrede vâki‘ a‘lemü’l-ulemâ’i’l-kirâm efdalü’l-fudalâi’l-fihâm sâbıkā Rumeli kazaskeri olan izzetlü Mahmud Efendi hazretlerinin taht-ı tasarrufunda olan bahçesi arsasında olup beher sene ( ) akçe mukāta‘ası ile tasarrufumda olan arsa üzerinde vâki‘ bir bâb tahtânî odayı ve havluyu ve bir bi’r-i mâyı ve kenîfi müştemil mülk menzilimin bir tarafı İlce? Yahudi mülkü ve bir tarafı Minahim Yahudi mülkü ve bir tarafı Manol nâm zimmî mülkü ve bir tarafı tarîk-i âm ile mahdûd menzilimi zikr olunan ( ) akçe mukāta‘ası ile yüz kırk kıt‘a tâmmü’l-vezn ve kâmilü’l-ayâr riyâlî guruş-ı kebîre müşârun ileyh Veli Usta’ya tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edüp ol dahi vech-i mübeyyen üzere iştirâ ve tesellüm eyledikden sonra semen-i mezkûr yüz kırk kıt‘a guruşu yedinden bi’t-tamâm ve’l-kemâl ahz u kabz eyledim ba‘de’l-yevm müşârun ileyh Veli Usta menzil-i mezkûrun beher sene mukāta‘âtını edâ eyleye âhardan tasarrufuna kimesne mâni‘ olmayıp keyfe mâ yeşâ ve yehtâr emsâli tasarrufu gibi mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’r-râbi‘ min-şehri Recebi’l-ferd li-sene isneyn ve sittîn ve elf.<br><br>Şühûdü’l-hâl: Mahmud Efendi el-İmâm, Musa Halîfe Müezzin, Arslan Beşe b. Hasan, Mustafa Çelebi el-Hammâmî, Receb Beşe b. Hasan, Ahmed Beşe b. el-mezbûr, Ali Bey b. Mustafa, Hüseyin Beşe b. Musa, İbrahim Beşe b. Hamza, Mustafa Beşe b. Mehmed, Mehmed Beşe b. Ramazan, Ali Beşe b. Abdi.</p>          <br><a title="Önceki sayfa" style="text-decoration:none" href="./ayrmetin.php?idno=10325"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10327"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>