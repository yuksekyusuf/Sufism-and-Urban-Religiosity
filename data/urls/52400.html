﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 104<br>Hüküm no: 90<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un kendisine ait evi Bostancı Ömer Bey’in zabt ettiğini ispat ettiği</b><br><br>Mahrûse-i Galata mahallâtından el-Hâc A‘mâ mahallesinde sâkine ve zâtı vech-i [şer‘î] üzere mu‘arrefe olan işbu râfi‘atü’l-[ve]sîka Fâtıma bt. Ahmed nâm hatun medîne-i Üsküdar’da meclis-i şer‘-i şerîf-i enverde medîne-i mezbûrede Arakıyeci el-Hâc Mehmed mahallesinde vâki‘ iki tarafdan es-Seyyid Ahmed Ağa b. Mehmed b. Abdullah mülkü ve bir tarafdan Uzun Ali b. Ömer b. Mehmed mülkü ve bir tarafdan tarîk-i âm [ile] mahdûd iki bâb fevkānî oda ve bir kenîf ve bir mikdâr bahçeyi müştemil menzile hâlâ vaz‘-ı yed ve mutasarrıfı şâhideyn-i âdileyn ile vech-i şer‘î üzere sâbit [ve] mütehakkık olan li-ebeveyn hâli Ömer Bey b. İbrahim nâm bostânî mahzarında üzerine da‘vâ ve takrîr-i kelâm edip târîh-i kitâbdan beş sene mukaddem menzil-i mezbûra mülkiyet üzere mutasarrıfe olan işbu hâzıratü bi’l-meclis Âişe nâm hatun menzil-i mezkûru âhara bey‘i arz etmekle ben dahi mâlımdan mezbûr Ömer Bey’e yüz otuz [guruş] teslîm ve meblağ-ı mezbûr ile menzil-i mezkûru bi-aynihî benim için iştirâ etmek üzere kendi ve tarafımdan şirâya vekîl eylediğimde ol dahi ba‘de kabûli’l-vekâle meblağ-ı mezkûru yedimden ahz u kabz eyledikden sonra târîh-i mezkûrda menzil-i mezbûru merkūme Âişe’den meblağ-ı mezbûra ba‘de’l-iştirâ medîne-i mezbûrede mahkeme-i suğrâ? nâibi huzûrunda kizben ve desîseten menzil-i mezkûru seksen guruşa kendi nefsi’çün iştirâ etmek üzere üzerine hüccet ettirip ba‘dehû hüccet-i merkūmeyi menzil-i mezkûr benim üzerime olduğu nâtıka olmak üzere bana teslîm etmekle ben dahi hüccet-i mezbûreyi kırâet ve mazmûnuna ıttılâ‘a adem-i kudretime binâen ahz u hıfza ve menzil-i merkūmda bu âna değin hâlim mezbûr Ömer Bey’i iskân etmiş idim el-hâletü hâzihi ben hüccet-i merkūme mazmûnu ber-vech-i muharrer hilâf-ı vâki‘ olduğuna muttali‘a olup lâkin mezbûr Ömer Bey mukaddemâ menzil-i mezkûru iştirâ eyledikden sonra benim için mâlıma vekâleten yüz otuz guruşa iştirâ edip kendinin menzil-i mezkûrda kat‘â alâka [ve] medhali olmayıp menzil benim mülk-i müşterâm olduğunu mecâlis-i müte‘addidede mahzar-ı Müslimînde kirâren ve mirâren ikrâr ve işhâd etmekle mezbûr Ömer Bey’in menzil-i mezkûrdan kasr-ı yedini taleb eylediğimde bi-gayr-ı hakkın imtinâ‘ eder suâl olunup bana teslîme tenbîh olunmak matlûbumdur dedikde gıbbe’s-suâl mezbûr Ömer Bey cevâbında müdde‘iyye-i mezbûrenin yedinde olan hüccet-i merkūmenin mantûk-ı tahrîri üzere menzil-i mezkûr kendi mülkü olduğunu iddi‘â ve müdde‘iyye-i mezbûrenin da‘vâ-yı mezkûresini inkâr edicek müdde‘iyye-i merkūme Fâtıma’dan müdde‘âsına mutâbıka beyyine taleb olundukda udûl-ı ahrâr-ı ricâl-i Müslimînden olup mahrûse-i mezbûre mahallâtından Alacamescid mahallesi sâkinlerinden Ömer Beşe b. Osman [ve] ( ) b. Mehmed ve Ali Odabaşı [27a] b. Halil ve Mustafa Beşe b. Mehmed nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka işbu merkūm Bostânî Ömer Bey ve hâlâ yedinde olup zikri sebk eden Arakıyeci el-Hâc Mehmed mahallesinde vâki‘ iki tarafdan es-Seyyid Ahmed Ağa b. Mehmed b. Abdullah mülkü ve bir tarafdan Uzun Ali b. Ömer b. Mehmed mülkü ve bir tarafdan tarîk-i âm ile mahdûd <<ve>> iki bâb fevkānî oda [ve] bir kenîf ve bir mikdâr bahçeyi müştemil mülk menzili târîh-i kitâbdan beş sene mukaddem iştirâ eyledikden sonra işbu <<mezbûre>> müdde‘iyye-i mezbûre Fâtıma’nın mâlıyla mezbûre Fâtıma için vekâleten yüz otuz guruşa iştirâ edip kendinin menzil-i mezkûrda kat‘â alâka ve medhali olmamağla menzil-i mezbûr ber-vech-i muharrer müdde‘iyye-i mezbûre Fâtıma’nın mülk-i müşterâsı olduğunu bizim huzûrumuzda kirâren ve mirâren ikrâr [ve] bizi iştişhâd eyledi biz bu husûsa bu vech üzere şâhidleriz şehâdet ederiz deyü her biri edâ-i şehâdet-i şer‘iyye eylediklerinde ba‘de’t-t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm menzil-i mezbûru merkūme Fâtıma’ya teslîme mezbûr [Ömer] Bey’e tenbîh birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Zilka‘deti’ş-şerîfe li-seneti hamsîn ve mi’ete ve elf.<br><br>Şuhûdü’l-hâl: Mehmed Efendi b. Ahmed, diğer Mehmed Efendi b. Hüseyin, Süleyman Efendi b. Ali, Mehmed Bey b. Ahmed, Hasan Bey b. Ramazan, İsa Bey b. Musa, Veli Bey b. Mehmed, Ali Bey b. Ali [ve] gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>