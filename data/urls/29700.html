﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 354<br>Hüküm no: 409<br>Orijinal metin no: [174-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali’nin vefat eden İranlı Ali’nin varisi olduğu iddiasıyla Hatice bt. Abdullah’dan miras talebi</b><br><br>Cerîdeden derkenâr,<br><br>Cerîdeden ihrâc<br><br>Vech-i âtî üzere iddi‘â-yı verâset eden sâhib-i arzuhâl Ali şehr-i Rebî‘ülâhirin yirmi altıncı Çarşamba günü Arz Odası’nda huzûr-ı âlîlerinde ma‘kūd meclis-i şer‘-i enverde Peykhâne kurbünde sâkin iken bu sene Hacc-ı şerîfde vefât eden Acemiyyü’l-asl diğer Ali b. Çalık Mehmed b. Abdullah nâm mu‘takın zevce-i menkûhası olmağla [175] terekesinin rub‘una farzan ve selâse-i erbâ‘ına dahi vasiyye-i muhtâresi olmağla vesâyeten vâzı‘atü’l-yed olan zâtı mu‘arrefe arzuhâlde mezkûr Hadîce bt. Abdullah mahzarında müteveffâ-yı mezbûr Ali benim ile li-ebeveyn karındaş olup babamız ismi Çalık Mehmed ve dedemiz ismi Abdullah ve anamız ismi Fâtıma bt. Abdullah ve maskat-ı re’simiz diyâr-ı İran’da Revan kazâsına tâbi‘ Tepe nâm karye olmağla müteveffâ-yı mezbûrun verâseti benim ile zevcesi mezbûreye münhasıra ve terekesinin selâse-i erbâ‘ına ben müstahık olmamla taleb ederim deyü bi’d-da‘vâ ve’l-inkâr müdde‘î-i mezbûr beyyine-i âdile ikāmetine havâle olunduğu cerîdede mazbûtdur.<br><br>Fî 3 Ca sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>