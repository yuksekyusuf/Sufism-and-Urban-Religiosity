﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 292<br>Hüküm no: 274<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostandi v. Sideri’nin vakıf fırancalacı fırınını Kethuda Mehmed Efendi b. Ali ile Ohannes v. Tomas’a kiraladığı</b><br><br>Fırancalacı fırını ba‘de’l-mühâyâ peştemâllik ile îcâr<br><br>Mahmiye-i İstanbul’da Eğrikapı dâhilinde Tekfursarayı nâm mahâlde kâin ma‘lûmü’l-hudûd bir bâb vakıf fırancalacı fırını derûnunda mevcûde beyne’l-esnâf gedik ta‘bîr olunur kezâlik vakıf fırancalacı âlât-ı lâzıme-i ma‘lûmesinden yüz yirmi sehm i‘tibâriyle on beş sehm hisse-i şâyi‘asına bâ-temessük-i mütevellî mutasarrıf olan fırancalacı Kostandi v. Sideri nâm zimmî meclis-i şer‘-i hatîr-i lâzımü’t-tevkīrde bâ‘iseyü’l-vesîka hâlâ ekmekçiler Kethudâsı Mehmed Efendi b. Ali tarafından husûs-ı âti’l-beyânda vekîl-i şer‘îsi Uncu Osman Ağa b. Ali ile esnâf-ı merkūmeden Ohannes v. Tomas nâm zimmî muvâcehelerinde ikrâr-ı tam ve takrîr-i kelâm edip zikr olunan fırancalacı fırını gediği olan [âlât-ı] lâzıme-i ma‘lûmeden ber-i‘tibâr-ı merkūm bâ-temessük-i mütevellî tasarrufumda olan on beş sehm hisse-i şâyi‘am ancak fırın-ı mezkûru sâir şerîkleri olan hissedârları ile beynimizde mühâye’eten tasarruf ve zabt etmemizle her dört senede altı ay müstakıllen ben zabt ü tasarruf ve i‘mâl etmek üzere mühâye’eten etmiş olduğuma binâen işbu gelecek bin iki yüz otuz dokuz senesi Muharremi’l-harâmı gurresinden zaman-ı zabtım olan altı ay müddet ki cem‘an ol-vechile bir sene müstakıllen mühâye’eten zabt ü tasarruf edeceğim müddetde âlât-ı lâzıme-i mezkûreyi beyne’l-esnâf peştemâllik ta‘bîr olunur yedi bin guruş ücret kavliyle müvekkil-i mezbûr Mehmed Efendi ile mesfûr Ohannes zimmîye sûret-i îcârda kāide-i esnâf üzere vermemle onlar dahi kabûl ve zikr olunan peştemâllik ta‘bîr olunur yedi bin guruşu üzerlerine havâle eylediğim ma‘lûmü’l-esâmî ashâb-ı düyûnuma edâya ta‘ahhüd etmeleriyle ben dahi fîmâ-ba‘d merkūmânın ber-vech-i muharrer müddet-i mezkûre hulûlünde âlât-ı mezkûreyi zabt ve tasarruf ve fırın-ı mezkûru i‘mâllerine kat‘a ta‘arruz etmemek üzere ta‘ahhüd eyledim dedikde hıfzen li’l-makāl mâ-vaka‘a [bi’t-taleb ketb olundu.]<br><br>Fî 20 Ş sene 1238.<br><br>Şühûdü’l-hâl: Muhzır Molla Hüseyin b. Yusuf, Muhzır Molla Mahmud b. Mahmud, Muhzır Molla Halil b. ( ), Fırancalacı Hasköylü Aci Yorgi v. Manol, Pandeli oğlu Todori v. ( ), Aci Yani v. Mihal, Çavuş İstemat v. Yorgi.</p>          <br><a title="Önceki sayfa" style="text-decoration:none" href="./ayrmetin.php?idno=33171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>