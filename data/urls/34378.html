﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 219<br>Hüküm no: 200<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Petro’ya vefat eden karısı ve oğlundan intikal eden gediğin şahitler huzurunda tespit olunduğu</b><br><br>Tütüncü ihbârı<br><br>Vilâyet-i Rumeli’de Çirmen sancağında vâki‘ Mekri kasabasında mütemekkine iken bundan akdem hâlike olan Esenyo bt. Kırati Nasrâniyenin verâseti zevc-i metrûku Tütüncü Petro v. Niko zimmî ile sadrî sagīr oğlu Angeli’ye münhasıra ba‘dehu sagīr-i mersûm dahi hâlik olup verâseti ancak babası mersûm Petro zimmîye münhasıra olduğu bi’l-ihbâr zâhir ve mütehakkık oldukdan sonra zevc-i mersûm Petro zimmî meclis-i şer‘-i hatîrde bi’l-verâse takrîr-i kelâm ve bast ani’l-merâm edip mahmiye-i İstanbul’da Duhân Gümrüğü kurbünde Yağcılar sokağında kâin Erdekli Aci Nikola mağazası ittisâlinde kâin şehriye yedi guruş kirâ-i kadîmeli bir bâb tütüncü mağazası derûnunda mevcûde Ma‘den Kalemi’nde Karyağdı Kaminaki zimmî ismine mukayyed ve mu‘teber beyne’l-esnâf gedik ta‘bîr olunur âlât-ı lâzıme-i ma‘lûme zevcem ve mûrisem hâlike-i ûlâ-yı mersûmenin sağlığında yedinde müstakılleten mâlı ve mülkü olup ba‘de helâkihâ benimle oğlum sagīr-i mersûma ba‘de’l-mevrûs sagīr-i mersûm dahi hâlik olup gedik-i mezkûr hasran bana mevrûs olmağla husûs-ı mezkûr istihbâr olunup yedime bir kıt‘a hüccet i‘tâ olunmak murâdımdır dedikde tütüncü esnâfından zeyl-i vesîkada muharrerü’l-esâmî Müslim ve re‘âyâdan her biri fi’l-hakīka gedik-i mezkûr hâlik-i ûlâ-yı mersûme Esenyo Nasrâniyenin sağlığında yedinde mülkü ba‘de helâkihâ zevci mersûm Petro zimmî ile oğlu sagīr-i mersûm Angeli’ye mevrûs ve ba‘dehu sagīr-i mersûm dahi hâlik olmağla müstakıllen mersûm Petro zimmîye mevrûs olmuşdur deyü alâ-tarîkı’ş-şehâde ihbâr etmeleriyle hıfzan-li’l-makāl işbu vesîka-i enîka bi’t-taleb ketb olundu.<br><br>Fî 6 S sene 1247<br><br>Şuhûdü’l-hâl: Eş-şâhidûnü’s-sâbikūni’l-müslimûn.<br><br>Re‘âyâdan Filibeli Toma, Aci Aleksi, Mihal Yazıcı.</p>          <br><a title="Önceki sayfa" style="text-decoration:none" href="./ayrmetin.php?idno=34377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>