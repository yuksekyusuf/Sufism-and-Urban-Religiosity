﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 98<br>Hüküm no: 58<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Yani’nin uhdesindeki değirmen taşı dişleyici gediğini Temyo v. Yamandi’ye sattığı</b><br><br>Değirmen taşı dişleyici gediği<br><br>Âsitâne-i aliyye ve tevâbi‘i olan Galata ve Üsküdar ve Eyyûb-i Ensârî ve nevâhîlerinden kasabât ve kurâda vâki‘ ekmekçi ve uncu değirmenleri taşlarını dişleyip ve horoslarını mahallerine vaz‘ ve çarhlarını i‘mâl eden tâifeden döşemeci esnâfı ta‘bîr olunur bâ-fermân-ı âlî on dokuz nefer ustalarından olup bundan akdem hâlik olan Kapan-ı dakīkli Kosta v. Yani nâm zimmînin sulbî kebîr oğlu ve hasran vârisi Kasab Yani nâm zimmî meclis-i şer‘-i münîrde <<mezkûra>> esnâf-ı mezkûre kalfalarından işbu bâ‘isü’l-vesîka Temyo v. Yamandi nâm zimmî muvâcehesinde bi’l-verâse ikrâr-ı tâm ve takrîr-i kelâm edip Âsitâne-i aliyye ve tevâbi‘i olan Bilâd-ı selâse-i mezkûre ve muzâfâtlarında kâin değirmenlerin lede’l-iktizâ taşlarını dişleyip ve çarhlarını i‘mâl ile me’lûf ve döşemeci esnâfı[na] mahsûs ve mevkūf olup esnâf-ı mezkûre beynlerinde gedik ta‘bîr olunan âlât-ı lâzıme-i ma‘lûmenin mâliki olan babam mersûm Kosta zimmî bundan akdem hâlik oldukda gedik-i mezkûr hasran bana mevrûs ve akd-i âti’z-zikrin sudûruna değin yedimde ırsen mülküm olmağla ben âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mersûm Temyo zimmîye dört bin yüz guruşa bey‘ ü temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semeni olan meblağ-ı mezkûr dört bin yüz guruşu bana tamâmen def‘ ü teslîm ve ben dahi yedinden bi’t-tamâm ve’l-kemâl ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt eyledik ba‘de’l-yevm gedik-i mezkûrda benim aslâ ve kat‘â alâka ve medhalim kalmayıp müşteri-i mersûm Temyo zimmînin mülk-i müşterâsı ve hakk-ı sırfı olmuşdur esnâf-ı mezkûrenin şurût ve nizâmı mûcebince dilediği gibi mâlik ve mutasarrıf olsun dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 4 Za sene 1246<br><br>Şuhûdü’l-hâl: Eş-şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=34235"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34237"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>