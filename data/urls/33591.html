﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 225<br>Hüküm no: 164<br>Orijinal metin no: [34b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kosta v. Tanaş’ın, kasab gediği hisselerinden bir kısmını Nikola v. Yani ile Hristo v. Yorgi’ye devrettiği</b><br><br>Kasab ferâğı<br><br>Ma‘rûz<br><br>Hudâvendigâr-ı esbak cennet-mekân firdevs-âşiyân Sultân Abdülhamid Han -aleyhi’r-rahmetü ve’l-gufrân- hazretleri evkāf-ı celîlelerinden Yedikule hâricinde vâki‘ gayrı-ez selhhâne-i mîrî on aded ganem selhhânelerinden beşinci selhhâneye merbût kasab dükkânlarından Boğaziçi’nde Mîrgûnoğlu’nda Baltalimanı kurbünde keresteci dükkânı karşısında meydânda vâki‘ bir bâb kasab dükkânı derûnunda mevcûde gedik ta‘bîr olunur âlât-ı lâzıme-i ma‘lûmenin on sekiz sehm i‘tibârıyla altı sehmi el-Hâc Hasan nâm kimesnenin ve altı sehmi dahi Dimo zimmînin ve altı sehmi dahi Kosta v. Tanaş zimmînin bâ-temessük-i mütevellî bi’l-icâreteyn taht-ı tasarruflarında olmağla mersûm Kosta zimmî meclis-i şer‘-i münîrde Nikola v. Yani ve Hristo v. Yorgi zimmîler muvâcehelerinde kasablar kethudâsı el-Hâc Hasan Ağa hazır olduğu hâlde takrîr-i kelâm edip ben ber-vech-i muharrer mutasarrıf olduğum altı sehm hisse-i şâyi‘amın üç sehmini uhdemde ibkā ve mâ‘adâ üç sehmin iki sehmini mersûm Nikola zimmîye ve bir sehmini dahi mesfûr Hristo zimmîye hüsn-i rızâ ve tayyib-i hâtırım ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde bâ-re’y-i mütevellî ferâğ ve tefvîz ve teslîm eylediğimde onlar dahi tefevvüz ve kabûl etmeleriyle fîmâ-ba‘d zikrolunan üç sehm hisse-i şâyi‘ada benim alâkam kalmayıp iki sehmi mersûm Nikola zimmînin ve bir sehmi dahi mesfûr Hristo zimmînin dâhil-i havza-i tasarrufları ve hakk-ı müfevvazları olmuşdur deyü takrîrini zimmiyân-ı mesfûrân tasdîk etmeleriyle bu sûretde gedik-i mezkûr ber-vech-i bâlâ on sekiz sehm i‘tibârıyla gāibân ani’l-meclis merkūmân el-Hâc Hasan ve Dimo zimmîlerin hisse-i mezkûrelerinden mâ‘adâsı olan altı sehmin üç sehmi mersûm Kosta zimmînin üzerinde ibkā ve iki sehmi mersûm Nikola ve bir sehmi mesfûr Hristo zimmîler uhdelerine defter-i vakf-ı şerîfe kayd ile atîk temessükleri ahz ve battalda hıfz ve her birinin hisselerine başka başka müceddeden temessük i‘tâsını istid‘â eyledikleri İstanbul Mahkemesi’nden huzûr.<br><br>Fî 20 min-Muharrem sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>