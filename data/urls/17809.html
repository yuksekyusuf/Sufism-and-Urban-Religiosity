﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 544<br>Hüküm no: 856<br>Orijinal metin no: [99b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Halil’in satın aldığını iddiâ ettiği arazi ve çiftlik hakkındaki iddiâsını ispatlayamadığı</b><br><br>Maʻrûz-ı dâʻî-i Devlet-i aliyyeleridir ki;<br><br>Sâhib-i arzuhâl Molla Halil nâm kimesne derûn-ı arzuhâlde isimleri mezkûrân Dergâh-ı âlî yeniçerilerinin üçüncü cemâʻati yoldaşlarından Bacacılar Kethüdâsı Ahmed ve na‘lbandbaşı mütekāʼidi el-Hâc Hüseyin nâm kimesneler ile terâfuʻ etdiklerinde bundan akdem mezbûrân Ahmed ve el-Hâc Hüseyin’den vilâyet-i Rumeli’nde İstavrova kazâsında Kaluvaç nâm karyede vâkiʻ maʻlûmü’l-hudûd ve’l-müştemilât çiftliğini yüz guruş semen-i makbûza iştirâ ve arazileri seksen guruş bedel-i makbûza tefevvüz edip lâkin karye-i mezbûre sâkinelerinden gāʼibe ani’l-meclis Ümmü Gülsüm ile mahallinde murâfaʻa bin yüz kırk dört senesi târihiyle müverrah yedimde olan bir kıtʻa sûret-i hüccet-i mübâyaʻa mantûku üzere zevci Ahmed Efendi’den iştirâ ve tefevvüz ve târîh-i mezbûrdan beri mâlike olduğu muvâcehemde sâbit olup ben zabt etmemekle mezbûrâna medfûʻum olan meblâğ-ı mezbûr yüz seksen guruşu taleb ederim deyü tasaddî eylediği daʻvâ-yı mezbûresini mezbûrân Ahmed ve el-Hâc Hüseyin bi’l-külliye baʻde’l-inkâr müddeʻî-i mezbûrun ikāmet eylediği iki nefer şâhidleri makbûlü’ş-şehâde olmayıp şâhid-i âhar ikāmesinden izhâr-ı aczi inde’ş-şerʻ zâhir oldukdan sonra mezbûrândan her birileri ba‘de’t-tahlîfü’ş-şer‘î müddeʻî-i mezbûr Molla Halil çiftlik-i mezbûra vâzıʻatü’l-yed olan mezbûre Ümmü Gülsüm’ün zevci gāib ani’l-meclis mezbûr Ahmed Efendi’den bin yüz elli dokuz senesi Recebi’nin on beşinci günü târîhiyle sicilden muhrec sûret-i hüccet nâtıka olduğu üzere çiftlik-i mezbûru yüz guruş semen-i medfûʻa ve arâzileri seksen guruş bedel-i medfûʻa iştirâ ve tefevvüz etmiş idim deyü cevâb-ı âhara tasaddî ve daʻvâ ol dahi zâhir-i hâl mükezzeb olmağın müddeʻî-i mezbûr Molla Halil mezbûrân Ahmed ve el-Hâc Hüseyin ile husûs-ı mezkûra müteʻallika bî-vech muʻârazadan menʻ-birle Eyüb mahkemesinde baʻde’t-tescîl mübâşiri Mumcu Mehmed iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sânî aşer min-Zilkaʻdeti’ş-şerîfe li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17808"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17810"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b544"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>