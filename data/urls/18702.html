﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 162<br>Hüküm no: 222<br>Orijinal metin no: [53a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. İskender’in evini vakfettiği</b><br><br>Elhamdü li veliyyihî ve’s-salâtü alâ nebiyyihî Muhammedin seyyidi rusulihî ve alâ âlihî ve sahbih. Ammâ ba‘d, işbu sahîh ve şer‘î bir hüccet ve mazmûnunda vakıf ikrârından bahseden sarîh ve mer‘î bir vesîkadır. Sâhibü’l-hayrât ve’l-hasenât er-râgıb fi’s-sadakāt ve’l-meberrât er-râcî afve rabbihi’s-samed ulûfeci Mehmed b. İskender nâm kimesne, âti’z-zikr vakfına tescîl maksadıyla ve sâir umûr-ı vakf için mütevellî nasb ettiği Memi Reis b. Abdullah ile meclis-i şer‘-i şerîf ve mahfil-i dîn-i münîfe hâzır olup, hâric-i mahmiye-i Galata mahallâtından Bedreddin mahallesinde vâki‘, fevkānî iki beyti hâvî olup bir tarafdan dellâl Memi mülkü, diğer tarafdan vâkıf-ı mezbûr mülkü, öteki tarafdan tarîk-i âm ve diğer tarafdan da mekābir-i müslimîn ile mahdûd olan cemî‘ menzilini cümle hudûdu ve kâffe-i hukūku ile, niyet-i sâfiye ve taviyye-i vâfiye ile haps edip vakf ettiğini ikrâr ve i‘tirâf etti. Menzil-i mezbûrda süknâyı evvelâ müddet-i hayâtınca nefsine, sonra Emine bt. Abdullah nâm zevcesine, sonra onun evlâdına, evlâd-ı evlâdına şart etti. Nesilleri inkırâza uğradığında cemî‘ vakfı mahalle-i mezbûre mescidi imâm ve müezzinine şart etti. Fevka’l-bâb olan menzili müezzine, diğerini imâma ta‘yîn etti. Her ikisinin de her gün üç def‘a sûre-i İhlâs’ı tilâvet edip sevâbını vâkıf-ı mezbûrun rûhuna hediye etmelerini şart etti. İnkırâzlarından sonra -ne‘ûzü billâhi min kahri’l-Kahhâr- menzil-i mezbûru Haremeyn-i şerîfeyn mütevellîsinin tasarrufunda olmak üzre Medîne-i münevvere el-mutahhara fukarâsına şart etti. Vâkıf-ı mezbûr, menzil-i mezkûru mütevellî-i mesfûra teslîm etti. O da tesellüm edip sâir mütevellîler evkāfda tasarruf ettikleri gibi tasarruf etti. Vâki‘ ikrâr, mütevellî-i mezkûr tarafından tasdîk edildi. Hâl bu minvâl üzre iken vâkıf-ı mezbûr, İmâm-ı A‘zam Ebû Hanîfe Nu‘mân b. Sâbit el-Kûfî katında vakf-ı akār gayrı lâzımdır diyerek vakfından rücû‘ etti ve menzili geri istedi. Mütevellî-i mezbûr, vakf-ı akār imâm-ı mezbûr indinde gayr-ı lâzım olsa da imâmeyn-i hümâmeyn Ebû Yusuf Yakub b. İbrahim el-İmâm es-sânî ve Muhammed b. Hasan eş-Şeybânî katlarında lâzımdır deyû cevâb verdi ve hâkim-i muvakki‘-i a‘lâ kitâb-ı müstetâbdan lüzûma hükm etmesini taleb etti. Hâkim-i mûmâ-ileyh de imâmeynin re’ylerine uyarak ve vakıf cânibini evlâ ve ercah görerek umûmen ve husûsen vakfın sıhhatine ve lüzûmuna hükm etti. Vakf-ı mezbûr bu sûretle tebdîl ve tağyîri asla câiz olmayacak şekilde lâzım ve müseccel oldu. “Fe-men beddelehû ba‘de mâ semi‘ahû fe-innemâ ismuhû ale’llezîne yübeddilûnehû [53b] inna’llâhe semî‘un alîm ve ecrü’l-vâkıfı ale’l-kerîm.” Cerâ zâlike ve hurrire fî evâhiri Zilka‘de min şühûri sene semânîn ve tis‘în ve tis‘a mi’e.<br><br><br>Şuhûdü’l-hâl: Mehmed Halîfe b. Bâli el-İmâm, Ali b. İbrahim el-Müezzin, Memi Reis b. Abdullah, Ahmed b. Ali er-Reis, Hasan b. Hüseyin, Bayram b. Mirza, Seyyid Mehmed b. Abdurrahman, Mahmud b. Mehmed, Ahmed b. Abdullah el-Bevvâb, Hüseyin b. Abdullah, Üveys b. Ali ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>