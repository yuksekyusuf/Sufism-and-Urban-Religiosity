﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 638<br>Hüküm no: 451<br>Orijinal metin no: [106b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. İbrahim’in, kocası merhum Mehmed’deki mehir alacağını vasî Mehmed b. Ömer’den talep ettiği</b><br><br>Mahmiye-i Galataˈya tâbi‘ kasaba-i İstinyeˈde Kürkçübaşı mahallesinden olup vilâyet-i Boğdanˈda vefât eden el-Hâc Mehmed b. Osmanˈın verâseti zevce-i metrûkesi Sâliha bt. İbrahim ile sulbî sagīr oğlu Süleymanˈa münhasıra olduğu şer‘an zâhir oldukdan sonra işbu bâ‘isetüˈl-vesîka mezbûre Sâliha meclis-i şer‘de sagīr-i mezbûrun tesviye-i emrine kıbel-i şer‘den mansûb vasîsi olmağla tereke-i müteveffâ-yı mezbûra biˈl-vesâye vâzi‘uˈl-yed olan el-Hâc Mehmed b. Ömer mahzarında üzerine da‘vâ ve takrîr-i kelâm edip zevcem müteveffâ-yı mezbûrun zimmetinde ma‘kūdun-aleyh olan iki yüz guruş olmak üzere yirmi bin akçe mehr-i müecceli kableˈl-istifâ fevt olmağla hâlâ terekesinden taleb ederim vasî-i mezbûra suâl olunsun dedikde gıbbeˈs-suâl veˈl-inkâr müdde‘iyye-i mezbûrede müdde‘âsına beyyine taleb olundukda udûl-ı Müslimînˈden mahmiye-i mezbûrede Câmi‘-i Kebîr imâmı olan Mehmed Efendi eş-Şehîr bi-imâm Çelebi ve Osman Çelebi b. el-Hâc Yusuf nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müteveffâ-yı mezbûr huzûrumuzda mezbûreyi vech-i muharrer üzere iki yüz guruş olmak üzere yirmi bin akçe mehir üzerine tezevvüc ol dahi nefsini tezvîc eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra müdde‘iyye-i mezbûre ba‘deˈt-tahlîf mûcebiyle hüküm birle mâ vaka‘a biˈt-taleb ketb olundu.<br><br>Fiˈl-âşir mineˈl-Muharremiˈl-harâm li-sene 1085.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21514"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21516"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b638"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o921"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>