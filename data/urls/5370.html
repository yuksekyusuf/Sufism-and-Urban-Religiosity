﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 430<br>Hüküm no: 446<br>Orijinal metin no: [103a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çoban Ali Ağa’nın Yahûdi David ve Salamon’a kefalet ve alacak davasından olan borcunu ödemeye tenbih olunduğu</b><br><br>Ma‘rûz<br><br>Arzuhâl eden David ve Salamon nâm Yahûdiler meclis-i şer‘de arzuhâlde ismi mastûr sâbıkā bostancı hasekilerinden Çoban Ali b. Abdullah mahzarında gāib ani’l-meclis Bahadır Giray zimmetinde bâ-temessük cihet-i karzdan hakkımız olan üç bin yüz elli guruşa tarafından emr-i kabûlü hâviye kefâlet ile merkūm Çoban Ali kefîl olmağla yedinden iki bin guruşu kabz olunmağın mâ‘adâ bin yüz elli guruş taleb eylediğimizden gayrı cihet-i karzdan iki bin guruş dahi kendi zimmetinde hakkımız olup hattâ kirâren ve mirâren ikrâr u i‘tirâf etmekle meblağ-ı mezbûr iki bin guruşu dahi taleb ederiz deyü da‘vâ eylediklerinde mezbûr Çoban Ali cevâbında cihet-i kefâletden üç bin yüz elli guruşu i‘tirâf lâkin meblağ-ı mezbûrdan bir def‘a [bin yüz] kırk senesi Rebî‘ülevveli’nde bin altı yüz elli guruş zolota ve bin beş yüz guruş para edâ ve teslîm eyledim deyü mukābele eyledikde mesfûrân David ve Salamon Yahûdiler dahi târih-i i‘lâmdan iki gün mukaddem cihet-i kefâletden bin yüz elli guruş bizlere zimmetinde deyni olduğunu ikrâr eyledi deyü def‘le mukābele ve def‘-i mezbûruna İstanbul’da Vâlidehanı’nda [103b] sâkin Yusuf b. Abdullah ve Mahmudpaşa’da sâkin Mehmed b. Ali nâm kimesneler vech-i şer‘î üzere şehâdet-i şer‘iyye etmeleriyle ba‘de’t-ta‘dîl ve’t-tezkiye şehâdetleri makbûle olmağın mûcebiyle edâsına mezbûr Çoban Ali Ağa’ya tenbîh olundukdan sonra mezbûr Çoban Ali Ağa cihet-i karzdan mesfûrân David ve Salamon Yahûdilerin iddi‘â eyledikleri iki bin guruş ikrârımda ben kâzib mesfûrân Yahûdiler ikrârım da‘vâlarında mübtillerdir deyip şer‘an mezbûr Ali Ağa ikrâr-ı mezbûrundan kâzib ve kendileri da‘vâlarında mübtiller olmadıklarına mesfûrân David ve Salamon Yahûdilere yemîn teklîf olundukda onlardan dahi her biri yemîn bi’llâhillezî enzele’t-Tevrât alâ-Musa -aleyhi’s-salâtü ve’s-selâm- etmeğin mûcebiyle iki bin guruşun dahi edâsıyla merkūm Çoban Ali Ağa’ya tenbîh olunduğu huzûr-ı âlîlerine i‘lâm olundu.<br><br>Fî 23 Safer sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b430"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>