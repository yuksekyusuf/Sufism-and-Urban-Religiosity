﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 103<br>Hüküm no: 79<br>Orijinal metin no: [18a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İsmail’in Ladik kazasındaki Seyfi Dede Zaviyesi zâviyedarlığı görevini hakkıyla ifa ettiğinden bu görevin kendisinden alınmaması</b><br><br>Ma‘rûz-ı dâ‘î-i Devlet-i aliyyeleridir ki,<br><br>Sâdır olan fermân-ı âlîlerine imtisâlen Ladik kazâsında Şeyhli karyesinde vâki‘ Seyfi Dede Zâviyesi’nin zâviyedârlığına evlâdiyet ve meşrûtiyet üzere bâ-berat-ı âlîşân mutasarrıf olup dahl ü ta‘arruz olunmak îcâb etmez iken es-Seyyid İsmail nâm kimesne huzûra gelip bir takrîb kendi üzerine berat ettirip kendüye gadr olunduğundan bahisle merkūm İsmail’in ref‘inden sahib-i evveli olmak hasebiyle kendüye tevcîh ve yedine müceddeden bâ-berat-ı şerîf-i âlîşân sadaka ve ihsân olunmak bâbında sahib-i arzuhâl es-Seyyid Mehmed dâ‘îleri istid‘â-yı inâyet eder fi’l-hakīka Ladik kazâsında Şeyhli karyesinde vâki‘ Seyfi Dede Zâviyedârlığı âyende vü revendeye it‘âm-ı ta‘âm etmek şartıyla evlâd-ı evlâd-ı evlâda meşrûta olup zâviyedârlık-ı mezbûre ber-vech-i meşrûta evlâd-ı vâkıfdan es-Seyyid İsmail b. İsmail bâ-berat-ı âlî mutasarrıf iken mezbûr İsmail bilâ-veled fevt olduğunu ve kendüyü evlâd-ı vâkıfdan olduğunu beher kimesneler hilâf-ı vâki‘ inhâ ve ihbâr ederek zâviyedârlık-ı mezbûr merkūm İsmail’in bilâ-veled fevtinden mezbûr es-Seyyid Mehmed’e tevcîh olundukdan sonra merkūm es-Seyyid İsmail diyâr-ı âharda bulunup zuhûr etmekle isbât-ı vücûd ederek zâviyedârlık-ı mezbûr merkūm es-Seyyid Mehmed’in ref‘inden sahib-i evveli mezbûr es-Seyyid İsmail’e ibkāen berat verilip el-yevm zâviyedârlık-ı mezkûre ber-vech-i meşrûta mezbûr es-Seyyid İsmail b. es-Seyyid İsmail’in bâ-berat-ı âlî üzerinde olduğu derkenârdan müstebân olmağın bu sûretde mezbûr es-Seyyid İsmail b. es-Seyyid İsmail hizmet-i lâzımesini bî-kusûr mer‘î ve müeddâ kıldıkdan sonra bilâ-mûcib üzerinden ref‘i gayr-ı meşrû‘ idiği huzûr-ı âlîlerine i‘lâm olundu. Bâkī emr [ü] fermân hazret-i men-lehu’l-emrindir.<br><br>Fi’l-yevmi’l-hâmis aşer min-Saferü’l-hayr li-sene tis‘a ve erba‘în ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>