﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 145<br>Hüküm no: 66<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Muharrem Beşe’den varislerine kalan evin, varisler tarafından Afife bt. Haydar’a satıldığı</b><br><br>Galataˈda vâki‘ Musa mahallesi sükkânından iken bundan akdem vefât eden Muharrem Beşe b. ( ) nâm kimesnenin zevce-i metrûkesi Hâce Hatunˈa ve li-üm kız karındaşı Sâliha bt. Hüseyinˈe ve velâ-i itâka cihetinden el-Hâc Durmuş Ağa ile Ali Reis b. Mehmed nâm kimesnelere münhasıra ve asıl mes’eleleri on iki şehimden i‘tibâr olunup sihâm-ı mezbûreden üç sehmi zevcesi mezkûre Hâce Hatun’a ve iki sehmi mezbûre Sâlihaˈya ve yedi sehminin dahi nısfı merkūmel-Hâc Durmuş Ağaˈya ve nısf-ı âharı mezkûr Ali Reisˈe isâbet eylediği şer‘an zâhir ve mütehakkık oldukdan sonra mezbûre Hâce Hatun ve Sâliha ve Durmuş Ağa asâleten ve mezbûr Ali Reis tarafından husûs-ı câ’iˈz-zikri ikrâra vekîl olup nehc-i şer‘î üzre vekâleti sâbite olan Ahmed b. Mehmed vekâleten meclis-i şer‘de râfi‘a-i hâzeˈl-kitâb Afife bt. Haydar nâm hatun kıbelinden husûs-ı âtiˈl-beyâna tasdîka vekîl-i sâbitüˈl-vekâlesi olan Ali Beşe b. Eyüb mahzarında her biri ikrâr ve takrîr-i kelâm edip akd-i âtî sudûruna değin mülk-i mevrûsumuz olup mahalle-i mezbûrede vâki‘ bir tarafdan Terzi Şa‘bân mülkü ve bir tarafdan mahalle-i mezbûre mescidi imâmına mevkūf menzil ve bir tarafdan Longazâde Vakfı ve taraf-ı râbi‘i tarîk-i hâssa müntehî olup fevkānî iki oda bir matbah ve bir sofayı ve tahtânî bir oda ve müşterek bi’r-i mâ’ı müştemil menzilde olan hisselerimizi müvekkile-i merkūme Afîfe Hatunˈa her birimiz alâ-ciheti safka ile min-haysüˈl-mecmû‘ iki yüz elli esedî guruşa bey‘ ve teslîm ol dahi tesellüm ve kabz eylediğinden sonra semeni olan meblağ-ı merkūm iki yüz elli esedî guruşdan tashîh-i sâbık üzere hisselerimize isâbet eden mikdârını her birimiz müşteriye-i mezkûre Afife Hatun yedinden tamamen ahz u kabz eyledik ba‘deˈl-yevm menzil-i mahdûd-ı mezkûrda vechen mineˈl-vücûh alâka ve medhalim kalmayıp mezbûre Afîfe Hatunˈun min-haysüˈl-mecmû‘ mülk-i mahzı ve hakk-ı sırfı olmuşdur dediklerinde gıbbeˈt-tasdîk mâ vaka‘a biˈt-taleb ketb olundu.<br><br>Fî-evâhir-i şehriˈl-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: Mahmud b. Mehmed el-müezzin, Mahmud Çelebi b. Mehmed, Ali b. Cafer, Yusuf Halîfe b. Ahmed, Abdülbaki b. Receb, Hacı Mustafa el-münâdî, Hüseyin b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21129"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21131"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1012"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>