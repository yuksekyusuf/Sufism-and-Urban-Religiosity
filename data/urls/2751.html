﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 359<br>Hüküm no: 433<br>Orijinal metin no: [81a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Emine’nin tescil ettirdiği para vakfı için gerekli paranın terekesinden tahsil olunması</b><br><br>Mahmiye-i İstanbul’da Emir Buhârî mahallesi sâkinelerinden iken bundan akdem vefât eden sâhibü’l-hayrât merhûme Emine bt. Mustafa Efendi nâm hatunun vakfına bi’l-fi‘il mütevellî olan bâ‘isü hâze’l-kitâb İbrahim Çelebi b. Muharrem nâm kimesne meclis-i şer‘-i şerîfde merhûme-i mezbûrenin veresesinden tereke-i vâfiyesine vâzı‘atü’l-yed olan li-ebeveyn kız karındaşı Ümmühani bt. Abdülkerim nâm hatun mahzarında üzerine da‘vâ ve takrîr-i kelâm edip merhûme-i mezbûrenin altmış dokuz senesinde etyab malından dört yüz kıt‘a riyâlî guruş tâmmü’l-vezni ba‘de’l-ifrâz vakf-ı sahîh ile vakf ve hapsedip şöyle şart etmiş idi ki meblağ-ı mezbûr onu on [81b] bir buçuk hesâbı üzere istirbâh ve istiğlâl olunup hâsıl olan ribhine hayâtda oldukça kendi mutasarrıfe olup mütevellîye ola ve mahmiye-i mezbûrede Kassâm Ivaz Mescidi’nde iki nefer kimesne ba‘de salâti’l-fecr birer cüz’-i şerîf tilâvet edip birinin sevâbını Hazret-i Rasûl-i ekrem -aleyhi’s-selâm- ve birinin sevâbını kendi rûhuna ihdâ edip mukābelesinde galle-i vakıfdan her birine yevmî ikişer akçe verile ve vakf-ı mezbûre yevmî bir akçe vazîfe ile oğlu Yahya Efendi kâtib ola ve bir akçe vazîfe ile dahi Derviş Efendi nâzır ola, vefâtından sonra mescid-i mezbûrede iki nefer kimesne dahi birer cüz-i şerîf tilâve edip birinin sevâbını çehâryâr-ı güzîn -rıdvânullâhi te‘âlâ aleyhim ecma‘în- rûh-ı şerîflerine ve birinin sevâbını kendi rûhuna ihdâ edip mukābelesinde her birine galle-i vakf-ı mezbûrdan yevmî ikişer akçe verile ve vakf-ı mezbûre ile’l-inkırâz evlâdının sinnen ekberi mütevellî olup cihet-i tevliyet yevmî iki akçeye mutasarrıf ola ve mesârif-i mezbûreden fazlasına zükûr ve inâs evlâdı ale’s-seviye mutasarrıf olalar ve evlâdından fevt olanların hissesine hayâtda olan mutasarrıf ola ve ba‘de inkırâzi’l-kül fazla-i mezbûre yed-i mütevellide hıfz olunup asl-ı mâla zam oluna ve vakf-ı mezbûre mahmiye-i mezbûrede hâkimü’ş-şer‘ olan efendi hazretleri hasbî nâzır olalar ve tevliyet-i mezbûre dahi re’y-i hâkimü’ş-şer‘le bir [müte]deyyin ve mü’temen kimesneye tevcîh oluna ve meblağ-ı mezbûr dört yüz riyâlî guruş i‘mâl olundukda riyâlî verilip riyâl alına ve on riyâlî guruş için bir buçuk riyâlî guruş ribh alına ve mürûr-ı eyyâm ile şart-ı mezkûreye ri‘âyet müte‘azzire olursa ribh-i mezbûr mutlak fukarâya verile deyü şart ve ta‘yîn edip meblağ-ı mezbûru li-ecli’t-tescîl mütevellî nasb u ta‘yîn etdiği Derviş Efendi b. Emrullah’a teslîm mezbûr Derviş Efendi dahi kabz ve tesellüm ve mütevellîlerin evkāfda tasarrufları gibi tasarruf etdiğinden sonra merhûme-i mezbûre sıhhat ve nefâz-ı tasarrufatında vakf-ı mezbûrunu tescîl-i şer‘î etdirip vakfiye yazdırmak için sene-i mezbûre Şa‘bânı’nın evâhirinde mahmiye-i mezbûrede Mahmud Paşa Mahkemesi’nde nâibü’ş-şer‘ olan Yusuf Efendi b. Halil huzûruna varıp vech-i muharrer üzere vakıf ve şartını takrîr etdiğinden sonra vakf-ı mezbûrun inde’l-eimmeti’s-selâse butlânına binâen meblağ-ı mezbûru mezbûr Derviş Efendi’den taleb etdikde mezbûr Derviş Efendi alâ-kavli men yerâhu sıhhat ve lüzûmuna hükm taleb etmekle redden imtinâ‘ edip nâib-i mezbûra murâfa‘a olduklarına nâib-i mezbûr dahi alâ-kavli men-yerâhu mine’l-eimmeti’l-müctehidîn vakf-ı mezbûrun evvelâ sıhhatine ve sâniyen lüzûmuna hüküm edip vakf-ı mezbûr inde’l-küll sahîh ve lâzım olduğundan sonra mezbûr Derviş Efendi meblağ-ı mezbûru vâkıfe-i mûmâ-ileyhâya teslîm, vâkıfe-i mûmâ-ileyhâ dahi bi’t-tevliye kabz etdiğinden sonra meblağ-ı mezbûru mücehheleten vefât etmekle suâl olunup meblağ-ı mezbûru vakıf için tereke-i vâfiyesinden bana edâya mezbûre Ümmühani’ye tenbîh olunmak murâdımdır deyü mazmûnu min-külli’l-vücûh takrîr-i meşrûhunu nâtık ve sene-i mezbûre Şa‘bânı’nın evâhirinde mahmiye-i mezbûrede nâibü’ş-şer‘ olan Yusuf Efendi b. Halil İmzâsıyla mümzât ve hâtemi ile mahtûme vakfiye ibrâz etmeğin gıbbe’s-suâl ve’l-ikâr mütevellî-yi mezbûrdan müdde‘âsını mübeyyine beyyine [taleb olundukda] mahalle-i mezbûre sükkânından Mehmed Efendi b. Hasan ve zeyl-i vakfiye-i mezbûrede ismi mastûr olup mahmiye-i mezbûrede Kasab Ivaz mahallesi sükkânından olan İmâm Mustafa Efendi b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka merhûme-i mezbûre Emine sene-i mezbûrede etyab malından dört yüz kıt‘a riyâlî guruş ifrâz ve vakıf ve habs edip mütevellî-yi mezbûrun yedinde olan vakfiye-i mezbûre nâtıka olup takrîr etdiği vech üzere ta‘yîn-i şurût edip meblağ-ı mezbûru li-ecli’t-tescîl mütevellî nasb u ta‘yîn etdiği mezbûr Derviş Efendi’ye teslîm, mezbûr Derviş Efendi dahi kabz ve tesellüm ve mütevellîlerin evkāfda tasarrufları gibi tasarruf etdiğinden sonra vâkıfe-i mezbûre sıhhat ve nefâz-ı tasarrufâtında tescîl-i şer‘î etdirmek için sene-i mezbûre Şa‘bânı’nın evâhirinde mezbûr Derviş Efendi ile mahkeme-i mezbûrede nâibü’ş-şer‘ olan mezbûr Yusuf Efendi huzûruna varıp vech-i muharrer üzere vakıf ve şartını takrîrden sonra inde’l-eimmeti’s-selâse vakf-ı mezbûr bâtıldır deyü meblağ-ı mezbûr mezbûr Derviş Efendi’den istirdâd edip mezbûr Derviş Efendi dahi alâ-kavli men yerâhu sıhhat ve lüzûmuna hüküm taleb edip nâib-i mezbûra murâfa‘a olduklarında nâib-i mezbûr dahi alâ-kavli men-yerâhu evvelâ vakf-ı mezbûrun sıhhatine ve sâniyen lüzûmuna hükmedip vakf-ı mezbûr sahîh ve lâzım olduğundan sonra mezbûr Derviş Efendi meblağ-ı mezbûru vâkıfe-i mezbûreye teslîm, vâkıfe-i mezbûre dahi kabz ve tesellüm etmiş idi, vâkıfe-i mezbûre ba‘dehû mücehheleten vefât etmekle terekesinden edâ lâzımdır biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr dört yüz riyâlî guruşu müteveffât-ı mezbûrenin tereke-i vâfiyesinden vakıf için mütevellî-yi mezbûra edâ ve teslîme mezbûre Ümmühani üzerine hükm-i sahîh-i şer‘î ile hükmolunmağın mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret efendi, fahrü’l-akrân Mehmed Ağa ser-muhzırân, Mehmed Çelebi b. ( ) tâbi‘-i efendi, Mehmed Çelebi b. Abdullah kethüdâ-yı muhzırân, Receb Çelebi tâbi‘-i Efendi, Şükrullah Bey b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2750"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2752"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>