﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 307<br>Hüküm no: 327<br>Orijinal metin no: [63a-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hâkimin küçüğe atadığı vasiyi değiştirdiği</b><br><br>Bundan akdem müteveffâ olan Hâce Maksûd’un Derviş Mehmed nâm sagīr oğluna vasî olan Yusuf b. Abdullah meclis-i şer‘a hâzır olup vesâyet hizmetini edâdan aczini izhâr edip vesâyet-i merkūmeden fâriğ olduğunda hâkim-i hâsim âlim ü fâzıl el-fâsıl beyne’l-hak ve’l-bâtıl müreşşihu sadri hâzihi’l-vesîka bi-raşehâti aklâmihi’l-enîka dâme ve tâbe meda’l-ezmân ve’l-ahkāb, emânet sıfatıyla mevsûf ve diyânetle ma‘rûf olması cihetiyle bâ‘isü’l-kitâb diğer Yusuf b. Abdullah’ı fâriğ-i mezbûr vasî yerine sagīr-i merkūmun zabt-ı ahvâli ve müteveffâ-yı mezbûr babasından irs-i şer‘î ile kendisine intikāl eden malların hıfzı için vasî nasbetti. Mezbûr Yusuf da vesâyet-i merkūmeyi kabûl edip hizmet-i lâzimesini edâya müte‘ahhid oldu. Hâkim-i mûmâ-ileyh -esbağa’llâhü ta‘âlâ ni‘amehû aleyh- sonra el-Hâc Mehmed b. Müeyyed ve Âişe Hatun bt. Hasan’ın her birini vasiyy-i mezkûr üzerine nâzır nasbetti ve vasiyy-i cedîd-i merkūma nâzırların re’y ve ma‘rifetleri olmadan sagīr-i mezkûrun emvâlinde tasarrufda bulunmamasını tenbîh etti. El-Hâc Mehmed ve Âişe Hatun el-mezbûreyn nezâret-i mesfûreyi kabûl etti.<br><br>Cerâ zâlike ve hurrire fî-evâhiri’l-Muharremi’l-harâm li-sene erba‘a ve selâsîn ve elf.<br><br>Şühûdü’l-hâl: Mehmed Çavuş b. İbrahim, Ali Çavuş b. Hasan, Mehmed Ağa b. Rıdvan kethüdâ-yı bölük, Mahmud Çavuş b. Veli, İsa Çavuş b. Abdullah, Mehmed Bey b. Mustafa, İbrahim Bey b. Ahmed el-bevvâb, Kurd Ağa b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=39618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>