﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 626<br>Hüküm no: 726<br>Orijinal metin no: [92b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Talatî Hüseyin Efendi’nin İzmit’teki bir göz değirmenini Ahmed Efendi b. Kemaleddin’e sattığı</b><br><br>Bey‘-ı değirmen.<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘-i mutahhardan Mevlânâ Mahmud Efendi b. İbrahim Çelebi irsâl olunup ol dahi mahmiye-i İstanbul’da Cebecibaşı mahallesinde sâkin olup sâbıkā Antakya kādısı olan mefharu kuzâtü’l-İslâm zübdetü vülâti’l-enâm Ahmed Efendi b. Kemâleddin’in menziline varıp zeyl-i vesîkada isimleri mastûr olan Müslimîn huzûrunda akd-i meclis-i şer‘-i şerîf etdikde mahrûse-i Galata’ya tâbi‘ Tophâne nâm kasaba sâkinlerinden umdetü kuzâtü’l-İslâm Talatî Hüseyin Efendi meclis-i ma‘kūd-ı mezbûrda mûmâ-ileyh Ahmed Efendi mahzarında ikrâr ve takrîr-i kelâm edip Vilâyet-i Anadolu’da İznikmid kazâsına tâbi‘ Söğüdlü nâm karye sınırı dâhilinde vâki‘ bir tarafı Koyunoğlu mülkü ve bir tarafdan Çorbacı tarlası ve bir tarafdan Hüseyin Ağa tarlası ve bir tarafdan tarîk-i âm ile mahdûd mülk-i müşterâm olan bir göz değirmenimi sekiz bin nakd-i râyic fi’l-vakt fıddî akçeye tarafeynden îcâb ve kabûlü hâvî safka-i vâhide ile mûmâ-ileyh Ahmed Efendi’ye bey‘-ı bâtt-ı sahîh-i şer‘î ile bey‘ edip ol dahi iştirâ ve kabûl eyledikden sonra semen olan meblağ-ı mezbûr sekiz bin akçeyi mûmâ-ileyh Ahmed Efendi yedinden tamamen ahz u kabz edip zikri mürûr eden değirmeni mahâllinde zabt u tasarrufa mûmâ-ileyh Ahmed Efendi’yi taslît eyledim ba‘de’l-yevm mârrü’z-zikr değirmen mûmâ-ileyh Ahmed Efendi’nin mülk-i müşterâsıdır keyfe mâ yeşâ’ ve yahtâr mutasarrıf olsun dedikde gıbbe’t-tasdîk vâki‘ hâli mevlânâ-yı mezbûr mahâllinde tahrîr ba‘dehû meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-kuzât Ahmed Efendi el-kādî, Yusuf Efendi b. Hamza Çelebi, Osman Efendi el-kādî, Ahmed Efendi b. Osman, el-Hâc Kasım Efendi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b626"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o973"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>