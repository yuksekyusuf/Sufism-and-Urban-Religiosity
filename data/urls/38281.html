﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 68<br>Hüküm no: 45<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Ağa’nın Canbaz esnafından Mehmed Ağa’da olan alacağının varislerince tahsil olunması</b><br><br>Ma‘rûz,<br><br>İstanbul’da Saraçhâne kurbünde Haydarhâne mahâllesinde sâkin iken işbu târîh-i i‘lâmdan dokuz ay mukaddem vefât eden Hasan Ağa b. Mahmud b. Abdullah’ın verâseti zevce-i menkûha-i metrûkesi Âişe Hatun bt. Mehmed ile sulbî kebîr oğlu Abdüllatif Ağa ve sulbî sagīr oğulları Mehmed Aziz ve Salih ve Ahmed Rasim’e münhasıra ve tashîh-i mesele-i mîrâsları otuz iki sehmden olup sihâm-ı mezbûreden dört sehmi zevce-i mezbûre Âişe Hatun’a ve yedişer sehmden cem‘an yirmi sekiz sehmi oğulları merkūmûn Abdüllatif Ağa ve Mehmed Aziz ve Salih ve Ahmed Rasim’e isâbeti tahakkukundan sonra ibn-i kebîr-i merkūm Abdüllatif Ağa kendi nefsinden asıl ve sıgār-ı merkūmûnun vâlideleri ve tesviye-i emrlerine kıbel-i şer‘den vasiyy-i mansûbeleri mu‘arrefetü’z-zât zevce-i mezbûre Âişe Hatun her biri mahfil-i şer‘iyyâtda Canbaz esnâfından Mehmed Ağa b. Ahmed nâm kimesne muvâcehesinde mûrisimiz müteveffâ-yı mezbûrun hayâtında mezbûr Mehmed Ağa zimmetinde malından ve yedinden iştirâ ve kabz eylediği ruûs ve fiâtı beynlerinde ma‘lûm ağnâm semeninden ba‘de-külli’l-hesâb gayrı-ez teslîmât sahhü’l-bâkī alacak hakkı olan kırk sekiz guruşu merkūmdan kable’l-ahz ve’l-istîfâ fevt olup meblağ-ı mezkûr kırk sekiz guruş ber-tashîh-i merkūm bizimle sıgār-ı merkūmûna mesele-i mîrâsımız üzere mevrûs olmağla el-hâletü hâzihi meblağ-ı mezkûr kırk sekiz guruşu mezbûr Mehmed Ağa’dan bi’l-verâse ve bi’l-vesâye hâlâ taleb ederiz deyü da‘vâ etdiklerinde ol dahi cevâbında kazıyye minvâl-i muharrer üzere olduğunu bi-tamâmihâ tâyi‘an ve kat‘iyyen ikrâr u i‘tirâf etmeğin mûcebince meblağ-ı mezkûr kırk sekiz guruşun müdde‘î-i mezbûr Abdüllatif Ağa ile zevce-i asıl ve vasiyy-i hâzıra-i merkūme Âişe Hatun’a edâ ve teslîmiyle merkūm Mehmed Ağa ilzâm olunduğu mübâşirleri Bâb-ı zabtiye neferâtından Çorumlu Hüseyin Ağa kulları yediyle huzûr-ı [âlîlerine i‘lâm olundu].<br><br>Fî 8 N sene [12]73.<br><br>Mehmed Emin</p>          <br><a title="Önceki sayfa" style="text-decoration:none" href="./ayrmetin.php?idno=38280"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38282"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o188"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>