﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 254<br>Hüküm no: 161<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yazıcıbaşı Ali Ağa b. Mehmed’in, vefat eden Ali Yazıcı b. Yusuf’da alacağı olduğu iddiasıyla kardeşi İbrahim’e açtığı davanın reddedildiği</b><br><br>Mahmiye-i İstanbul’da Odabaşı çarşısı kurbünde Koruk Mahmud mahallesinde sâkin sâbıkā yazıcıbaşı olan Ali Ağa b. Mehmed nâm kimesne dîvân-ı hazret-i sadrazamîde ma‘kūd meclis-i şer‘-i şerîf-i âlîde Dergâh-ı âlî yeniçeleri ocağında başyazıcı iken merhûm Köprülüzâde Mustafa Paşa şehîden fevt olduğu muhârebede gāib olan Ali Yazıcı b. Yusuf’un karındaşı işbu râfi‘u’l-kitâb İbrahim Çelebi b. Yusuf nâm kimesne mahzarında takrîr-i da‘vâ ve tasvîr-i müdde‘â edip bin doksan dokuz senesinde kul kethudâsı olan Mustafa Ağa b. Abdi’ye cihet-i karz-ı şer‘îden iki bin beş yüz guruş zimmetimde deynim olup meblağ-ı mezbûru nâtık ve hatt u hatmimi hâvî kendiye temessük verdiğimden sonra mezbûr Mustafa Ağa kul kethudâlığından azl ve Gönye sancağı beyi olup livâ-i mezbûra gittikde mezbûr Ali Yazıcı ber-vech-i muharrer başyazıcı olmağla temessük-i merkūm bir tarîk ile yedine girip mezbûr Mustafa Ağa’nın taraf-ı mîrîye deyni olmağla senin zimmetinde cihet-i mezbûreden hakkı olan meblağ-ı mezbûr iki bin beş yüz guruşu mezbûr Mustafa Ağa’nın taraf-ı mîrîye olan [54b] deyni için ben tahsîle memûrum deyü beni ahz u habs ve meblağ-ı mezbûrun bin beş yüz guruşunu benden ahz u kabz ve istihlâk eyledikden sonra muhârebe-i mezbûrede vech-i muharrer üzere gāib olmağla meblağ-ı mezbûr zimmetinde kalmışdır hâlâ mezbûr İbrahim Çelebi merkūm Ali Yazıcı’nın karındaşı olmağla meblağ-ı mezbûru taleb ederim suâl olunsun dedikde müdde‘î-i mezbûrun takrîr-i meşrûhu üzere merkūm Ali Yazıcı mefkūd olup hayat ve memâtı nâ-ma‘lûm olmağla mezbûr Ali Yazıcı’nın fevtini ve terekesine mezbûr İbrahim Çelebi’nin vaz‘-ı yedini iddi‘â etmediğinden mâ‘adâ müdde‘î-i mezbûr Ali Ağa bin yüz altı senesi Cumâdelâhire’sinde Âsitâne-i sa‘âdet’de Sadâret-i uzmâ ve Vekâlet-i kübrâ kāimmakāmı olan düstûr-ı zî-şân sa‘âdetlü Mustafa Paşa hazretlerinin dîvân-ı âlîlerinde ma‘kūd meclis-i şer‘-i şerîf-i enverde ve yine târih-i mezbûrda Mahmud Paşa mahkemesinde nâibü’ş-şer‘i’ş-şerîf olan umdetü’l-müderrisîn Osman Efendi b. Ebûbekir huzûrunda işbu hazır bi’l-meclis Süleyman Ağa b. Mehmed’den sâlifü’z-zikr doksan dokuz senesinde dâyin-i mezbûr Mustafa Ağa livâ-i mezbûra gittiğimden sonra başbâkīkulu bulunmağla ordu-yı hümâyûn Davudpaşa sahrâsında iken beni ahz edip mezbûr Mustafa Ağa’nın bâlâda tafsîl olunan vech üzere taraf-ı mîrîye deyni olmağla mezbûrun cihet-i mezbûreden zimmetinde hakkı olan meblağ-ı mezbûru mezbûr Mustafa Ağa’nın taraf-ı mîrîye olan deyni için ver deyü kendi çadırında dokuz gün beni habs ve bin yirmi guruş olmak üzere dört yüz yirmi yaldız altınımı bi-gayr-ı hakkın ahz u kabz eyledin deyü da‘vâ edip ol dahi inkâr etmekle mezbûr Ali Ağa müdde‘âsını isbât edemeyip mezbûr Süleyman Ağa bi’t-taleb tahlîf olunup yedine hüccet-i şer‘iye verilmekle meblağ-ı mezbûru tekrar merkūm Ali Yazıcı’dan talebi meşrû‘ olmayıp da‘vâsı tenâkus olup ve mezbûr Ali Yazıcı vech-i meşrûh üzere mefkūd oldukda hâlâ kalîl ü kesîr ve celîl ü hakīr eşyâsı ve zimem-i nâsda olan hukūku tahsîl olundukda elli üç bin doksan altı guruşa bâliğ olmağla meblağ-ı mezbûr bâ-fermân-ı âlî cânib-i mîrîden kabz olunup veresesi yedlerinde bir habbe bâkī kalmayıp eşyâsından bir nesneye vaz‘-ı yedleri olmamağla hâricden bazı kimesnelerin mezbûr Ali Yazıcı’ya ma‘lûmü’l-mikdâr şey vermişidik zimmetinde kalmışidi deyü iddi‘âları istimâ‘ olunmayıp men‘ u def‘ olunmak bâbında mezbûr İbrahim Çelebi yedinde müte‘addid emr-i şerîf-i cihân-mutâ‘ dahi olmağla müdde‘î-i mezbûr Ali Ağa’nın da‘vâsını istimâ‘a bir vechile mesâğ olmamağın mûcebiyle müdde‘î-i mezbûr Ali Ağa bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem Tezkire-i evvel Mustafa Efendi, zübdetü ashâbi’t-tastîr ve’r-rakām Tezkire-i sânî Mehmed Efendi, umdetü’l-eşbâh ve’l-a‘yân Yusuf Bey Ser-çavuşân, fahrü’l-akrân ve’l-ekfâ Muhzır Mehmed Ağa, umdetü’l-a‘yân Odabaşı Mustafa Ağa.<br><br>Yevmü’s-sâlis fî 15 min-şehri Ramazani’l-mübârek sene</p>          <br><a title="Önceki sayfa" style="text-decoration:none" href="./ayrmetin.php?idno=28576"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28578"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o862"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>