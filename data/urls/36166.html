﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 236<br>Hüküm no: 241<br>Orijinal metin no: [71-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aleyhinde dava açılan kişilerin mahkemeye getirilme usulü</b><br><br>Makām-ı Meşîhat’den<br><br>İstanbul Kādılığı’na<br><br>Fazîletlü efendim hazretleri,<br><br>Mehâkim-i şer‘iyeye muhavvel de‘âvîde müdde‘â-aleyhin celb ve ihzâri’çün evvelâ Havâle Müdüriyeti’nden üç def‘a sâniyen mahkemeden de üç def‘a ki altı def‘a da‘vet varakası gönderilip bundan sonra icâbet etmediği hâlde hükm-i gıyâbî i‘tâ olunmakda ise de altı def‘a da‘vet-i şer‘-i şerîfe mugāyir ve tas‘îbât ve teehhurâtı müstelzim bulunmasından dolayı ba‘demâ mahkeme-i şer‘iyeye celb ve ihzâr olunacak müdde‘â-aleyhimin Mecelle hükmünce üç def‘a da‘vetiyle iktifâ olunmasına dâir Anadolu Kādıaskerliği’nden i‘tâ kılınan takrîr Mecelle Cem‘iyeti’ne lede’l-havâle mehâkime muhavvel de‘âvîde müdde‘â-aleyhin celbi’çün üç def‘a da‘vet mu‘âmelesi hem nizâmât-ı adliyede ve hem de Mecelle’de musarrah olması mülâbesesiyle icrâsı muktezî olan bir mu‘âmelenin iki def‘a tekrârı gerek adliyece ve gerek mehâkim-i şer‘iyece üç def‘a da‘vet edilmesinden neşet ediyor ise de fi’l-vâki‘ bu mu‘âmele-i mükerrere de‘âvînin te’hîr-i rü’yetine bâdî olmakda olduğuna binâen ba‘demâ mehâkim-i şer‘iyeye muhavvel de‘âvîde müdde‘â-aleyhin celb ve ihzârı lüzûmu mahkeme-i şer‘iyeden Havâle Müdüriyeti’ne bâ-derkenâr i‘lâm olundukda müdde‘â-aleyhin gelmesini bir def‘a teklîf olunup bilâ-özr-i şer‘î gelmekden imtinâ‘ eylediği ya‘ni celbi mümkün olmadığı hâlde keyfiyet müdüriyet-i mezkûreden bâ-derkenâr i‘lâm olunması ve bunun üzerine Mecelle hükmünce mahkemeye müdde‘â-aleyh üç def‘a da‘vet olunarak muktezâ-yı şer‘iyenin icrâsı müşkilât-ı mezkûrenin def‘ine kâfî olduğu cihetle bu sûretle mu‘âmele edilmesiyle mu‘âmele-i meşrûhanın vilâyâta dahi ta‘mîmen bi’t-tezekkür keyfiyetin Adliye Nezâret-i celîlesine iş‘ârı ifâde olunmuş ve karâr-ı mezkûr Dersa‘âdet hükkâm-ı şer‘iyesiyle nezâret-i müşârün-ileyhâya teblîğ ve izbâr kılınıp taşra nüvvâbına da ol bâbda ta‘mîmen muharrerât-ı muhibbî tastîri derdest bulunmuş olmağla ber-minvâl-i muharrer îfâ-yı mu‘âmeleye himmet ve mehâkim-i merbûtâya da teblîğ-i keyfiyet buyurulması siyâkında tezkire-i senâverî terkīm kılındı.<br><br>Fî 17 Cumâdelûlâ sene [1]302 ve fî 20 Şubat sene [1]300.<br><br>Ahmed Esad</p>          <br><a title="Önceki sayfa" style="text-decoration:none" href="./ayrmetin.php?idno=36165"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36167"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>