﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 222<br>Hüküm no: 215<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber İsmail’in Kanlı mahallesindeki evini sattığı</b><br><br>Mübâya‘a ve arsası tevcîh.<br><br>Medîne-i Hazret-i Ebî Eyüb el-Ensârî aleyhirahmetü rabbihi’l-Bârî mahallâtından İslâm Bey mahallesinde sâkin Berber el-Hâc İsmail b. el-Hâc Mehmed meclis-i şer‘-i şerîf-i enverde mahmiye-i İstanbul’da Sultan Ahmed Han tâbe serâhu Câmi‘-i şerîfi kurbünde Kanlı mahallesinde sâkine sahibetü hâze’l-kitâb mefharu’l-muhadderât iffetlü Emine Hanım bt. el-müvellâ el-merhûm Süleyman Efendi tarafından husûs-ı âti’l-beyânı tasdîka vekîl-i şer‘îsi olan fahrü’l-kuzât Hüseyin Efendi b. Mehmed mahzarında ikrâr-ı tâm ve takrîr-i kelâm edip mahalle-i mezbûrede vâki‘ bir tarafdan Derzi Ahmed mülkü ve bir tarafdan Süleyman Beşe mülkü ve bir tarafdan Müezzin Mehmed Çelebi mülkü ve bir tarafdan tarîk-ı âm ile mahdûd fevkānî üç bâb oda ve dehliz ve iki bâb tahtânî oda ve bir bi’r-i mâ ve kenîf ve zât-ı eşcâr-ı müsmire ve gayr-ı müsmire bahçeyi müştemil menzilin ber-mûceb-i hüccet ebniye-i mezkûresini akd-i âtî sudûruna değin yedimde mülk ve hakkım olup arsası tevcîh-i hâkimü’ş-şer‘le tasarrufunda olmağın ebniye-i mezkûreyi bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-ı bâtt-ı sahîh-i şer‘î ile dört yüz on guruşa müvekkile-i mûmâ-ileyhâ Emine Hanım’a bey‘ ve temlîk ve teslîm ve arsa-i mezkûreden kasr-ı yed eylediğimde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semen-i mezbûr dört yüz on guruşu müvekkile-i merkūme mâlından olmak üzere vekîl-i mezbûr yedinden tamamen ahz u kabz eyledim dedikde gıbbe’t-tasdîkı’ş-şer‘î arsa-i mezkûre sulhen ve sâlimeten meşrûta vakıf olmağla mezbûre Emine Hanım sâlihâtdan süknâya muhtâc idiği zeyl-i kitâbda muharrerü’l-esâmî Müslimîn haberleriyle müte‘ayyin olmağın arsa-i mezkûre kıbel-i şer‘den müvekkile-i mezbûre Emine Hanım’a tevcîh olunup mâ-vaka‘a bi’t-taleb ketb olundu.<br><br>Fî 22 min-Zilhicceti’ş-şerîfe sene [1]143.<br><br>Şuhûdü’l-hâl: Fahrü’l-müderisîni’l-kirâm Osman Efendi b. Şa‘ban, Fahrü’l-müderisîni’l-kirâm es-Seyyid Osman Efendi, Rûhî Efendi b. Ahmed Efendi, Hasan b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=5968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>