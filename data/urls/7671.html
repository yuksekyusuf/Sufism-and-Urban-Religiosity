﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 471<br>Hüküm no: 631<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yemişçi Mehmed Beşe ile komşuları Hacı Mehmed ve hanımı Fâtıma Hatun’la olan duvar anlaşmazlıklarının sulh yoluyla sonuçlandırıldığı</b><br><br>Ma‘rûz<br><br>Sâdır olan fermân-ı âlîlerine imtisâle kıbel-i şer‘-i enverden irsâl olunan Kâtib Mehmed Efendi dâ‘îleri hâssa mi‘mârlarından Yusuf Halîfe ve es-Seyyid Mehmed Halîfe ile mahmiye-i İstanbul’da Süleymâniye kurbünde Sarı Bâyezid mahallesinde vâki‘ ashâb-ı hayrâtdan asrında rûznâmçe başhalîfesi olan Ali Efendi Vakfı’ndan sahib-i arzuhâl Yemişçi Mehmed Beşe’nin tasarrufunda olan muhterik menzil arsasının üzerine varıp mahzar-ı Müslimînde akd eylediği meclis-i şer‘de yine vakf-ı mezbûrdan ber-vech-i iştirâk mutasarrıflar olan câr-ı mülâsıkı el-Hâc Mehmed ve zevcesi Fâtıma Hatun muvâcehelerinde vakf-ı mezkûr mütevellîsi müderrisîn-i kirâmdan Mahmud Efendi hazır olduğu hâlde mezbûr Yemişçi Mehmed Beşe işbu mu‘âyene olunan muhterik taş duvarı târih-i i‘lâmdan on sene mukaddem ben malım ile binâ edip menzili mülhakātından iken mezbûr el-Hâc Mehmed ve zevcesi mezbûre Fâtıma Hatun bî-vech müdâhale ederler deyü ba‘de’d-da‘vâ ve’l-münâza‘a bâ-vesâtet-i muslihîn mi‘mârân-ı mezbûrân duvar-ı mezkûru muvâcehelerinde mesâha ettiklerinde tûlen on iki zirâ‘ olduğu zâhir ve müte‘ayyin oldukdan sonra sokak yüzündeki kürsî taşı nihâyetine varınca duvar-ı mezkûrun arzından altı parmak mikdârına mezbûr Yemişçi Mehmed mutasarrıf ve mâ‘adâ iç tarafına mezbûr el-Hâc Mehmed ile zevcesi mezbûre Fâtıma mutasarrıf olup ber-vech-i meşrûh üzerine binâlarını vaz‘ etmek üzere sulh eylediklerinde herbiri sulh-ı mezkûru kabûl edip bu vechile kat‘-ı nizâ‘ eylediklerini mezbûr kâtib dâ‘îleri mahâllinde ba‘de’t-tahrîr ma‘an ba‘s olunan Çukadâr İsmail ve Muhzır Hüseyin ile meclis-i şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu el-emrü li-men-lehu’l-emr.<br><br>Fî 16 Rebî‘ülevvel sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7670"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7672"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b471"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>