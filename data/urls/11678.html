﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 405<br>Hüküm no: 347<br>Orijinal metin no: [114a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akseki mahallesinde Rabia Hatun Vakfı olan evi kiralayana Dergâh-ı âlî yeniçerileri çorbacılarından Mustafa b. Mehmed’in hüccet talebi</b><br><br>Sâhibü hâze’l-kitâb Dergâh-ı âlî yeniçerileri şurbacılarından fahrü’l-emâsil ve’l-akrân Mustafa b. Mehmed meclis-i şer‘-i şerîfe hâzır olup takrîr-i kelâm kılıp merhûme Rabia Hatun evvelâ kendi nefsine ba‘dehâ Medîne-i Münevvere fukarâsına vakfettiği mahmiye-i Kostantıniyye mahallâtından Akseki mahallesinde vâki‘ inde’l-ahâlî ve’l-cîrân ma‘lûmü’l-hudûd olup beş bâb fevkānî ve tahtânî odaları ve ahırı ve bahçeyi ve kenîfi müştemil olan menzil fukarâ-i mezbûreye intikāl etmeğin bi’l-fi‘il Medîne-i Münevvere -sallallâhu te‘âlâ alâ-münevvirihâ- Evkāf-ı şerîfesine mütevellî olan ebnâ-i sipâhiyândan fahrü’l-emâsil ve’l-akrân Hüseyin Bey b. Memi icâre-i mu‘accele ve ücret-i müeccele ile tâlibîne arz edip nice müddet sûk-ı sultânîde nidâ ettirdikden sonra altmış bin akçe icâre-i mu‘accele ve beher yevm birer akçe ücret-i müeccele ile benim üzerimde karâr edip âhirü’l-emr kimesne ziyâdeye bir akçe ve bir habbe vermeyicek mütevellî-i mezbûr vakf-ı mezkûr için benden altmış bin akçe icâre-i mu‘accele ahz u kabz ettikden sonra menzil-i mezbûrun ba‘de’t-tahliyye târîh-i kitâb gününden beher yevm birer akçe ücret-i müeccele ile bana îcâr ve evkāf-ı mezbûre defterine benim üzerimde kayd edip tasarruffu için elime temessük def‘ ve i‘tâ etmişdir. Nazar olunup istihkâm için mûcebince yedime hüccet-i şer‘iyye dahi verilmek matlûbumdur deyu mütevellî-i mezbûrun imzâsıyla mümzâ ve hatemi ile mahtûm ve târîh-i kitâb şehrinin evâhiri ile müverrah temessükünü ibrâz edip nazar olundukda min-külli’l-vücûh kelâmına mutâbık bulunmağın savb-ı şer‘-i şerîfden mûcebince işbu hurûf ber-sebîl-i temessük ketb ve imlâ ve yed-i tâlibe def‘ ve i‘tâ olundu ki lede’l-hâce müzekkir-i mâ-cerâ ola.<br><br>Tahrîren fi’l-yevmi’l-hâmis ve ve’l-ışrîn min-Şa‘bâni’l-mu‘azzam li-sene isneyn ve selâsîn ve elf.<br><br>Şühûdü’l-hâl: Fahrü’l-müderrisîn Mahmud Efendi b. Ömer el-kâtib, Halil Efendi b. Mahmud el-kâtib, Mehmed Çelebi b. Abdülgani, Mustafa b. Lutfullah el-bevvâb, Mehmed Çelebi b. Musa el-Eyyûbî, Hasan Çelebi b. Hüseyin el-mi‘mâr.</p>          <br><a title="Önceki sayfa" style="text-decoration:none" href="./ayrmetin.php?idno=11677"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11679"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o713"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>