﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 218<br>Hüküm no: 194<br>Orijinal metin no: [27b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un vakfettiği evin, mütevellisi tarafından Ebubekir’e kiralandığı</b><br><br>Îcâr ve istîcâr<br><br>Merhûme Şerife Âişe Hatun bt. es-Seyyid Mustafa Efendi nâm sâhibetü’l-hayrın vakfına ber-vech-i meşrûta mütevellîye olup medîne-i Üsküdar mahallâtından Atîk Vâlide Sultan mahallesinde sâkine Şerife Hadîce Hatun bt. Mehmed b. Abdullah’ın sadrî kebîr oğlu ve tarafından husûs-ı âti’z-zikri ikrâra vekîl olduğu ber-nehc-i şer‘î sâbit olan Mustafa Çelebi b. Osman nâm kimesne meclis-i şer‘-i şerîf-i enverde bâ‘isü’l-vesîka Hâfız el-Hâc Ebubekir b. Hasan nâm kimesne muvâcehesinde bi’l-vekâle ikrâr-ı tâm ve takrîr-i kelâm edip bundan akdem vakf-ı mezbûra ber-vech-i meşrûta mütevellî olan müteveffâ Abdurrahman Çelebi b. Ahmed Efendi hayâtında ve zamân-ı tevliyetinde vakf-ı mezbûrdan olup mahmiye-i İstanbul’da Kefeli mahallesinde vâki‘ ma‘lûmü’l-hudûd iki yüz zirâ‘ arsayı üzerine her ne binâ eder ise kendi mâlından mu‘accelesine mahsûben etmek üzere mezbûr Hâfız el-Hâc Ebubekir’e tevliyeti hasebiyle bedel-i ma‘lûm ve makbûz mukābelesinde tefvîz ve teslîm ettikde ol dahi ba‘de’t-tefevvüz ve’l-kabûl arsa-i mezbûre üzerine vech-i muharrer üzere kendi mâlından ebniye-i ma‘lûmeyi binâ ettikden sonra mütevellî-yi merkūm Abdurrahman Çelebi fevt olup müteveffâ-yı merkūmun yerine vâlidem müvekkile-i mezbûre Şerife Hadîce kıbel-i şer‘-i enverden ber-vech-i meşrûta mütevellîye nasb u ta‘yîn olunmağla menzil-i mezkûru beher şehr yirmi beşer akçe icâre-i müeccele ile bi’t-tevliye mezbûr Hâfız el-Hâc Ebubekir’e îcâr ve teslîm ettikde ol dahi ber-vech-i meşrûh istîcâr ve tesellüm ve kabûl eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 min-Muharremi’l-harâm sene 1153.<br><br>Şuhûdü’l-hâl: Mehmed Ağa b. Abdullah, Ahmed Çelebi b. Şa‘bân, el-Hâc Ahmed b. Ömer, el-Hâc Mustafa Arabzâde, es-Seyyid Mustafa Ruhalı</p>          <br><a title="Önceki sayfa" style="text-decoration:none" href="./ayrmetin.php?idno=6409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>