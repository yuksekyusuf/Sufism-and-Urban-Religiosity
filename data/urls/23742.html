﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 363<br>Hüküm no: 514<br>Orijinal metin no: [277-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Mehmed Bey b. Abdülmennân’ın borçlarının ödenip yetimlerinin ihtiyaçları için evinin müzâyede ile satıldığı</b><br><br>Havâss-ı aliyye kazâsına tâbi‘ Hasköy mahallâtından Keçeci mahallesinde sâkin iken bundan akdem müteveffâ olan Mehmed Bey b. Abdülmennân nâm kimesnenin verâseti zevce-i metrûkesi Emine bt. Hasan nâm hâtuna ve sulbî kebîr oğlu Ahmed’e ve sagīr oğulları Ali ve Süleyman’a münhasıra olduğu şer‘an mütehakkik oldukdan sonra mezbûrân Ahmed ve Âmine asâleten ve sagīrân-ı mezbûrân Ali ve Süleyman’ın kıbel-i şer‘-i enverden tesviye-i umûruna vasî olup vesâyeti sâbite olan Ali Dede b. Hüseyin mahfil-i kazâda işbu bâ‘is-i hâze’s-sifr Mihal v. Yani muvâcehesinde her biri asâleten ve vesâyeten ikrâr ve takrîr-i kelâm eyleyip merhûm-ı merkūm Mehmed Bey medyûnen vefât edip nukūd ve menkūlünden mahalle-i mezbûrede vâki‘ bir tarafdan Ganîzâde Efendi bahçesine müntehî ve bir tarafdan Ahmed Ağa mülküne müntehî ve bir tarafdan tarîk-i âmma müntehî ve bir tarafdan müşterî-i merkūm Mihal ile müşterek tarîk-i hâs ile mahdûd ve mümtâz olan bir bâb tahtânî menzil ve bir kileri ve bir bâb matbahı ve bir ahırı ve bi’r-i mâ’ı ve kenîfi ve eşcâr-ı müsmire ve gayr-ı müsmireyi müştemil olan mülk menzilden gayrı deyne vefâ eder mâlı olmayıp cihet-i karz-ı şer‘îden Mahmiye-i İstanbul’da Sultan Süleyman kurbunda sâkin[e] Rahime bt. Abdullah nâm hâtuna olan yüz kıt‘a riyâlî guruş deyn-i müsbeti ve sagīrân-ı merkūmânın zarûret-i nafaka ve kisveleri için zikr olunan menzilin bey‘i lâzım gelmeğin cânib-i şer‘-i kavîmden bey‘ine izin ve icâzet [278] verilip müddet-i medîd[e] beyne’t-tâlibîn nidâ ve tezâyüd olunup rağabât-ı nâs bi’l-külliye munkatı‘a oldukdan sonra menzil-i mezbûr merkūm Mihal üzerinde iki yüz yetmiş kıt‘a riyâlî guruşda karâr edip ve ziyâde ile tâlib-i âhar dahi zuhûr etmemeğin menzil-i merkūmu asâleten ve vesâyeten merkūm Mihal’e müteveffâ-yı merkūm Mehmed Bey’in zarûret-i deyni ve sagīrân-ı merkūmânın zarûret-i nafakaları için merkūmü’l-mikdâr iki yüz yetmiş beş kıt‘a riyâlî guruşa bey‘-i bâtt-ı kat‘î ile bey‘ eyleyip ol dahi vech-i muharrer üzre iştirâ ve tesellüm ve temellük eyledikden sonra semeni olan meblağ-ı mezbûr iki yüz yetmiş beş kıt‘a riyâlî guruşu yedinden asâleten ve vesâyeten ahz u kabz eyledik, ba‘de’l-yevm menzil-i mezbûr merkūm Mihal’in mülk-i müşterâsıdır keyfemâ yeşâ ve yehtâr mutasarrıf olsun dediklerinde mukırrûn-u merkūmûnun asâleten ve vesâyeten sâdır olan ikrârlarını el-mukarru lehü’l-mezbûr Mihal bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fî evâhiri şehri Rebî‘ilevvel li sene isneyn ve hamsîn ve elf.<br><br><br>Şuhûdü’l-hâl: Mahmud Çelebi b. Mehmed es-Serrâc, Ahmed Ağa b. Abdullah, Mehmed Çelebi b. Mustafa el-İmâm, Ahmed Çelebi b. Muslu, Mehmed Çelebi b. Ahmed, Mustafa Halîfe b. Surûrî el-İmâm, Mehmed Halîfe b. İbrahim el-Müezzin, Mehmed Bey b. Mustafa serbölük, Ömer Beşe b. Mustafa er-Râcil ve gayruhüm Hasköy diye meşhûr bu mahkeme-i şerîfeye el-fakīr ilallâhi’l-ganiyyi’l-kadîr Mustafa’nın cülûsu a‘lemü’l-ulemâ’i’l-kirâm efdalü’l-fuzalâ’i’l-fihâm Fenârîzâde diye şöhret bulan Hazret-i Şeyhî Mehmed Efendi -cu‘ıle’t-tekā zâdehû ve nâle murâdehû- zamânında vâki‘ oldu. Vaka‘a’t-tahrîr fî gurreti Rebî‘ılâhir li sene isneyn ve hamsîn ve elf. Yâ fettâh, yâ rezzâk, yâ ganî, yâ muğnî </p>          <br><a title="Önceki sayfa" style="text-decoration:none" href="./ayrmetin.php?idno=23741"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23743"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>