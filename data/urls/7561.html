﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 403<br>Hüküm no: 521<br>Orijinal metin no: [66b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. İsmail Efendi’nin tasarrufunda olan vakıf evin mütevellisi olduğu Çorbacı Hasan Ahmed Ağa vakıfına ait olduğundan kendisine verilmesi talebiyle açtığı davada iddiasında haksız bulunduğu</b><br><br>Bâ-mühr-i hazret-i efendi<br><br>Ma‘rûz<br><br>İstanbul’da Baba Hasan Alemî Câmi‘-i şerîfi imâmı Osman Efendi b. Ahmed meclis-i şer‘de Sâliha bt. İsmail Efendi b. Hasan tarafından husûs-ı âti’l-beyânda vekîl olduğu zâtını bi’l-ma‘rifeti’ş-şer‘iye ârifân Mustafa b. Mehmed ve el-Hâc Süleyman b. Ahmed şehâdetleriyle mahzar-ı hasm-ı câhid-i şer‘îde sâbit ve sübût-ı vekâletine hükm-i şer‘î lâhık olan zevci Mahmud Ağa b. Abdullah ile terâfu‘larında müvekkile-i mezbûrenin vâzı‘atü’l-yed olduğu mahalle-i mezkûrede vâki‘ etrâfı el-Hâc Osman menzili ve Hüseyin Efendi Dârü’l-hadîsi ve câmi‘-i şerîf-i mezkûr ve tarîk-ı âm ile mahdûd menzilin arsasında işbu yedimde olan keşif hücceti nâtık olduğu üzere beş yüz on beş zirâ‘ arsa ashâb-ı hayrâtdan merhûm Çorbacı Ahmed Ağa’nın tevliyet ve süknâsı ve tasarrufu evlâd ve evlâdına ve ba‘de’l-inkırâz utekā ve utekātına ve evlâdlarına ve ba‘de’l-inkırâz Baba Hasan Alemî Câmi‘-i şerîfi imâmlarına hasbî tevliyeti ve gallesi câmi‘-i mezkûr mesârifine sarf oluna deyü şart eylediği vakfı olup hâlâ vâkıf-ı mezbûrun evlâdı ve utekā ve utekātı ve evlâdları bi’l-külliye münkariz olup ben câmi‘-i mezkûrun imâmı olduğumdan ber-mûceb-i şart-ı vâkıf hasbî tevliyet-i vakf-ı mezkûr bana intikāl etmekle arsa-i mezkûrenin ber-mûceb-i şart-ı vâkıf tasarrufu bi’t-tevliye matlûbumdur deyü ba‘de’d-da‘vâ ve’s-suâl vekîl-i mezbûr cevâbında bin yüz beş senesinde vâki‘ harîkde arsa-i mezbûre üzerinde olan ebniye-i mevkūfe muhterik olup arsa-i sırfa kalmağla bin yüz on sekiz senesinde vakf-ı mezbûrun mütevellîsi olan utekā-i vâkıfdan Ahmed b. Abdullah bi’l-izni’ş-şer‘î arsa-i mezkûreyi bi’l-icâreteyn es-Seyyid Musa [67a] nâm kimesneye îcâr ve üzerine ihdâs olunan ebniye bânînin mülkü olmak üzere bi’t-tevliye izin vermekle mezbûr es-Seyyid Musa’nın oğlu es-Seyyid el-Hâc Abdullah malıyla mülkü olmak üzere ebniye ihdâs edip ol târihden beri tedâvül-i eyâdî ile ebniye-i mezkûre müvekkilem mezbûrenin bâ-hüccet-i şer‘iye mülkü ve arsasından dahi beş yüz on beş zirâ‘ arsa-i mevkūfe-i ma‘lûme yevmî bir akçe müeccele ve mülk ebniyesiyle meşgūle hakk-ı müfevvazıdır deyü min-külli’l-vücûh takrîrine mutâbık hücec-i müte‘addide-i şer‘iye ve mütevellî temessüğü ibrâzıyla arsa-i mezkûre ber-minvâl-i muharrer vakıf olduğunu ikrâr ve mütevellî-i mezbûr Osman Efendi dahi arsa-i mezkûrenin ber-vech-i meşrûh mülk ebniye ile meşgūle olduğunu tasdîk edip tarafeynin tasâdıkıyla nizâ‘ mürtefi‘ olduğu huzûr-ı âlîlerine i‘lâm olundu.<br><br>Fî 5 Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7560"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7562"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>