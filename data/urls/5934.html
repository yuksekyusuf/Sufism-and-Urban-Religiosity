﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 191<br>Hüküm no: 180<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Elvanzade mahallesinden Mehmed’in küçük kızı Ayşe için vasîsi vâsıtasıyla ev alındığı</b><br><br>Mübâya‘a.<br><br>Mahmiye-i İstanbul’da Nevbethâne kurbünde Elvanzâde mahallesinde sâkine olup zâtı Ahmed Ağa b. el-Hâc Ali ve Mahmud b. Bektaş ta‘rîfleriyle mu‘arrefe olan Âişe bt. Miço Mehmed Ağa nâm hatun meclis-i şer‘-i şerîf-i enverde bundan akdem vefât eden el-Hâc Mehmed b. Yunus’un sulbiye kızı bâ‘isetü hâze’l-kitâb diğer Âişe nâm sagīrenin min-kıbeli’l-eb ber-mûceb-i hüccet vasîyy-i muhtârı umdetü’l-eşbâh Yakub Ağa b. Abdullah mahzarında ikrâr-ı tâm ve takrîr-i kelâm edip arsası mârrü’z-zikr Elvanzâde vakfına senede iki yüz kırk akçe mukāta‘a ile tasarrufumda ve ebniyesi yedimde mülk ve hakkım olup mahalle-i mezbûrede vâki‘ bir tarafdan Sâliha Hatun menzili ve bir tarafdan Kasım Paşa odaları ve bir tarafdan tarîk-ı âm ile mahdûd dâhiliyesinde fevkānî üç bâb oda ve bir sofa ve dehliz ve kenîf ve tahtânî bir matbah ve mahtab ve bi’r-i mâ ve havlu ve hâriciyesinde fevkānî bir oda ve tahtânî bir oda ve ahır ve kenîfi [45a] müştemil menzilin ebniye-i memlûkesini bi-cümleti’t-tevâbi‘ ve’l-levâhık sagīre-i mezbûre için vasîyy-i mûmâ-ileyhe bin iki yüz kırk guruşa bey‘ ve temlîk ve teslîm ve arsa-i mezkûreyi bâ-ma‘rifet-i mütevellî iki yüz guruş bedel mukābelesinde ferâğ ve tefvîz eylediğimde ol dahi sagīre-i mezbûre için kıbel-i şer‘den bi’l-vesâye mâlıyla şirâya me’zûn olduğuna binâen ber-vech-i muharrer iştirâ ve temellük ve tesellüm ve tefevvüz ve kabûl eylediğinden sonra semen-i mezbûr ile bedel-i merkūm cem‘an dört yüz kırk guruşu sagīre-i mezbûre mâlından olmak üzere vasîyy-i mezbûr yedinden tamamen ahz u kabz ve menzil-i mezkûrun tagrîr ve gabnine müte‘allika âmme-i da‘vâdan sagīre-i mezbûre ile vasîyy-i mûmâ-ileyhin zimmetlerini ibrâ ve ıskāt eyledim fîmâ-ba‘d menzil-i mahdûd-ı mezkûr sagīre-i mezbûre Âişe’nin mülk-i müşterâsı olup kat‘a benim alâka ve medhalim kalmamışdır. Keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu. mâ-vaka‘a bi’t-taleb ketb olundu.<br><br>Fî 6 Zilhicceti’ş-şerîfe sene [1]143.<br><br>Şuhûdü’l-hâl: Odabaşı Mustafa Ağa, Tahtacı Mehmed Çelebi b. Abdullah, İbrahim Çelebi b. Mustafa, Ahmed b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5933"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5935"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>