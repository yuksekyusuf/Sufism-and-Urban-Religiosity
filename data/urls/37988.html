﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 245<br>Hüküm no: 183<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın vefat eden Başmakçızade Mustafa Efendi’de alacağı olduğu</b><br><br>Husûs-ı âti’l-beyanın mahâllinde istimâ‘ ve tahrîri iltimâs olunmağın savb-ı şer‘-i enverden Mevlânâ Hasan Efendizâde el-Hâc Abdullah Efendi irsâl ol dahi mahmiye-i İstanbul’da Pirinçci Sinan mahâllesinde sâkin es-Seyyid Hasan Ağa b. Mehmed’in menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahmiye-i mezbûre Emin Nureddin mahâllesinde sâkin işbu bâ‘isü’l-kitâb Bezzâzistânî Küçük el-Hâc Hüseyin Ağa b. Osman meclis-i ma‘kūd-ı mezkûrda mahmiye-i mezbûrede Haraççı Muhyiddin mahâllesi ahâlîsinden olup vilâyet-i Rumeli’nde medîne-i Yenişehir kādısı bundan akdem medîne-i mezbûrede intikāl-i dâr-ı bekā eden merhûm Başmakçızâde es-Seyyid Mustafa Efendi b. el-merhûm el-mebrûr Şeyhülislâm es-Seyyid Ali Efendi’nin tesviye-i umûruna cânib-i şer‘-i mutahhardan bâ-hüccet vasiyy-i mansûbu olmağla terekesine bi’l-vesâye vaz‘-ı yed eden mezbûr es-Seyyid Hasan Ağa mahzarında üzerine da‘vâ ve takrîr-i kelâm edip merhûm-ı mûmâ-ileyh Başmakçızâde [41a] es-Seyyid Mustafa Efendi necli’l-merhûm el-mebrûr es-Seyyid Ali Efendi zimmetinde yedimde olan bin yüz kırk iki senesi Zilka‘desi târîhiyle müverrah ve imzâ ve hatemiyle mümzâ ve mahtûm deyn temessükü mûcebince eşyâ-i ma‘lûme semenlerinden altı yüz kırk sekiz guruş hakkım olup hattâ merhûm-ı mûmâ-ileyh hayâtında meblağ-ı mezbûr cihet-i merkūmeden zimmetinde bana vâcibü’l-edâ deyni olduğunu târîh-i mezbûrda huzûr-ı Müslimînde ikrâr ve işhâd edip kable’l-edâ merhûm olmağla terekesinden taleb ederim suâl olunsun dedikde gıbbe’s-suâl vasiyy-i mezbûr cevâbında tereke-i merhûm-ı mûmâ-ileyhe ber-vech-i muharrer vaz‘-ı yedini ikrâr ve müdde‘î-i mezbûrun ber-vech-i mübeyyen müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden merhûm-ı mûmâ-ileyhin hayâtında kethüdâsı Abdurrahman Efendi b. Abdurrahman ve mahmiye-i mezbûrede Hoca Paşa mahâllesinde sâkin Kafesdâr el-Hâc İsmail b. el-Hâc Mustafa li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka merhûm-ı mûmâ-ileyh Başmakçızâde es-Seyyid Mustafa Efendi necli’l-merhûm el-mebrûr es-Seyyid Ali Efendi hayâtında işbu müdde‘î-i mezbûr el-Hâc Hüseyin Ağa yedinde olan bin yüz kırk iki senesi Zilka‘desi târîhiyle müverrah ve imzâ ve hatemiyle mümzâ ve mahtûm deyn temessükü mûcebince eşyâ-i ma‘lûme semenlerinden altı yüz kırk sekiz guruş vâcibü’l-edâ deyni olduğunu târîh-i mezbûrda huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan İbrahim b. Halil ve Osman b. Mustafa ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 10 min-Cumâdelâhire sene 1143.<br><br>Şuhûdü’l-hâl: Es-seyyid Ahmed Efendi b. es-Seyyid Hasan, Hasan Beşe b. Mustafa, Hüseyin b. Mehmed, Osman b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=37987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>