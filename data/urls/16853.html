﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 292<br>Hüküm no: 239<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Değirmenci tâifesinden Bahçıvan Nikola’nın vârislerine taksim edilen terekesi</b><br><br>Vilâyet-i Rumeli’nde Kerpiniş kazâsına tâbi‘ Papanos karyesi ahâlîsinden olup Havâss-ı Refîʻa kazâsında Çırpıcı Çayırı kurbünde Basmacılar’da vâki‘ mevâlî-i izâmdan Veliyüddin Efendi Bostanı demekle ma‘rûf bostanda mütemekkin iken bundan akdem hâlik olan Değirmenci tâifesinden Bağçevân Nikola v. Yani nâm zimmînin [verâseti] karye-i mezbûrede mütemekkine zevce-i metrûkesi Kali bt. Yani nâm Nasrâniye ile sulbî oğlu Yorgo nâm zimmîye munhâsıra olduğu şer‘an zâhir ve müteʻayyen oldukdan sonra mezbûrân Kali ve Yorgo nâm zimmînin hisse-i irsiyyelerini ahz u kabz zabt u hıfz ve kendülere îsâle bâ-hüccet-i şer‘iyye vasiyy-i muhtârları olan Bakkāl Dimitri v. Panayot nâm zimmî taleb ve ma‘rifetiyle tahrîr ve takvîm olunan tereke-i hâlik-i mezbûrdur ki ber-vech-i âtî zikr olunur.<br><br>Fi’l-yevmi’t-tâsiʻ ve’l-ışrîn min-Saferi’l-hayr sene tisʻa ve hamsîn ve mi’e ve elf, 1159.<br><br>Bostan-ı mezbûrda sekiz nefer zimmîler şerîkler olmağla bostan-ı mezbûr derûnunda mezrû‘ sebzevât ve âlât-ı bostan ve mezrû‘ hınta ve der-anbar ve alef ve üç çift karasığır öküzü ve üç bârgir ve sâir âlât-ı çifti çiftçiler kethüdâsı ve sâir ustaların takvîmleri üzere hâlik-i mesfûr sümün hissesine isâbet eden meblağ: 22.090 Mâl-ı şirketden hâlik-i mesfûrun nukūdu 1.920 akçe<br><br>Cem‘an yekûn: 24.000 akçe. Yalnız yirmi dört bin akçedir.<br><br>Minhâ [el-ihrâcât]:<br><br>Tahlîs-i beytülmâl için vasiyy-i mezbûrun verdiği 1.320 akçe Resm-i âdî 600 akçe Ücret ve kalemiye-i kâtib 240 akçe Çukadâriye 180 akçe İhzâriye 150 akçe [60b] Harc-ı hüccet-i vasiyy-i muhtâr 360 akçe Muhamminiye ve sâir mesârif-i lâzıme 680 akçe Ücret-i bârgir 135 akçe Kaydiye-i defter 60 akçe<br><br>Yekûnü’l-ihrâcât: 3.705 akçe.<br><br>Sahhe’l-bâkī li’t-taksîm beyne’l-verese: 20.295 akçe.<br><br>Hissetü’z-zevceti’l-mezbûre 3.546 akçe Hissetü’l-ibni’l-mezbûr 16.749 akçe</p>          <br><a title="Önceki sayfa" style="text-decoration:none" href="./ayrmetin.php?idno=16852"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16854"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>