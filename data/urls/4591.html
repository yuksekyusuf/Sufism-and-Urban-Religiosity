﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 301<br>Hüküm no: 312<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ali Efendi b. Hacı Yusuf’un Gürcü asıllı kölesi Hacı Abdullah b. Yusuf’u azat ettiği</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘-i enverden irsâl olunan Mevlânâ Ali Efendi b. Sunullah mahmiye-i İstanbul’da Molla Fenârî Mahallesi sükkânından umdetü erbâbi’t-tahrîr ve’l-kalem zübdetü ashâbi’t-tastîr ve’r-rakam el-Hâc Ali Efendi b. el-Hâc Yusuf’un menziline varıp zeyl-i kitâbda mektûbü’l-esâmî Müslimîn huzûrunda akd-i meclis-i şer‘-i nebevî eyledikde mezkûr Ali Efendi meclis-i ma‘kūd-ı mezkûrda takrîr-i kelâm ve tâʻbir ani’l-merâm edip ben ıtk-ı rakabât a‘zam-ı kurebât ve sebeb-i ref‘-i derecât ve vesîle-i duhûl-i cennât-ı âliyât olduğuna âlim ve câzim olmağla bana rıkkını mu‘terif olan uzun boylu çatık kaşlı elâ gözlü bıyıklı Gürciyyü’l-asl rıkkım el-Hâc Abdullah b. Yusuf nâm abd-i memlûkümü hasbeten lillâhi’l-Meliki’l-Hallâk ve taleben li-merzâti’r-Rabbi’r-rezzâk mâlımdan tahrîr ve i‘tâk ve zümre-i ahrâr-ı asliyyîn silkine idrâc ve ilhâk eyledim baʻde’l-yevm mevsûf-ı mezkûr el-Hâc Abdullah sâir ahrâr-ı asliyyîn gibi hür olup üzerinde velâ-i şer‘îden gayrı hakkım kalmadı dedikde vâki‘ hâli mevlânâ-yı mezkûr mahallinde ketb ü tahrîr edip ba‘dehû ma‘an irsâl olunan el-Hâc Hüseyin b. Abdullah ve diğer Hüseyin b. Hasan ile meclis-i şer‘a gelip alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fî 4 min-Cumâdelâhire sene 1121<br><br>Şuhûdü’l-hâl: Mehmed Ağa b. Mahmud, Mumcu Ya‘kub Beşe b. Mehmed, el-Hâc Yusuf b. Mahmud, el-Hâc Mustafa b. Mehmed, el-Hâc Eyüb b. Osman, Hasan Halîfe b. Mahmud, Şa‘ban Halîfe b. Mahmud, Ömer Efendi b. Ahmed, Mehmed Efendi b. Abdi ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>