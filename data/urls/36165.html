﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 236<br>Hüküm no: 240<br>Orijinal metin no: [70-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şer‘î makamlardan izinname almadan nikah kıyan imamlara verilecek ceza</b><br><br>Makām-ı Meşîhat’den<br><br>İstanbul Kādılığı’na<br><br>Fazîletlü efendim hazretleri,<br><br>Mehâkim-i şer‘iyeden ale’l-usûl izinnâme almaksızın akd-i nikâha cür’et eden eimme hakkında lâzım gelen mu‘âmele Petriç niyâbetinden istifsâr olunması ve izinnâmesiz akd-i nikâh edenler hakkında mu‘âmele-i kānûniyenin icrâsı fî 23 Cemâziyelâhire sene [12]97 târihli tezkire-i sâmiye hükmü iktizâsından ise de bu mu‘âmele Cezâ Kānûnnâmesi’nin kangı maddesine kıyâsen icrâ olunmak lâzım geleceğine dâir sarâhat olmaması cihetiyle burasının Şûrâ-yı Devletçe ta‘yîni zımnında Meclis-i Tedkīkāt-ı Şer‘iyye ifâdesiyle yazılan tezkire-i senâverî üzerine şûrâ-yı mezkûr Tanzîmât Dâiresi’nden i‘tâ olunan mazbatada mezkûr tezkire-i sâmiyede izinnâmesiz nikâh vukū‘unda akdi icrâ eden imâmlar hakkında mu‘âmele-i kānûniye icrâ olunacağı mutlak olarak muharrer ise de bu madde Şûrâ-yı Devletçe tefsîr edilecek mevâddan olmayıp hilâf-ı usûl akd icrâ olunduğu hâlde müdde‘î-i mûmâye ihbâr keyfiyetiyle onun tarafından mahkeme-i müte‘allikası huzûrunda ikāme-i da‘vâ olunmak ve bunun kangı madde-i kānûniyeye tatbîk ve kıyâs olunacağı dahi mahkemece ta‘yîn edilmek lâzım geleceği gösterilmiş ve Adliye Nezâret-i celîlesine ma‘lûmât verilmiş olduğu beyân-ı âlîsiyle bâb-ı Fetvâca dahi iktizâsının îfâsı cevâben vârid olan tezkire-i sâmiye-i Sadâret-penâhîde izbâr buyurulmakdan nâşî keyfiyetin Dersa‘âdet hükkâm-ı kirâmıyla merâkiz-i vilâyât ve elviye-i müstakille nüvvâb-ı şer‘iyesine ta‘mîmen teblîğ ve iş‘ârı meclis-i mezkûrdan iş‘âr olunarak îcâbı icrâ edilmiş olmağla ol vechile îfâ-yı mu‘âmeleye himmet ve sûret-i iş‘âr-ı sânînin mehâkim-i mülhakaya da izbârına mübâderet buyurulması siyâkında tezkire-i hulûsverî terkīm olundu.<br><br>Fî 17 Rebî‘ülâhir sene [1]302 ve fî 22 Kânûn-ı sânî sene [1]300.<br><br>Ahmed Esad</p>          <br><a title="Önceki sayfa" style="text-decoration:none" href="./ayrmetin.php?idno=36164"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36166"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>