﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 238<br>Hüküm no: 179<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey’in, küçük kızları Fatma ve Emine’ye intikal eden Kiremitçi Süleyman Vakfı’ndan kiralı evinin başkasına devrine mahkeme tarafından izin verildiği</b><br><br>Medîne-i hazret-i Ebî Eyüb-i Ensârî -aleyhi rahmetü Rabbihi’l-Bârî-de Kiremidci Süleyman mahallesinde sâkin iken bundan akdem vefât eden Mehmed Bey b. ( ) sulbiye sagīre kızları Fâtıma ve Hadice’nin vâlideleri ve tesviye-i emirlerine bâ-hüccet-i şer‘iye vasiyyeleri olan işbu râfi‘atü’l-kitâb Âişe Hatun bt. Abdullah meclis-i şer‘-i şerîf-i enverde takrîr-i kelâm ve ta‘bîr ani’l-merâm edüp sâlifü’z-zikr Kiremidci Süleyman <<mahalle>> Vakfı’ndan olup mahalle-i mezbûrede vâki‘ bir tarafdan Silâhdâr Ömer Ağa menzili ve bir tarafdan bostan ve bir tarafdan İbrahim Çelebi ve bir tarafdan tarîk-ı hâs ile mahdûd iki bâb fevkānî oda ve bir sofa ve bir tahtânî oda ve bir su kuyusu ve bir kenîf ve havluyu muhtevî menzil müteveffâ-yı mezbûrun ile’l-vefât bi’l-icâreteyn taht-ı tasarrufunda olup ba‘de vefâtihî bi’l-intikāli’l-âdî sagīretân-ı mezbûretâna intikāl edüp lâkin sagīretân-ı mezbûretânın ism[i] mâl ıtlâk olunur nesneleri olmayıp nafaka ve kisve[ye] eşedd-i ihtiyâc ile muhtâc olduklarından mâ‘dâ menzil-i mezkûr müşrif-i harâb ve mâil-i türâb olup ta‘mîr ve termîme sagīrelerin <<kūdr>> kudretleri dahi olmamağla menzil-i mahdûd-ı mezkûr sûk-ı sultânîde ba‘de’l-müzâyede ve inkıtâ‘ı’r-rağbe bedel-i misli ve ma‘rifet-i mütevellî ile âhara ferâğat olunup bedeli istirbâh olunmak sagīretân-ı mezbûretân haklarında her vechile evlâ ve hayırlı olmağın menzil-i mahdûd-ı mezkûru ber-minvâl-i <<muharrer>> meşrûh âhara ferâğa kıbel-i şer‘[den] [60b] izin verilmek bi’l-vesâye matlûbumdur dedikde vasiyye-i mezbûrenin kelimât-ı meşrûhası vâkı‘a mutâbık idüği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer <<olan>> olmağın sâlifü’z-zikr menzili ber-vech-i meşrûh bedel-i misli ile âhara ferâğ ve bedelini kabz ve hâsıl olan nemâsından sagīretân-ı mezbûretânı infâk ve iksâ etmek üzere vasiyye-i mezbûre Âişe Hatun’a cânib-i eşra‘-ı [şer‘-i] mutahherden izin verilip mâ-vaka‘a bi’t-taleb ketb olundu.<br><br>Fî 3 min-Şa‘bâni’l-mu‘azzam sene 1148.<br><br>Şuhûdü’l-hâl: Feyzullah Efendi b. Nurullah, Yahya Efendi b. Ahmed, Ömer Efendi b. el-imâm, Yunus Beşe b. Mustafa, Mehmed Efendi [b.] Sâdık.</p>          <br><a title="Önceki sayfa" style="text-decoration:none" href="./ayrmetin.php?idno=16549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>