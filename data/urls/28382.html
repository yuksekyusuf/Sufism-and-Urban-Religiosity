﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 285<br>Hüküm no: 357<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı Emetullah bt. Abdullah’ın Şerife Fâtıma Hâtun’un azatlı cariyesi olduğu</b><br><br>Mahmiye-i İstanbul’da Yavaşça Şahin mahallesinde sâkin olup bundan akdem Karadeniz’de gark-ı âb fevt olup Şahin b. Abdullah nâm mu‘takın mevlâsı velâ-i ıtâk cihetinden vârisi olan el-Hâc Hicâzî b. el-Hâc Mansur meclis-i şer‘-i şerîf-i enverde işbu bâ‘isetü’l-vesîka Şerife Fâtıma bt. es-Seyyid Abdülkerim nâm hâtun mahzarında üzerine da‘vâ ve takrîr-i kelâm edip yedimde olan işbu mübâya‘a hücceti nâtıka olduğu üzere mezkûre Şerife Fâtıma Hâtun târih-i kitâbdan bir buçuk sene mukaddem uzun boylu açık kaşlı sarı elâ gözlü Rusiyetü’l-asl Emetullah bt. Abdullah nâm câriye-i memlûkesini mûrisim mezbûr Şahin’e yüz on guruşa bey‘ ve teslîm ve semeninden zimmetini ibrâ edip ba‘dehû mezbûr Şahin mevsûfe-i mezbûreyi merkūme Fâtıma Hâtun’a bi-tarîki’l-emâne teslîm ol dahi tesellüm ve kabz ve hâlâ yedinde iken mezbûr Şahin vefât etmekle mevsûfe-i mezbûre irsen bana intikāl etmeğin hâlâ mezbûre Fâtıma Hâtun’a suâl olunup alıverilmesi matlûbumdur dedikde gıbbe’s-suâl mezbûre Fâtıma Hâtun cevâbında mevsûfe-i mezbûre Emetullah benim âzâdlı câriyem olmağla hâlâ yanımda olur deyüp ber-vech-i muharrer bey‘ ve teslîm eylediğini inkâr edicek müdde‘î-yi mezbûr el-Hâc Hicâzî’den sıdk-ı makâline beyyine taleb olundukda ityân-ı beyyinesiçin istimhâl etmekle kirâren ve mirâren mehil verilip müddet-i mehil münkaziye olup müdde‘î-yi mezbûr ityân-ı beyyineye kâdir olmayıp istihlâf etmeğin fi’l-hakīka mevsûfe-i mezbûreyi yedinde câriye-i memlûkesi olduğu hâlde müteveffâ-yı mezbûr Şahin’e ber-vech-i muharrer-i meşrûh bey‘ ve teslîm etmeyip ve hâlâ min ciheti’l-verâse üzerinde müdde‘î-yi mezbûrun hakkı olmadığına mezbûre Şerife Fâtıma Hâtun’a yemîn teklîf olundukda ol dahi alâ vefki’l-mes’ûl yemîn billâh etmeğin mûcebince müdde‘î-yi mezbûr el-Hâc Hicâzî bilâ beyân bî-vech mu‘ârazadan men‘ olunup ketb şüd.<br><br>Fi’l-yevmi’s-sâbi‘ aşer min şehri Rebî‘ülevvel li-sene mi’e ve elf.<br><br>Şuhûdü’l-hâl: es-Seyyid Süleyman Çelebi b. Seyyid Hasan, es-Seyyid Abdullah Çelebi. Veli, es-Seyyid Mustafa el-mübâşir, Mustafa b. Ömer, İbrahim b. Ahmed, Şahin b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o324"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>