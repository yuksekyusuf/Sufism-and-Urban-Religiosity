﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 215<br>Hüküm no: 229<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arka sakaları yiğitbaşılığına Ramazan b. Hanefi’nin tayin olunması</b><br><br>Hüccet, nasb-ı yiğitbaşı<br><br>Mahmiye-i İstanbul’da Arka sakası tâifesinin du‘âcıları Osman Dede b. el-Hâc İbrahim ve ihtiyârlarından Ali Dede b. Mehmed ve Mehmed b. Ali ve Ahmed b. Abdullah ve Mehmed b. İsmail ve Sadık Dede b. Hızır ve Ömer b. Ali ve Mustafa b. Mehmed ve Hüseyin b. Osman ve Oruç b. Şa‘bân ve Mehmed b. Veli ve Süleyman b. Abdullah ve Hüseyin b. Kâmil ve Ali b. Hacı nâm kimesneler bi-ecma‘ihim meclis-i şer‘-i şerîf-i enver ve mahfil-i dîn-i münîf-i ezherde takrîr-i kelâm ve ta‘bîr ani’l-merâm edip bundan akdem yiğitbaşımız olan Receb b. Dilaver’in evzâ‘ ve etvârından hoşnûd olmayıp müteellim ve müteezzîler olduğumuz ecilden mezbûr Receb def‘ ve işbu bâ‘isü’l-kitâb Ramazan b. Hanefî nâm kimesne ehl-i vukūf ve her vechile hizmet-i mezbûrede istihdâma sezâvâr olmağla intizâm-ı umûrumuz için mezbûr Ramazan’ı yiğitbaşılığımıza ihtiyâr etmişizdir. Merkūm Receb azl ve yerine mezbûr Ramazan yiğitbaşı nasb olunup yedine hüccet verilmek matlûbumuzdur dediklerinde tâife-i mezbûrenin intizâm-ı umûrları için merkūm Receb yiğitbaşılıkdan azl ve yerine muhtârları olan mezbûr Ramazan yiğitbaşı nasb ta‘yîn olunup ol dahi kabûl ve hizmet-i lâzımesin edâya ta‘ahhüd etmeğin mâ-hüve’l-vâki‘ bi’l-ibtigā ketb ü imlâ olundu.<br><br>Fi’l-yevmi’l-hâdî aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Şükrullah Bey b. Mustafa, Abdi Receb b. Hüseyin, Mustafa Çelebi b. el-Hâc Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>