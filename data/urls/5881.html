﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 149<br>Hüküm no: 127<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın bir işinin halli için verdiği meblağı geri almak amacıyla Hüseyin Ağa’ya açtığı davanın sulhla sonuçlandığı</b><br><br>Sulh [ve] ibrâ.<br><br>Bi’l-fi‘il Bosna vâlîsi vezîr-i rûşen-zamîr sa‘âdetlü semâhatlü Osman Paşa yesserallâhu mâ-yetemennâhu ve mâ yeşâ hazretlerinin kapıcılar kethudâlığı hizmetleriyle şerefyâb olan Ahmed Ağa b. Muslu b. Abdurrahman tarafından husûs-ı âti’l-beyâna vekîl olduğu ber-mûceb-i hüccet Mahmud Ağa b. Ahmed ve Ahmed Ağa b. Abdullah şehâdetleriyle şer‘an sâbit olan Hüseyin Ağa b. Ahmed nâm kimesne meclis-i şer‘-i şerîfde bâ‘isü hâze’l-kitâb diğer Hüseyin Ağa b. Ahmed nâm kimesne mahzarında bi’l-vekâle ikrâr ve takrîr-i kelâm edip müvekkil-i mûmâ-ileyh bundan akdem bir husûsun temşiyetiʼçün kendi mâlından bi-tarîkı’r-rüşve mezbûr diğer Hüseyin Ağa’ya bin üç yüz guruş def‘ ve teslîm ol dahi ber-vech-i muharrer yedinden ahz u kabz etmişidi deyü meblağ-ı mezbûru bi’l-vekâle taleb ve da‘vâ eylediğimde merkūm diğer Hüseyin Ağa ba‘de’l-inkâr ben müdde‘âmı isbât sadedinde iken beynimizde muslihûn tavassut edip da‘vâ-yı mezkûremden beni mezbûr diğer Hüseyin Ağa ile an-inkâr dört yüz elli guruş üzerine musâlaha eylediklerinde ben dahi sulh-ı mezbûru kabûl ve bedel-i sulh-ı mezkûr dört yüz elli guruşu yedinden ahz u kabz eylediğimden sonra mâ‘adâya müte‘allika âmme-i de‘âvî ve mutâlebât ve muhâsamâtdan ben bi’l-vekâle mezbûr diğer Hüseyin Ağa’yı ibrâ-i âm ile ibrâ ve ıskāt eylediğimde ol dahi bedel-i sulh-ı mezkûra müte‘allika âmme-i da‘vâdan beni ve müvekkil-i mûmâ-ileyhi ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Kapı kethudâsı iken [Yeğen] Mehmed Ağa b. ( ), Mustafa Ağa b. Receb. Çavuşzâde Mustafa el-mübâşir, Mehmed Ağa b. Hasan, Hüseyin Ağa b. Bektaş, Ahmed Ağa b. Murtaza, Yakub Çelebi b. İbrahim, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5880"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5882"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>