﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 546<br>Hüküm no: 540<br>Orijinal metin no: [79a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah bt. Hüseyin’in Debbağ Ahmed ve kayınvalidesi Ayşe aleyhine açtığı menzil davasında iki yüz elli kuruşa sulh olduğu</b><br><br>250 guruşa Silivrikapısı’nda menzil nizâ‘ı sulhu<br><br>Ma‘rûz<br><br>Sâhibe-i arzuhâl mu‘arrefetü’z-zât Emetullah bt. Hüseyin nâm hatun Haremeynü’ş-şerîfeyn müfettişi müderrisîn-i kirâmdan fazîletlü es-Seyyid Mehmed Zeki Efendi ma‘iyetiyle du‘âhâne-i dâ‘îlerinde akd olunan meclis-i şer‘-i münîrde zikri âtî menzile ale’l-iştirâki’s-seviyy mutasarrıflar olup kendi nefsinden asîl ve kayınvâlidesi Şerife Âişe bt. Ahmed nâm hatun tarafından husûs-ı âtîde vekâleti zâtını ârifân el-Hâc Yahya Efendi b. Abdurrahman ve Osman Ağa b. Ali şehâdetleriyle sâbit olan Debbâğ es-Seyyid Ahmed b. Ahmed muvâcehesinde hâmiş-i arzuhâlde mastûr defter-i vakıfdan muhrec derkenâr nâtık olduğu üzere Haremeyn-i Muhteremeyn Evkāfı müsakkafâtından İstanbul’da Silivrikapısı dâhilinde Arabacı Bâyezid mahallesinde kâin beher şehr on akçe icâre-i müecceleli bir bâb vakıf menzil bâ-temessük-i mütevellî bi’l-icâreteyn taht-ı tasarrufumda iken bin iki yüz on sekiz senesi evâhirinde menzil-i mezkûrun nısfını gāib ani’l-meclis zevcim Ali Ağa b. İsmail’e ve rub‘unu işbu hâzır bi’l-meclis es-Seyyid Mehmed Sadık b. Halil nâm kimesneye ferâğ eder olduğumda zevcim merkūm benimle ölünceye değin geçinmek ve merkūm es-Seyyid Mehmed Sadık dahi beni görüp ve gözetmek şartıyla bâ-re’y-i mütevellî vech-i meşrûh üzere merkūmâna ferâğ ve kasr-ı yed eylediğimden sonra bin iki yüz yirmi senesinde menzil-i merkūmun bâkī kalan rub‘ hissemi dahi kezâlik şart-ı mezkûr ile mezbûr es-Seyyid Mehmed Sadık’a bâ-re’y-i mütevellî ferâğ ve kasr-ı yed etmemle ol-vechile menzil-i merkūm mezbûrân bi’l-münâsafe taht-ı tasarruflarında iken zevcim merkūm Ali Ağa menzil-i mezkûrda nısf hisseyi benim izin ve icâzetim ve haber ve âgâhım yoğiken işbu mezbûr Debbâğ es-Seyyid Ahmed’e ve mezbûr es-Seyyid Mehmed Sadık dahi kezâlik nısf hisse-i mezkûreyi mezbûr es-Seyyid Ahmed’in kayınvâlidesi müvekkile-i mezbûre Şerife Âişe Hatun’a bâ-re’y-i mütevellî eğerçi ferâğ ve kasr-ı yed etmişler olup lâkin ben mezbûrânın ber-vech-i muharrer ferâğlarını mücîze olmadığımdan mâ‘adâ bâlâda mezkûr şartla olan ferâğım sahîh ve mu‘teber olmamağla menzil-i mezkûrdan bâ-re’y-i mütevellî keff-i yedlerine tenbîh olunmak matlûbumdur deyü vakf-ı müşârün-ileyh mütevellîsi hâcegân-ı dîvân-ı hümâyûndan izzetlü Osman Efendi tarafından mürsel vekîli es-Seyyid Mehmed Ağa b. Abdullah hâzır olduğu hâlde da‘vâ eylediğimde onlar dahi cevâbında menzil-i merkūmu sûk-ı sultânîde münâdî yediyle müzâyede olunarak benimle kayınvâlidem müvekkilem mezbûrenin uhdemizde karâr etmekle mutasarrıfları mezbûrân dahi karârı üzere sekiz yüz elli guruş bedel-i makbûza bâ-re’y-i mütevellî fâriğler olup hatta sen dahi ferâğ-ı mezkûrlarını mücîze olmuş idik deyü beni def‘a tasaddî ve ol-vechile beynimizde ba‘de vukū‘i’l-münâza‘a beynimiz tevfîk ve ıslâh olunup müvekkile-i mezbûre ile dâmâdı merkūm es-Seyyid Ahmed kendi mallarından teberru‘an iki yüz elli guruş işbu meclis-i şer‘de bana def‘ ü teslîm ben dahi ahz ü kabz edip menzil-i mezkûra ve bi’l-cümle husûs-ı merkūma ve hukūk-ı sâire-i şer‘iyeye ol dahi teberru‘an bana medfû‘u olan meblağ-ı merkūmun istirdâdına ve hukūk-ı sâire-i şer‘iyeye müte‘allika âmme-i de‘âvî ve kâffe-i mutâlebâtdan herbirimiz bi’l-asâle ve bi’l-vekâle âharın zimmetini şurût-ı müfside ve uhûd-ı mubtıladan ârî ve cebr ü kerhden hâlî ibrâ-i âmm-i sahîh-i şer‘î ile ibrâ ve iskāt ve herbirimiz âharın ibrâsını kabûlle külliyen kat‘-ı münâza‘a ve hasm-ı husûmet eyledik dedikde ol dahi bi’l-asâle ve bi’l-vekâle tasdîk ve mütevellî vekîli hâzır-ı mezbûr dahi menzil-i mezkûru kemâ-fi’s-sâbık bi’l-münâsafe mezbûr es-Seyyid Ahmed ile müvekkilesi kayınvâlidesi merkūme Şerife Âişe Hatun’un zabt ü tasarruflarına re’y eylediğini İstanbul Mahkemesi’nden huzûr.<br><br>Fî 8 Ş sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b546"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>