﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 406<br>Hüküm no: 286<br>Orijinal metin no: [111a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cebehane Ocağındaki büyük yangın tulumbalarının yağlanması için Kasapbaşı tarafından yüz otuz vakıyye don yağı satın alınması</b><br><br>Cebehâne tulumbalarına verilen yağ fermânı.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Cebehâne-i âmirem Ocağında mevcûd kebîr harîk tulumbaların yağlanması için sâbıkı üzere Kasabbaşı tarafında[n] yüz otuz vakıyye revgan-ı don i‘tâsını Ocağ-ı mezkûr Tulumbacıbaşısı Mahmud -zîde kadrühû- bâ-arzuhâl istid‘â etmekden nâşî Hazîne-i âmiremde mahfûz Başmuhâsebe defterlerine nazar olundukda bundan akdem iki yüz on dokuz senesinde zikrolunan tulumbaların mâlîdesi için hâssam Kasabbaşı tarafından ol mikdâr revgan-ı don verilmiş olduğu Başmuhâsebe’den ba‘de’l-ihrâc hâssam Kasabbaşısı Dergâh-ı mu‘allâm kapıcıbaşılarından iftihârü’l-emâcid ve’l-ekârim Mustafa -dâme mecduhû-dan iktizâsı isti‘lâm olundukda şiddet-i şitâ hasebiyle zebh olan ağnam-ı mîrîyyeden içyağı zuhûr etmediğini beyân ile sâbıkı vechile mezkûru’l-mikdâr don yağının mübâya‘a ve i‘tâsı için sen ki Kādî-ı mûmâ-ileyh[sin], sana havâle olunmasını i‘lâm etmekle mezkûru’l-mikdâr don yağını mübâya‘a ve Kasabbaşı-i mûmâ-ileyh[e] i‘tâsı bâbında iftihârü’l-ümerâi ve’l-ekâbir, müstecmi‘u cemî‘i’l-ma‘âlî ve’l-mefâhir, bi’l-fi‘il başdefterdârım Mehmed Emin Behic -dâme ulüvvuhû- telhîs etmekle imdi telhîsı mûcebince amel olunmak bâbında fermân-ı âlî-şânım sâdır olmuşdur. Buyurdum ki: Hükm-i şerîfim vardıkda bu bâbda sâdır olan emrim üzere amel edip dahi ber-vech-i muharrer Kasabbaşı-i mûmâ-ileyhin i‘lâmı mûcebince mezkûru’l-mikdâr don yağını mübâya‘a ve Kasabbaşı-i mûmâ-ileyhe i‘tâsı husûsuna mübâderet eyleyesiz. Şöyle bilesiz alâmet-i şerîfe i‘timâd kılasız.<br><br>Tahrîren fi’l-yevmi’s-sâbi‘-aşer min-Cumâdelâhir sene selâse ve işrîn ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=32282"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32284"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b406"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>