﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 217<br>Hüküm no: 213<br>Orijinal metin no: [41b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fotine bt. Simo isimli kızın Dimitri v. Yuvan ile Manitu? v. Yuvan isimli metrepoliddeki alacaklarını tahsîl için Mehmed Beşe’yi vekîl tayin ettiği</b><br><br>Mahmiye-i İstanbul’da Balat kapısı hâricinde sâkine olan Fotine bt. Simo nâm bikr-i bâliğa-i Nasrâniyyenin vech-i âtî üzere ikrârını ketb ve tahrîr içün nâib taleb olundukda savb-ı şer‘den Mevlânâ Ahmed irsâl olunup zeyl-i kitâbda mastûrü’l-esâmî olan Müslimîn ile mezbûrenin mevzi‘-i mezkûrda sâkine olduğu menzile varılıp akd-i meclis olundukda mezbûre Fotine bâ‘isü’l-kitâb Mehmed Beşe b. Abdullah nâm yeniçeri muvâcehesinde takrîr-i kelâm edip el-ân vilâyet-i Rumeli’nde kasaba-i Ustrumca’da sâkin olan Benli Dürzi demekle ma‘rûf Dimitri v. Yuvan nâm zimmî bana nâmzed olmağın târîh-i kitâbdan bir buçuk yıl mukaddem beynimizde cereyân eden âdetimiz üzere mezkûra üç buçuk miskāl bir altun hâtem def‘ u teslîm edip ol dahi alıp kabz eyledikden sonra mezbûr Dimitri ile hâlâ kasaba-i merkūme nevâhîsinde sâkin olan keferenin metrepolidi olan Manitu? v. Yuvan nâm râhip zimmetlerinde ale’l-iştirâki’s-seviy karz-ı şer‘îden altı bin akçe ve târîh-i mezbûrdan bir sene tamâmına müeccel olmak üzere beynimizde vasfı ma‘lûm ferâce bahâsından bin beş yüz akçe hakkım olup hâlâ mezbûr Dimitri kasaba-i merkūmede tavattun etmekle ben dahi mezkûra def‘ u teslîm eylediğim zikr olunan altun hâtemi mezbûr Dimitri’den ve râhib-i mezkûr ile ale’l-iştirâki’s-seviy zimmetlerinde olan zikr olunan altı bin akçeyi mezbûr Dimitri ile râhib-i mezkûrdan da‘vâ ve taleb ve ahz u kabz ve bana îsâle mütevakkıf olduğu umûrun cümlesine mezbûr Mehmed Beşe’yi vekîl nasb eyledim dedikde ol dahi vekâlet-i mezbûreyi kabûl ve hizmet-i lâzımesini edâya ta‘ahhüd edicek sûret-i hâli mevlânâ-yı mezbûr mahallinde ketb ve tahrîr edip ba‘dehû gelip meclis-i şer‘a ihbâr ve takrîr etmeğin mâ-vaka‘a bi’t-taleb ketb olundu.<br><br>Tahrîren fî-evâsıtı Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Mevlânâ Osman Efendi b. Ali el-kādı, Mustafa Bey b. Abdullah, Yusuf Beşe b. Abdullah, Hasan b. Hüseyin, Piyale b. Abdullah, Osman Efendi b. el-kādı, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=39504"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39506"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>