﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 233<br>Hüküm no: 147<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Zeyrek mahallesinden Asiye bt. Abdullah’ın ahlaksız takımından olduğu ve sürekli uygunsuz hareketlerde bulunduğunun şahitlerle tespit edildiği</b><br><br>Mahmiye-i İstanbul’da Molla Zeyrek mahallesinde sâkine olup merhûm Gümrük emîni Mahmud Ağa’nın kâtibi Muslu Efendi’nin mu‘takası Asiye bt. Abdullah zikr-i âtî töhmetler ile mütteheme ve sû’-i hâl üzere olduğu taraf-ı Saltanat-ı aliyye’ye inhâ olunmağla mezbûrenin keyfiyet-i hâli vukūf-ı tâmmı olan Müslimînden suâl olunup haberleri tahrîr ve hüccet olunmak bâbında bu fakīre hitâben fermân-ı âlî sâdır olmağla imtisâlen-leh mezbûre Asiye’nin keyfiyet-i hâli bî-garaz Müslimînden olup vukūf-ı tâmmı olan mahalle-i mezbûre ahâlîsinden İmâm Abdülkadir Efendi b. Ebûbekir ve Müezzin Mustafa Efendi b. eş-Şeyh Mehmed Efendi ve merhûm Ali Paşa kethudâsı el-Hâc Mehmed Ağa b. Nebi ve es-Seyyid Mehmed Çelebi b. Ali ve Ömer Ağa b. Ali ve Hüseyin Odabaşı b. Derviş ve Hüseyin Çelebi b. Receb ve İbrahim b. Abdullah ve el-Hâc Rıdvan b. Abdullah ve Mustafa Çelebi b. Yusuf ve Hüseyin Çelebi b. Receb ve el-Hâc Musa b. Hüseyin ve el-Hâc Ali b. Ali ve diğer el-Hâc Ali b. Mehmed ve Ali Beşe b. Bayram ve es-Seyyid Abdullah Çelebi b. Ömer ve Sefer Beşe b. Abdullah ve İbrahim Ağa b. Hasan ve el-Hâc Ebûbekir Ağa b. Abdülkerim ve İshak Efendi b. Abdullah ve el-Hâc Abdullah Ağa b. Abdülmennan ve civârında olan el-Hâc Hasanzâde mahallesi imâmı el-Hâc Abdurrahman Efendi b. Hüseyin ve müezzini İbrahim Efendi b. Receb ve ahâlîsinden Mehmed Çelebi b. el-Hâc Ebûbekir ve Yorganî Hasan Çelebi b. Hüseyin ve Pîrî Paşa Câmi‘-i şerîfi imâmı Ahmed Efendi b. Mehmed ve müezzini İbrahim Efendi b. Mehmed ve diğer müezzin Abdülkadir Çelebi b. Abdurrahman ve Manisalı Mehmed Paşa Câmi‘-i şerîfi imâmı Mehmed Efendi b. Ahmed ve Müezzinzâde Ahmed Efendi ve Süleyman Efendi b. Ali ve sâir meclis-i şer‘a hâzırûn olan Müslimînden bâ-fermân-ı âlî istifsâr ve isti‘lâm olundukda fi’l-hakīka mezbûre Asiye ibâdullâhın hürrü’l-asl olan evlâdını ve rakīka olan câriyelerini idlâl ve ahz ve kendi ve şerîkleri yedleriyle diyâr-ı âhara götürüp kendi mülkü olup rakīka olmak üzere âhara bey‘ etdirip her bâr bu ma‘kūle [makūle] töhmet ile mütteheme olmağla gâh mefkūd olup gâh zuhûr eder hatta mukaddemâ mahalle-i mezbûrede sâkine olan işbu hâzıra bi’l-meclis Ayşe bt. Osman nâm hatunun işbu Gonca nâm câriyesini bikr olduğu hâlde beş buçuk sene mukaddem idlâl ve ahz ve Tuncalıya Ahmed yediyle Bursa’ya gönderip kendi mülkü olmak üzere Perihan nâm hatuna ol dahi Soğanlı imâmına bey‘ ve izâle-i bikr etdirip ba‘dehû mezbûre Ayşe habîr olmağla Bursa’ya varıp mezbûre Gonca’yı huzûr-ı hâkimü’ş-şer‘de ba‘de’l-isbât ve’t-tahlîf hükm-i hâkimü’ş-şer‘le imâm-ı mezbûrdan bi’l-istihkāk ahz u kabz edip ve elân yedinde rakīka olmak üzere vâzı‘atü’l-yed olduğu tahmînen on beş yaşında Ayşe nâm bikr-i hürreyi <<mezbûre Asiye altı eşrefî altına iştirâ ve ismini tağyîr ve Belkıs tesmiye>> kendi şerîkesi olan Şerife nâm nassâbe kasaba-i İsmail’den idlâl ve götürüp kendi menzilinde bir müddet imsâk eyledikden sonra mezbûre Asiye altı eşrefî altına iştirâ ve ismini tağyîr ve Belkıs tesmiye edip rakīka olmak üzere elân bey‘ üzere ve mezbûre Asiye’nin bu makūle nassâbelik ve fesâd âdet-i müstemirresi olduğundan mâ‘adâ nâ-mahremden ictinâb dahi olmayıp menzilinde erâzil ve fevâhiş cem‘ edip her bâr hamr ve arak şurb ve çöyür ve tanbûre ile fisk u fücûr üzere olup me’vâ-yı lüsûs ve me’vâ-yı füccâr ve me’vâ-yı zinâ olup sû’-i hâl üzeredir deyü herbiri mezbûrenin muvâcehesinde alâ tarîkı’ş-şehâde haber vermeğin mâ vaka‘a hıfzan li’l-makāl bi’t-taleb ketb olundu.<br><br>Fi’l-yevmi’s-sâmin aşer min-Şa‘bâni’l-mu‘azzam li-sene seb’a ve mie ve elf.<br><br>Şuhûdü’l-hâl: Mehmed Çavuş el-Mübâşir, Mehmed Çelebi b. İdris, Receb Çelebi b. Süleyman, İbrahim Çelebi b. Ahmed, Mustafa b. Şaban.<br><br>Yevmü’l-hâmis fî 3<br><br>Yevmü’l-Cum‘a fî 4<br><br>Yevmü’s-sebt fî 5<br><br>Yevmü’l-ahad fî 6</p>          <br><a title="Önceki sayfa" style="text-decoration:none" href="./ayrmetin.php?idno=28562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o868"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>