﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 165<br>Hüküm no: 143<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mahmud Çavuş’un kölesi Macar asıllı Mehmed’i müdebbire usûlüyle azat etmiş olduğu</b><br><br>Mahmiye-i İstanbul’da Molla Şeref mahallesi ahâlîsinden iken bundan akdem cezîre-i Girid’de vefât eden Mahmud Çavuş b. Abdullah’ın verâseti zevce-i metrûkesi Saliha bt. Hamza ve sulbiye kızı Âişe nâm hatunlara münhasıra olduğu şer‘an sâbite oldukdan sonra mezbûre Âişe meclis-i şer‘-i şerîfde işbu orta boylu sarı kaşlı sarışın a‘verü’l-a‘neyn? Macariyyü’l-asl bâ‘isetü hâze’l-kitâb Mehmed b. Abdülvahab nâm gulâm mahzarında üzerine da‘vâ ve takrîr-i kelâm edip mevsûf-ı mezbûr müteveffâ-yı mezbûrun ile’l-vefât abd-ı memlûkü olup ba‘de vefâtihî irsen mezbûre Saliha ile bana intikāl etmekle mülk-i mevrûsumuz iken mevsûf-ı mezbûr rıkka inkıyâddan imtinâ‘ eder. Suâl olunup ihkāk-ı hak olunmak matlûbumdur dedikde gıbbe’s-suâl mevsûf-ı mezbûr cevâbında müteveffâ-yı mezbûr hayâtında yedinde mülkü ve hakkı olduğum hâlde beni tedbîr-i mutlak ile müdebber edip ba‘dehû fevt oldukda sülüs malı vesâyâsına müsâ‘id olmağla ben bilâ-si‘âyeten hür olup velâ-yı şer‘îden gayrı üzerimde kimesnenin hakkı kalmamışdır deyü def‘ ile mukābele edicek gıbbe’s-suâl ve’l-inkâr mevsûf-ı mezbûrdan def‘-i mezbûrunu mübeyyine beyyine taleb olundukda Dergâh-ı âlî yeniçerilerinen Doksan dokuzuncu Cemâ‘ate mahsûs odada hâlâ odabaşı olan Abdi Beşe b. Rasûl ve mahmiye-i mezbûrede Davudpaşa mahallesinde sâkin Mustafa Çelebi b. Süleyman nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Mahmud Çavuş hayâtında mevsûf-ı mezbûr Mehmed yedinde mülkü ve hakkı olduğu hâlde tedbîr-i mutlak ile müdebber edip ba‘dehû fevt oldukda sülüs mâlı vesâyâsına müsâ‘id olmağla mevsûf-ı mezbûr sâir ahrâr-ı asliyyîn gibi hür olup velâ-yı şer‘îden gayrı üzerinde kimesnenin [hakkı] kalmamışdır biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince mevsûf-ı mezbûrun vech-i muharrer üzere hürriyetine ba‘de’l-hükmi’ş-şer‘î mezbûre ise vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mehmed Çelebi b. Abdullah kethüdâ, Mustafa Çelebi b. el-Hâc Ahmed, Şükrullah Bey b. Mustafa, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2460"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2462"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>