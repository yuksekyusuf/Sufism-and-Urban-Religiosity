﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 330<br>Hüküm no: 328<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Abdullah’ın vefatıyla kızları Havva ve Hatice’ye kalan harap evin satılmasına izin verildiği</b><br><br>İzin<br><br>Mahmiye-i İstanbul’da Cerrâhpaşa kurbünde Şemseddin Ahmed Bey mahallesi ahâlîsinden olup bundan akdem vefât eden Ali b. Abdullah nâm kimesnenin sulbiye sagīre kızları Havva ve Hadîce’nin vâlideleri ve tesviye-i umûrlarına vasiye-i mansûbeleri olup zâtı İbrahim Çelebi b. Mehmed ve el-Hâc İbrahim b. Abdullah nâm kimesneler ta‘rîfleriyle mu‘arrefe olan sâhibet-i hâzihi’l-vesîka Râziye bt. Mehmed nâm hatun meclis-i şer‘-i şerîf-i enverde takrîr-i kelâm ve bast-ı merâm edip sagīretân-ı mezbûretâna babaları müteveffâ-yı mezbûrdan müntakil mahalle-i mezbûrede vâki‘ ma‘lûmü’l-hudûd ve’l-müştemilât bir bâb vakıf menzil müşrif-i harâb ve mâil-i türâb olduğundan mâ‘adâ sagīretân-ı mezbûretân nafaka ve kisveye eşedd-i ihtiyâcla muhtâceler olmağla menzil-i mezbûr bedel-i misliyle âhara ferâğ ve bedeli kabz ve istirbâh ve sagīretân-ı mezbûretânın levâzım-ı zarûriyesine harc ü sarf olunmak evlâ ve enfa‘ olmağla ber-vech-i muharrer ferâğa kıbel-i şer‘den bana izin verilmek matlûbumdur dedikde mezbûre Râziye’nin takrîr-i meşrûhu vâkı‘a mutâbık ve nefsü’l-emre muvâfık olduğu vukūf-ı tâmmı olan sikāt-ı sahîhati’l-kelimâtdan bî-garaz Müslimîn ihbârlarıyla mütehakkık olmağın menzil-i mezbûru ber-vech-i muharrer ferâğa mezbûre Râziye’ye kıbel-i şerî‘at-i garrâdan izin verilip mâ-vaka‘a bi’t-taleb ketb olundu.<br><br>Fî 23 S sene 1153.<br><br>Şuhûdü’l-hâl: Salih Çelebi b. Süleyman, el-Hâc Süleyman b. el-Hâc Mehmed, Mehmed Çelebi b. Ahmed, Abdullah Çelebi b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=6543"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6545"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>