﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 468<br>Hüküm no: 453<br>Orijinal metin no: [94b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın evinin çatısı üzerine eklediği kirişleri kaldıracağını taahhüt ederek Mehmed Emin Ağa b. Hüseyin ile sulh oldukları</b><br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlîlerine imtisâlen zikri âtî husûsun mahallinde keşf ve tahkīki içün savb-ı şer‘-i enverden me’zûnen irsâl olunan Kâtib es-Seyyid Hâfız Ahmed Rızâ Efendi dâ‘îleri hâssa mimarı hulefâsından es-Seyyid Salih ve el-Hâc Mehmed Sâdık halîfeler ile İstanbul’da Süleymâniye kurbünde Taştekneler nâm mahalde [95a] Sarıbâyezid Mahallesi’nde vâki‘ bir tarafdan Bezzâzistanî İbrahim Ağa menzili ve bir tarafdan Parmaklıklı Ali Ağa menzili ve bir tarafdan yine Parmaklıklı el-Hâc İbrahim Ağa menzili ve bir tarafdan tarîk-i âm ile mahdûd ebniyesi mülk ve bahçesi nezâret-i dâ‘îlerinde olan evkāfdan merhûm Sarıbâyezid Vakfı müsakkafâtından bir bâb menzile varup cerîdede mazbûtü’l-esâmî Müslimîn huzûrlarında akd-i meclis-i şer‘-i âlî ettikte menzil-i mezkûra müstakillen mutasarrıf olan sâhib-i arzuhâl es-Seyyid el-Hâc Mehmed Emin Ağa b. es-Seyyid Hüseyin nâm kimesne meclis-i ma‘kūd-ı mezkûrda menzil-i mezkûr ve arasında kâin arsası câmi‘-i şerîf-i merkūm vakfına mukāta‘a-i ma‘lûmeli bir tarafdan Sabuncu Hâfız Mehmed’in veresesi menzili ve bir tarafdan Parmaklıklı Ali Ağa menzili ve bir tarafdan Câbîzâde Ali Efendi menzili ve bir tarafdan ba‘zan câmi‘-i şerîf-i merkūm ve ba‘zan tarîk-i âm ile mahdûd bir bâb menzile müstakillen mutasarrıf ve mâlik olan derûn-ı arzuhâlde mezkûrü’l-ism merkūm Parmaklıklı İbrahim Ağa b. Mehmed nâm kimesne muvâcehesinde câmi‘-i şerîf-mezkûrun imâmı ve vakf-ı merkūmun bi’l-meşrûta mütevellîsi el-Hâc Ali Efendi b. Süleyman nâm kimesne hâzır olduğu hâlde mezbûr el-Hâc İbrahim Ağa’nın ber-vech-i muharrer mutasarrıf olduğu menzilinin bahçesinde köşede kâin kadîm bir bâb kârgîr odasının mimârân-ı mezbûrân mesâhalarıyla tûlen on zirâ‘ çatısının üzerine müceddeden vaz‘ eylediği işbu mu‘âyene olunan dokuz aded kirişlerini verasında kâin benim menzil-i mezkûrumun oda çatısının kalkanlarına mıhlayıp ol vechile benim menzil-i mezkûrumun odasına mazarrâtı olmağla def‘a el-Hâc İbrahim Ağa’ya tenbîh olunmak matlûbumdur deyü da‘vâya tasaddî etmişdim el-hâletü hâzihî muslihûn tavassutuyla beynimiz tevfîk ve ıslâh olunup mezbûr el-Hâc İbrahim Ağa rızâsıyla mârru’z--zikr kârgîr odanın çatısı üzerine müceddeden vaz‘ eylediği kirişlerini kat‘-birle kendi duvarı üzerine müceddeden kalkan vaz‘ıyla zarârını def‘a ta‘ahhüd edüp bu vechile kat‘-ı münâza‘a eyledik deyü ikrâr ve tasdîklerini kâtib-i mezbûr mahallinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelüp alâ-vukū‘ihi inhâ ve takrîr eylediği İstanbul Mahkemesi’nden [huzûr-ı âlîlerine i‘lâm olundu.]<br><br>Fî 21 S sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32878"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32880"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>