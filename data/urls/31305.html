﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 471<br>Hüküm no: 551<br>Orijinal metin no: [81b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcundan dolayı hapis olan Nikola v. Manol’un, ancak tahliye olduğu takdirde borcunu ödeyecebileceği</b><br><br>Ma‘rûz<br><br>Hâmiş-i arzuhâlde mastûr derkenâr nâtık olduğu üzere bâ-i‘lâm iki bin iki yüz kırk guruş husûsu için üç buçuk aydan beri muhzır ağa tomruğunda mahbûs olup arzuhâl eden Nikola v. Manol nâm zimmî meclis-i şer‘-i hatîrde derûn-ı arzuhâlde mastûrü’l-ism Abanis v. Ananya zimmî muvâcehesinde ben ücret ile dellâl olmamla bundan akdem mesfûr Avanis zimmî benimle altmış guruş ücret-i dellâliye mukāvelesiyle malından seksen altı top Ankara şâlîlerini semen-i misliyle âhara bey‘ için bana teslîm ve bey‘e tevkîl etmekle ben dahi ba‘de kabûlü’l-vekâle zikr olunan şâlîleri kabz ve cem‘an üç bin dört yüz kırk guruşa tüccârdan Doniço v. Diyonisi nâm zimmîye bi’l-vekâle bey‘ ve teslîm ve semen-i mezbûrun bin iki yüz guruşunu müşteri-i mesfûrdan ahz ve mersûm Avanis zimmîye teslîm eylediğim esnâda mukāvele olunan ücret-i merkūmeyi tamamen kabz etmemle semen-i merkūmdan bâkī kalan iki bin iki yüz kırk guruşu tahsîl etmek üzere iken müşteri-i mersûm diyâr-ı âhara firâr ve gaybet etmekle mesfûr Avanis zimmî dahi beni Mahmudpaşa mahkemesine ihzâr ve nâibü’ş-şer‘i’l-kavîm olan es-Seyyid Abdullah Râmiz Efendi huzûrunda husûs-ı mezkûru vech-i meşrûh üzere benden da‘vâ ben dahi müdde‘âsını bi-tamâmihî ikrâr u i‘tirâf edip ücret-i mezkûre ile dellâl ve bey‘e vekîl olup mârru’z--zikr şâlîleri firârî-i mesfûra vekâleten bey‘ ve teslîm eylediğime binâen semen-i bâkī-i mezbûru müşteriden alıver deyü şer‘an cebr olunmak iktizâ eylediğini nâib-i mûmâ-ileyh i‘lâm eylediğine mebni târih-i mezbûrdan beri habs olunmuşdum lâkin müşteri-i firârî-i mesfûr ne mahalde [82a] ve ne mekânda olduğu ma‘lûmum olmamağla zafer bulduğumda semen-i bâkī-i mezbûru mersûmdan alıveririm deyip ve mersûm Avanis zimmî husûs-ı mezkûru tasdîk edip lâkin meblağ-ı bâkī-i mezbûru mersûm Nikoli zimmî malından bana zâmin olsun demesi meşrû‘ olmadığı mesfûr Avanis zimmîye ba‘de’t-tefhîm ancak müşteri-i mersûmdan istîfâ-yı semen etmek üzere mesfûr Nikoli zimmîye habisle cebr olunmak iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-23 min-şehr-i Ramazani’l-mübârek sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31304"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31306"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b471"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>