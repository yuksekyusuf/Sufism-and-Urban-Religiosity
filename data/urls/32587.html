﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 187<br>Hüküm no: 161<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kosta ve Vasil’in, Yedikule’deki kasap dükkânı gediğini Hasan Ağa’ya devrettiği</b><br><br>Kasablara taraf-ı vakıfdan izin istid‘âsı<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm-ı mağfiret-nişan Sultan Abdülhamid Hân hazretlerinin evkāf-ı hümâyûnlarından İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden yedinci selhhâneye merbût kasab dükkânlarından İstanbul’da Aksaray kurbünde sebîl karşısında kâin bir bâb kasab dükkânı derûnunda mevcûde beyne’l-esnâf gedik tâ‘bir olunan âlât-ı lâzıme-i ma‘lûmenin nısfı bir kıt‘a arzuhâl hâmişinde mastûr defter-i vakıfdan derkenâr olduğu üzere Yani v. Dimitri nâm zimmînin bâ-temessük-ı mütevellî taht-ı tasarrufunda olup hâlik oldukda sulbî kebîr oğulları Kosta ve Vasil zimmîde âdiyen ba‘de’l-intikāl mersûmân Kosta ve Vasil zimmîler meclis-i şer‘-i münîrde hâlâ hâssa kasabbaşısı hâcegân-ı dîvân-ı hümâyûndan es-Seyyid Ali Efendi tarafından mürsel kasablar kethüdâsı el-Hâc Hasan Ağa b. el-Hâc Osman ve sâir kasab ustaları hâzır oldukları hâlde kasab ustalarından bâ‘isü’l-i‘lâm diğer el-Hâc Hasan Ağa b. el-Hâc Halil nâm kimesne muvâcehesinde her biri asâleten takrîr-i kelâm edüp zikr olunan kasab dükkânı derûnunda mevcûde âlât-ı lâzıme-i mezkûreden ber-vech-i muharrer bize intikāl eden nısf hisseyi bedel-i ma‘lûm ve makbûz mukābelesinde ferağ-ı kat‘î-i mu‘teber ile bâ-re’y-i mütevellî mezbûr diğer el-Hâc Hasan Ağa’ya bi’l-asâle ferağ ve tefvîz eylediğimizde ol dahi ber-vech-i muharrer tefevvüz ve kabûl ve hisse-i tevzî‘ini ustalar ma‘rifetleriyle tamamen ahz etmek üzere ta‘ahhüd edüp [32a] ve fîmâ ba‘d kasab gediği tâ‘bir olunan âlât-ı lâzıme-i mezkûrenin nısfında bizim kat‘an alâka ve medhalimiz kalmamağla mezbûr diğer el-Hâc Hasan Ağa’nın hakk-ı müfavvazı olmuşdur dediklerini mezbûr diğer el-Hâc Hasan Ağa tasdîk edüp lâkin mersûmânın babaları hâlik-i mesfûrun tasarrufunu mübeyyen yedlerinde olan atîk temessük zâyi‘ olmağın nısf-ı âlât-ı mezkûre hâlik-i mesfûrun tasarrufunda olup oğulları mesfûrâna intikāl eylediğini esnâf-ı merkūme kethüdâsı mezbûr el-Hâc Hasan Ağa ile kasab ustalarından Üsküdarî Yani v. Sava ve Tophâneli Nikola v. Kosta ve Hasköylü Nikola v. Panayot zimmîler ihbâr etmeleriyle nısf-ı hisse-i mezkûre babaları hâlik-i mesfûrdan oğulları mersûmâna intikāl eylediğini müş‘ir zâyi‘den bir kıt‘a temessük i‘tâ ve ba‘dehû mersûmânın ferağlarından merkūm diğer el-Hâc Hasan Ağa üzerine tahrîr ve defter-i vakfa ve tasarrufuna taraf-ı vakıfdan izin verilmek bâbında istid‘â-yı inâyet eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 23 Safer sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32586"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32588"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>