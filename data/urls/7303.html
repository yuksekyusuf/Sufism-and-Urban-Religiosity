﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 253<br>Hüküm no: 263<br>Orijinal metin no: [35a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe b. Mansur ile hanımı Zeyneb bt. Abdullah’ın, Osman b. Abdullah’dan satın aldıkları evin Hanife bt. Mehmed’e ait olduğu tespit edildiğinden ödedikleri paranın kendilerine iadesine yapılan tenbih</b><br><br>Ma‘rûz<br><br>İstanbul’da Yenibahçe kurbünde Mi‘mâr Sinan mahallesi ahâlîsinden Mustafa Beşe b. Mansur ile zevcesi Zeyneb bt. Abdullah Mahkeme-i Bâb’da meclis-i şer‘de Osman b. Abdullah muvâcehesinde târih-i i‘lâmdan iki sene mukaddem mezbûr Osman yedinde mevrûs mülk ve hakkı olmak üzere mahalle-i mezbûrede vâki‘ bir tarafdan Bayrakdâr el-Hâc Ali menzili ve bir tarafdan Berber Mustafa menzili ve bir tarafdan ba‘zen Şerife Hatun ve ba‘zen Hâcce Hatun menzilleri ve bir tarafdan tarîk-ı âm ile mahdûd ma‘lûmü’l-müştemilât bir bâb menzilini bey‘-ı bât-ı sahîh-i şer‘î ile işbu bir kıt‘a mübâya‘a hücceti nâtık olduğu üzere ale’l-iştirâki’s-seviy yüz on guruşa bize bey‘ ve temlîk ve teslîm biz dahi ber-vech-i muharrer iştirâ ve temellük ve tesellüm ve kabûl edip semeni olan meblağ-ı mezbûr yüz on guruşu mezbûr Osman’a tamamen edâ ve teslîm ol dahi ba‘de’l-ahz ve’l-kabz ber-vech-i muharrer mülk-i müşterâmız iken târih-i i‘lâmdan altmış gün mukaddem gāibetü ani’l-meclis Hanife bt. Mehmed nâm hatun ceddi merhûm Kurd’un evlâdından olduğunu mezbûre Hanife Hatun meclis-i şer‘de bizim ile mezbûr Osman muvâcehesinde vech-i şer‘î üzere ba‘de’l-isbât ber-vech-i muharrer vakfiyetine hükmolundukdan sonra menzil-i mahdûd-ı mezkûru mezbûre Hanife Hatun yedimizden ahz u kabz etmekle hâlâ mezbûr Osman’a semen deyü medfû‘umuz olan yüz on guruşu mezbûr Osman’dan taleb ederiz deyü herbiri da‘vâ ettikde mezbûr Osman dahi ber-vech-i muharrer ikrâr ve i‘tirâf etmeğin mûcebiyle meblağ-ı mezbûr yüz on guruşu müdde‘iyân-ı mezbûrân Mustafa Beşe ve Zeyneb Hatun’a edâ ve teslîme mezbûr Osman’a tenbîh olunduğu huzûr-ı âlîlerine i‘lâm olundu.<br><br>Fî 14 Recebi’l-ferd sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7302"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7304"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>