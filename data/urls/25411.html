﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 470<br>Hüküm no: 524<br>Orijinal metin no: [64b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Malta’da esir olarak bulunan Yahudi Yosef’in, kendisini esâretten kurtaran Ermeni Sefer b. Bahşi’ye olan diyet borcunu ödemesi</b><br><br>Hüccet-i esir ba‘de’l-ihrâc inkâr ve müdde‘î[nin] müdde‘âsını isbât sûretleri.<br><br>Tüccâr tâifesinden işbu bâ‘isü’s-sifr Kefeli Sefer v. Bahşi nâm Ermeni mahfil-i kazâda Yahûdî tâifesinden olup mukaddemâ cezîre-i Malta’da esir olan Yosef Aynisir? mahzarında üzerine da‘vâ ve takrîr-i kelâm edip târih-i kitâbdan beş ay mukaddem cezîre-i mezbûre Malta’ya ticâret ile varıp mezbûr Yosef cezîre-i mezbûrede Mosi İsbika nâm Efrencin esiri olup mezbûrdan beni altı yüz doksan riyâlî guruşa iştirâ ile ba’del-halâs semen-i mezbûru sana edâ eylerim deyü bana emretmeğin ben dahi emrine binâen merkūmu mezbûr Mosi İsbika’dan altı yüz doksan kıt‘a riyâlî guruş semen-i medfû‘a iştirâ eyledim hâlâ def‘ eylediğim sene-i mezbûru taleb eylediğimde bana edâ ve teslîmden imtinâ‘ eder suâl olunup alıverilmek murâdımdır dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-ı Müslimînden olup târih-i mezkûrda cezîre-i mezbûrede esir olan Ahmed Beşe b. Derviş ve Mustafa Beşe b. Hacı Abdi nâm kimesneler li-ecli’ş-şehâde meclis-i şer‘de hâzırân olup istişhâd olunduklarında fi’l-vâki‘ Yahûdî-i mezbûr Yosef müdde‘î-i merkūm Sefer beni mesfûr Mosi İsbika’dan altı yüz doksan riyâlî guruşa iştirâ ile ba‘de’l-halâs semen-i mezbûru sana edâ eylerim dedi bizim huzûrumuzda emretmeğin vech-i meşrûh üzere emrine binâen altı yüz doksan riyâlî guruş semen-i medfû‘a Yahûdî-i mezbûru müdde‘î-i merkūm Kefeli Sefer iştirâ eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iye eylediklerinde gıbbe ri‘âyet-i şerâ’iti’l-kabûl şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’r-râbi‘ aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Davud Çavuş b. Şaban el-mübâşir, Ali Çavuş b. Rıdvan el-mübâşir, Mustafa b. Mehmed, Hasan Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25410"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25412"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1002"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>