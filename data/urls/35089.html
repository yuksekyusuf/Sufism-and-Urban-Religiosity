﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 503<br>Hüküm no: 436<br>Orijinal metin no: [172-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kömürcü Mustafa’nın Şerbetçi Filibos’a olan borcunu ödemesi</b><br><br>1650 [guru]ş edâya tenbîh<br><br>[Ma‘rûz]<br><br>Şerbetçi taifesinden arzuhâl sâhibi Filibos v. Bratomos zimmî meclis-i şer‘-i münîrde Kömürcü es-Seyyid Mustafa Ağa b. Veliyüddin muvâcehesinde Tersâne-i âmire tüccârlarından arzuhâlde isimleri mastûr Oseb v. İsteban ve Agop v. Karabet zimmîler hâzır oldukları hâlde bâ-temessük-i mütevellî bi’l-icâreteyn müstakıllen mutasarrıf olduğum mahrûse-i Galata’ya muzâfe kasaba-i Kasımpaşa’da Câmi‘-i kebîr mahallesinde Lonca sokağında kâin ma‘lûmü’l-hudûd bir bâb vakıf kömürcü mağazası müştemilâtından olup fevkınde olan iki bâb odanın birinde hâzırân-ı mersûmândan mesfûr Oseb zimmî beher şehr otuz beşer guruş ve diğerinde dahi mesfûr Agop zimmî beher şehr elli ikişer buçuk guruş kirâ ile bin iki yüz elli altı senesi Zilka‘detü’ş-şerîfesi gurresinden i‘tibâr ile yirmi iki aydan berü müşâhereten müstecirlerim olup mezbûr es-Seyyid Mustafa Ağa tarafımdan bi’l-vekâle zikr olunan odaların kirâ-yı mezkûrelerinden müddet-i mezkûrede müstecirlerim hâzırân-ı mersûmândan mâh be-mâh cem‘an makbûzu olan bin dokuz yüz yirmi beş guruşun iki yüz yetmiş beş guruşunu kabz ü istifâ etmemle bâkīsi olup yedinde kalan bin altı yüz elli guruşu mezbûr es-Seyyid Mustafa Ağa’dan hâlâ taleb ederim deyü hâzırân-ı mersûmân tasdîkleriyle da‘vâ ettikde mezbûr es-Seyyid Mustafa Ağa dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin alâ-mûcebi i‘tirâfihâ meblağ-ı bâkī-i merkūm bin altı yüz elli guruşu müdde‘î-i mersûm Filibos zimmîye def‘ ü teslîme mezbûr es-Seyyid Mustafa Ağa’ya tenbîh olunduğu İstanbul Mahkemesi’nden huzûr[-ı âlîlerine i‘lâm olundu]<br><br>Fî 9 N sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35088"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35090"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>