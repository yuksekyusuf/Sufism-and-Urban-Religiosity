﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 442<br>Hüküm no: 545<br>Orijinal metin no: [99b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ivaz Efendi Vakfı Mütevellisi Ahmed Ağa’nın Nikola aleyhindeki alacak iddiası</b><br><br>Merhûm Ivaz Efendi Evkāfı’nın bi’l-fi‘il mütevellîsi olan Ahmed Ağa b. Mustafa nâm kimesne meclis-i şer‘î‘at-i şerîfe-i garrâda menzil-i âti’l-beyâna vâzı‘atü’l-yed olan sagīre Nikola nâm Nasrâniye muvâcehesinde takrîr-i da‘vâ edip umûr-ı tevliyet-i evkāf-ı mezkûreyi görmeğe kāimmakāmım olan Mehmed Çelebi b. Hasan nâm kimesne târîh-i kitâbdan beş sene mukaddem mezbûre sagīrenin akāribinden Nikola v. Penko nâm zimmîye mâl-ı evkāf-ı mezbûreden idâne ve teslîm edip ol dahi yedinden istidâne ve kabz eylediği yetmiş kıt‘a esedî guruşu mukābelesinde merkūme sagīre rızâsıyla yedinde mülkü ve hakkı olan mahmiye-i mezbûrede Çakırağa mahallesinde vâki‘ bir tarafdan Topal Yamandi ve bir tarafdan Yağcı demekle ma‘rûf zimmîler mülkleri ve iki tarafdan tarîk-i âm ile mahdûd fevkānî bir bâb oda ve bir mikdâr havluyu müştemil menzilini merkūm Mehmed Çelebi’ye fârigan ani’ş-şevâgil rehin ve teslîm edip ol dahi irtihân ve tesellüm eyleyip hattâ mezbûre sagīre menzil-i mahdûd-ı mezkûr vech-i muharrer üzere rehin olduğunu mahzar-ı Müslimînde ikrâr dahi eylemiş idi, suâl olunup icrâ-i hak olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda mahmiye-i mezbûre mahallâtından [100a] Avcıbey mahallesi sâkinlerinden Şa‘bân Efendi b. Mustafa ve Mahmud b. Yusuf nâm kimesneler li-ecli’ş-şehâde meclis-i şer‘-i şerîfe hâzırân olup istişhâd olunduklarında fi’l-hakīka mezbûre sagīre târîh-i mezkûrda menzil-i mahdûd-ı mezkûru vech-i muharrer üzere rehin olduğunu bizim huzûrumuzda ikrâr ve bizi işhâd eylemiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyet-i şerâiti’l-kabûl şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fî 11 min-şehri Ramazani’l-mübârek sene 1081.<br><br>Şuhûdü’l-hâl: Kara Mehmed Çelebi b. ( ), Hüseyin b. ( ), Mehmed b. Mahmud, Hüseyin b. Süleyman, Ömer Ağa b. Mehmed el-Hammamî.</p>          <br><a title="Önceki sayfa" style="text-decoration:none" href="./ayrmetin.php?idno=2862"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2864"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b442"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>