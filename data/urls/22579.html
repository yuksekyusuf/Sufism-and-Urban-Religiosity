﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 267<br>Hüküm no: 383<br>Orijinal metin no: [37a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duhanî İspiro v. Yasef’in eski ortağı Duhanî Manol v. Dimitri’den beş yüz iki guruş alacağı olduğu</b><br><br>Arzuhâl eden Duhânî İspiro v. Yasef v. Yani nâm zimmî tarafından meblağ-ı âti’z-zikri taleb [ve] da‘vâ ve ahz u kabza ve kendiye teslîme vekîl-i müseccel-i şer‘îsi Abraham v. Şirin nâm zimmî Galata Bâb Mahkemesi’nde meclis-i şer‘de derûn-ı arzuhâlde mersûmü’l-ism şerîki Duhânî Manol v. Dimitri nâm zimmî muvâcehesinde müvekkilim mersûm İspiro zimmî mersûm Manol zimmî ile fâide-i hâsılası beynlerinde münâsafaten olmak üzere Galata’da Karaköy’de Haffâflar Sûku nâm mahalde vâki‘ bir kıt‘a duhâncı dükkânında duhân bey‘ u şirâsında bir müddet şerîk olup fesh-i akd-i şirket-birle târih-i i‘lâmdan bir ay mukaddem mahâll-i merkūmda keresteci dükkânında mahzar-ı şuhûdda hesâblarıını sahîhan rü’yet eylediklerinde müvekkilim mersûmun mesfûr Manol zimmî zimmetinde gerek re’s-i mâldan ve gerek fâide-i hâsıladan nısf hissesine isâbet eden cem‘an beş yüz iki guruş alacak hakkı zuhûr edip hattâ ol kadar guruşu müvekkil-i mesfûr el-yevm zimmetinde deyni olduğunu mahzar-ı şuhûdda tâyi‘an ve kat‘iyyen ikrâr ve işhâd dahi etmekle hâlâ meblağ-ı mezkûr beş yüz iki guruşu mersûm Manol zimmîden bi’l-vekâle taleb ederim deyü ba‘de’d-da‘vâ ve’l-inkâr müdde‘î-i vekîl-i mersûm Abraham zimmî ber-vech-i muharrer müdde‘âsını lede’t-tezkiye makbûlü’ş-şehâde idükleri ihbâr olunan Keresteci Anaştaş v. Abraham ve Mali v. Yasef nâm zimmîler şehâdetleriyle mersûm Manol zimmî muvâcehesinde vech-i şer‘î üzere isbât etmeğin mûcebince meblağ-ı mezkûr beş yüz iki guruşu müvekkil-i mesfûr İspiro zimmî için vekîl-i müdde‘î-i mersûm Abraham zimmîye edâ ve teslîme mersûm Manol zimmîye tenbîh olunduğu mübâşirleri Abdülkerim Çavuş kulları yediyle huzûr-ı âlîlerine i‘lâm olundu.<br><br>Fî 27 Receb sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22578"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22580"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>