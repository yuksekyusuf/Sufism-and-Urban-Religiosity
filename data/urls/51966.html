﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 531<br>Hüküm no: 1036<br>Orijinal metin no: [99a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kaçak kölelerin satış ücretlerinin devlete ait olduğu</b><br><br>Mefâhirü’l-kuzât ve’l-hükkâm me‘âdinü’l-fezâyil ve’l-kelâm müzâhiru’ş-şerâyi‘ ve’l-ahkâm Kocaeli mukāta‘ât müfettişi vilâyet-i mezbûre kadıları -zîde fazluhüm- tevkî‘-i refî‘-i hümâyûn vâsıl olıcak ma‘lûm ola ki Yusuf nâm kimesne Dergâh-ı sa‘âdetime gelip arzıhâl sunup Kocaeli sancağında vâki‘ mensûh piyâde yerlerin ve sâirde ahz olan abd-i âbıkın füruht-ı mîrînin müjdesin sâhib-i arza hâsıl kayd olmağla ba‘zı zu‘emâ ve erbâb-ı tîmar ve çavuşlar ve sancakbeyleri ve subaşıları füruht dahi bizimdir deyu vilâyet defterine muhâlif dahl ve ta‘arruz etmekle mîrîye küllî gadr etmekden hâlî değillerdir men‘ ve def‘ olunmak bâbında emr-i şerîf ricâ ederim deyu bildirdi buyurdum ki hükm-i şerîfimle vardıkda husûs-ı mezbûra mukayyed ve bî-garaz ahâlî-i vukūfdan hak ve adl üzre teftîş ve tefahhus edip göresiz fi’l-vâki‘ kazıyye i‘lâm olunduğu gibi olup livâ-i mezbûrede vâki‘ mensûh yerlerinde ve gayrıda ahz olan abd-i âbıkın füruht mîrînin iken ol makūle erbâb-ı tîmar ve zu‘emâ ve çavuşlar ve sancakbeyi ve kethüdâları ve subaşıları füruht etmek istedikleri mukarrer ise men‘ ve def‘ edip min-ba‘d kānûn-ı kadîmeye muhâlif ettirmeyip ahz olan abd-i âbıkın müjdesin cânib-i mîrîden sâhib-i arza verip müddet-i örfiyyesin tamâm oldukdan sonra şart-ı iltizâmı üzre cânib-i mîrîden füruht ettirip hâsıl olan akçesin bi’t-tamâm ve’l-kemâl mîrî için emîn-i mezbûra zabt ve kabz ettirip sâir emvâl-i hâssa ile Der-i sa‘âdetime irsâl ve Hızâne-i âmire idhâl ettirip emr-i şerîfime muhâlif bî-vech dahl etmek isteyen subaşıları ve sâirlere mufassal ve meşrûh yazıp bildiresin husûs-ı mezbûrda mukayyed olup emr-i âhar irsâline muhtâc eylemeyesin şöyle bilesin alâmet-i şerîfeye i‘timâd kılasın. Tahrîren fi’l-yevmi’l-âşir şehri Ramazâni’l-mübârek sene elf. Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=51965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b531"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o706"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>