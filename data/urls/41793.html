﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 301<br>Hüküm no: 263<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Siko v. İstiko’nun kardeşlerinin çocukları ile miras hususunda her hangi bir alacak vereceklerinin kalmadığı</b><br><br><<Vilâyet-i Anadolu’da Eğin kazâsına tâbi‘ Kemerkâb nâm karye ahâlîsinden Yazluk v. David ve Serkiz v. Musak>><br><br>Vilâyet-i Rumeli’nde Premedi kazâsına tâbi‘ Örnik nâm karye’den olup hâlâ mahmiye-i İstanbul’da Sultân Mehmed kurbünde müsâfiren sâkin tavukçu tâifesinden Siko v. İstiko nâm zimmî meclis-i şer‘-i hatîr-i lâzımü’t-tevkīrde işbu sâhibeyi’r-rakīm li-ebeveyn karındaşlar oğulları Rosta ve Dimitri veledeyn Zoto nâm zimmîler muvâcehelerinde ikrâr-ı tam ve takrîr-i kelâm edip mezbûrân Rosta ve Dimitri’nin babaları mezbûr Zoto ile ben li-ebeveyn karındaşlar olup babamız ve anamız hâlik oldukda babamızdan ve anamızdan bize isâbet eden hissemizi karındaşım mezbûr Zoto ile hayâtında beynimizde iktisâm edip her birimizin âhar üzerinde mâl-ı mîrâsa ve sâir ahz u i‘tâya müte‘allıka bir vechle hak ve alâkamız kalmamağın bu vech üzere babamız ve anamız mîrâsına ve sâir hukūka müte‘allıka âmme-i de‘âvî ve mutâlebâtdan ben mezbûrân Rosta ve Dimitri’nin zimmetlerini ibrâ ve iskāt edip anlar dahi ber-vech-i muharrer benim zimmetimi ibrâ ve iskāt eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 27 min-Rebî‘ülevvel sene 1116<br><br>Şuhûdü’l-hâl: Veli Efendi kâtib, Mehmed Efendi kâtib, Mustafa Efendi kâtib, Ömer Efendi kâtib, el-Hâc Yusuf.<br><br>Koço v. Razko, İstiko v. Doko, Rosto v. Rodo, Koço v. Dodri, Riko v. Çeko, İsteyo v. Luko, Roder v. Miço.</p>          <br><a title="Önceki sayfa" style="text-decoration:none" href="./ayrmetin.php?idno=41792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>