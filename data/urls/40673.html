﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 401<br>Hüküm no: 394<br>Orijinal metin no: [56b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Palaş v. Mihal’in mülk menzilini on yedi guruşa Panayot v. İstemat’a rehin verip bir yıllığına on sekiz guruşa kiraladığı</b><br><br>Mahmiye-i İstanbul’da Kumkapı kurbünde Muhsine Hâtun mahallesi sükkânından Palaş v. Mihal nâm zimmî meclis-i şer‘-i hatîr-i lâzimü’t-tevkīrde mahalle-i mezbûreye karîb Çadırcı Ahmed mahallesi sâkinlerinden hâmilü hâze’l-kitâb Panayot v. İstemat nâm [zimmî] mahzarında tav‘an ikrâr ve i‘tirâf edip zikri âtî akdin sudûruna değin silk-i mülkümde münselik olup mahalle-i mezbûrede vâki‘ bir tarafdan Kürkçübaşı Evkāfı’ndan Hayyât Andreya nâm zimmî tasarrufunda olan menzile ve bir tarafdan yine vakf-ı mezbûrdan olup Şervan v. ( ) nâm Ermeni tasarrufunda olan menzile ve iki tarafdan tarîk-ı âmma müntehî olup tahtânî ve fevkānî büyût-ı adîdeyi müştemil olan cemî‘ mülk menzilimi kâffe-i hukūk ve merâfıkı ile merkūm Panayot’a yüz on yedi kıt‘a riyâlî guruşa tarafeynden îcâb ve kabûlü hâvî bey‘ ile bi-tarîkı’l-istiğlâl bey‘ ve teslîm edip ol dahi iştirâ ve tesellüm ettikden sonra semen-i merkūmu bana tamâmen def‘ ve teslîm ben dahi ahz u kabz eyleyip ba‘de’t-tahliye ve’t-tekābuz menzil-i mahdûd-ı mezkûru târih-i kitâbdan bir sene tamâmına değin on sekiz kıt‘a riyâlî guruşa bana îcâr ve teslîm ben dahi istîcâr ve tesellüm eyledim dedikde mukırr-ı mezbûru minvâl-i meşrûh üzere cârî ve sâdır olan ikrârında el-mukarru lehü’l-mezbûr vicâhen ve şifâhen tahkīk ve tasdîk ettikden sonra bâyi‘-i mezbûrun karîbi olup medîne-i Üsküdar kazâsı muzâfâtından nefs-i Karamürsel kasabası sükkânından olan Kurd Yazıcı v. Manol nâm [zimmi] derk-i menzil-i mezkûr ile icâre-i merkūmeye tarafeynden emr ve kabûlü hâviye kefâlet-i sahîha-i şer‘iyye ile kefîl olmağın mâ-hüve’l-vâki‘ bi’t-taleb ketb olunup merkūm Panayot yedine def‘ olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Efendi [b.] Davud el-imâm, Mehmed Çelebi b. Davud el-mütevellî, Mehmed Çelebi b. Osman, Hâcı Ali b. Receb el-müezzin, Halil Halîfe b. Musa el-müezzin, el-Hâc Ahmed b. Abdullah, Mustafa b. İsmail.</p>          <br><a title="Önceki sayfa" style="text-decoration:none" href="./ayrmetin.php?idno=40672"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40674"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o856"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>