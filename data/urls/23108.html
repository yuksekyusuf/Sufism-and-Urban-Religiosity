﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 132<br>Hüküm no: 194<br>Orijinal metin no: [85-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İlyazer v. Sahak’ın Nikola’daki alacak davasında sulh bedeli karşılığında anlaşma sağlandığı</b><br><br>Havâss-ı aliyye kazâsına tâbi‘ kasaba-i Hasköy’de sâkin Edirne cemâ‘atinden İlyazer v. Sahak nâm Yahûdî tarafından sulh-i câi’z-zikri ikrâra vekîl olup hasm-ı şer‘-î câhid mahzarında Mehmed b. Abdullah ve Menahim v. Kalef şehâdetleri ile şer‘an vekâleti sâbite olan Menahim v. Mihail nâm Yahûdî vekîl meclis-i şer‘-i hatîr-i lâzımü’t-tevkīrde işbu hâmilü’s-sifr Nikola v. Uyoryo nâm zimmî muvâcehesinde bi’l-vekâle ikrâr-ı tâm ve takrîr-i kelâm edip müvekkile-i mesfûr İlyazer’in merkūm Nikola zimmetinde cihet-i deyn-i şer‘îden yüz on sekiz buçuk kıt‘a riyâlî guruş-ı kebîr hakkı olup bundan akdem meblağ-ı mezbûru merkūm Nikola’dan taleb ve da‘vâ eylediğimde vermekde ta‘allül etmekle beynimizde münâza‘ât-ı kesîre ve muhâsamât-ı şedîde cereyân etmiş idi. El-hâletü-hâzihî beynimizde muslihûn tavassut edip meblağ-ı mezbûrdan beni an-ikrâr sekiz bin akçe üzerine inşâ ve akd-i sulh eylediklerinde ben dahi sulh-i mezbûru kabûl ve bedel-i sulh olan meblağ-ı mezbûr sekiz bin akçeyi mersûm Nikola yedinden bi’t-tamam ve’l-kemâl alıp kabz edip meblağ-ı mâ‘adâ da‘vâsından merkūm Nikola’nın vekîl bi’l-mâl olan hazır bi’l-meclis Yani v. Miho ve Yorgi v. Nikola ve Kiryazi v. Lisar nâm zimmîler ibrâ-i âmm-ı kātı‘u’n-nizâ‘ ile ibrâ ve ıskāt eyledim, min-ba‘d merkūmûn zimmîler ile da‘vâ ve nizâ‘ım kalmadı, sudûr dahi ederse lede’l-hükkâmi’l-kirâm istimâ‘ olunmaya dedikde gıbbe’t-tasâdiki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’s-sâlis ve’l-işrîn min-Şevvali’l-mükerrem sene isneteyn ve seb‘în ve elf.<br><br>Mustafa Ağa b. Sinan, Ali Bey b. Hızır, Mehmed Çavuş b. Ali, es-Seyyid Mehmed Çelebi b. Mustafa, Mehmed Bey b. Ebîbekir, Mahmud Çelebi b. Mehmed, Mehmed Beşe b. Ali, İbrahim b. Dilaver, Yani v. Yorgi ve gayruhum mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=23107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o222"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>