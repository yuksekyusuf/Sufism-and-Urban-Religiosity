﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 284<br>Hüküm no: 319<br>Orijinal metin no: [41a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Azarya v. Benli’nin, kiracısı olduğu sabun dükkânının icaresi feshedildikten sonra kiralayan Yuvan v. Sava’nın dükkânı boşaltıp kendisine teslim etmesi talebiyle açtığı davanın hukuksuz bulunarak reddedildiği</b><br><br>Ma‘rûz<br><br>Sabuncu tâifesinden Azarya v. Benli zimmî meclis-i şer‘-i hatîrde yine tâife-i mezkûreden Yuvan v. Sava zimmî muvâcehesinde derûn-ı arzuhâlde mezkûr Arpa İskelesi’nde vâki‘ ma‘lûmü’l-hudûd iki bâb sabuncu dükkânları mukaddemâ benim taht-ı icâremde ve gediği sahibi iken ben diyâr-ı âhara gitmekle dükkânlar-ı mezkûrların sahibleri Hacı Receb oğlu Hacı Mustafa nâm kimesneler dükkânlar-ı mezkûrlarını târih-i i‘lâm senesi Muharremi’l-harâm’ı gurresinden işbu merkūm Yuvan ile karındaşı gāib ani’l-meclis Anaştaş zimmîlere yedlerindeki hüccet-i şer‘iye mantûkunca senevî icâre-i ma‘lûme ile îcâr etmekle benim icârem münfesiha olup ancak ben mukaddemâ dükkânlar-ı mezkûrların müste’ciri ve gediği sahibi olup ve binâsında dahi masrûfum olmağla merkūm Yuvan zimmî dükkân-ı mezkûru tahliye ve bana teslîmine tenbîh taleb ederim deyü olan da‘vâsında takrîr-i meşrûhu üzere zikrolunan dükkânlar mezbûrân Hacı Receb ve oğlu Hacı Mustafa’nın olduğunu ve mezbûrân Hacı Receb ve oğlu Hacı Mustafa zikrolunan dükkânları ber-vech-i muharrer merkūm Yuvan zimmî ve karındaşına îcâr ve kendinin icâresi münfesiha olduğunu ikrârından sonra dükkânlar-ı mezkûrların mukaddemâ gediği benim olmağla taleb ederim deyü olan da‘vâsı sahîha olmamağla hasmı mesfûr Yuvan zimmîye şer‘an suâl dahi teveccüh etmeyip müdde‘î-i merkūm bî-vech-i şer‘î mu‘ârazadan men‘ olunduğu Bâb’dan huzûr-ı âlîlerine i‘lâm [olundu] fermân men-lehu’l-emrindir.<br><br>Fî 7 Şa‘bâni’l-mu‘azzam sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>