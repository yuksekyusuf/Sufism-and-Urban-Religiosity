﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 342<br>Hüküm no: 324<br>Orijinal metin no: [45b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Hüseyin’e Cafer Ağa b. Ahmed’e olan borcunu ödediğini ispat etmesi için süre verildiği</b><br><br>Mahmiye-i İstanbul’da Kâtib Şemseddin mahallesinde sâkin bâ‘isü’r-rakīm Ca‘fer Ağa b. Ahmed nâm [kimesne] meclis-i şer‘-i hatîr-i lâzimü’t-tevkīrde Mehmed Çelebi b. Hüseyin mahzarında da‘vâ ve takrîr-i kelâm edip mezbûr Mehmed Çelebi[’ye] târih-i kitâbdan bir buçuk ay mukaddem malımdan elli beş bin akçe ikrâz ve teslîm ol dahi yedimden iktirâz ve kabz eyleyip hâlâ taleb eylediğimde meblağ-ı mezbûru bana edâda te‘allül etmeğin suâl olunup alıverilmesi matlûbumdur dedikde gıbbe’s-suâl mezbûr Mehmed Çelebi cevâbında fi’l-vâki‘ müdde‘î-i mezbûr Ca‘fer Ağa yedinden vech-i muharrer üzere târih-i mezbûrda meblağ-ı mezbûr elli beş bin akçe iktirâz ve kabz eylemişidim deyu ikrâr edip lâkin meblağ-ı mezbûr elli beş bin akçeyi tamâmen yine kendiye edâ ve teslîm edip zimmetimde müdde‘î-i mezbûra deynim kalmamışdır deyu def‘le mukābile edicek akībe’l-istintâk ve’l-inkâr mezbûr Mehmed Çelebi’den def‘-i mezbûrunu mübeyyine beyyine taleb olundukda ityân-ı beyyine için istimhâl etmeğin mehl-i şer‘î ile imhâl olundu mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Mustafa Çavuş el-mübâşir, Hâcı Ca‘fer b. Mustafa, Hâcı Osman, Mehmed Çelebi b. Haydar, Osman Beşe çukadâr, İsa Bey b. Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b342"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o867"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>