﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 208<br>Hüküm no: 141<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait Ayasofya-i kebir mahallesindeki evin Mustafa b. Abdullah tarafından kiralanması</b><br><br>Vazaha’l-emrü hasbemâ hürrire fîhi zeberahü’l-fakīru ileyhi subhânehû Abdürrezzak b. Halil el-me’mûr bi-müfettişi’l-evkāf -ufiye-anhümâ-<br><br>Mahrûse-i İstanbul’da Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân Hasan Bey b. Mehmed nâm bevvâb-ı sultânî mahfil-i kazâda işbu sâhibü’l-kitâb Mustafa b. Abdullah nâm kimesne mahzarında ikrâr ve takrîr-i kelâm edip evkāf-ı mezbûreden Ayasofya-i kebîr mahallesinde vâki‘ lede’l-ahâlî ma‘lûmü’l-hudûd olup fevkānî ve tahtânî büyût-ı müte‘addide ve matbah ve bi’r-i mâyı ve altında üç bâb dükkânları müştemil olan menzil hâlâ mahlûl olmağın mezkûr Mustafa altı bin akçe icâre-i mu‘accele ve yevmî altı akçe ücret-i müeccele ile akd-i icâreye tâlib oldukda menzil-i mezbûru târîh-i kitâbdan vech-i meşrûh üzere yevmî altı akçe ücret ile mezkûr Mustafa’ya îcâr eyleyip ol dahi kabûl ve istîcâr eyledikden sonra ücret-i mu‘accele-i mezbûreyi mezkûr Mustafa yedinden bi’t-tamâm vakf için alıp kabz eyledim. Mâdâm ki ta‘yîn olunan ücret-i müeccelesin mâh be-mâh cânib-i vakfa edâ ve teslîm eyleye tasarrufuna kimesne mâni‘ olmaya dedikde ba‘de’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Tahrîren fî-evâili âhiri’r-rebî‘ayn li-sene selâse ve ışrîn ve elf.<br><br>Şühûdü’l-hâl: Mevlânâ Ebubekir b. Ramazan, Mehmed b. Ahmed, Mustafa Bey b. ( ), Ali b. Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11471"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11473"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o776"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>