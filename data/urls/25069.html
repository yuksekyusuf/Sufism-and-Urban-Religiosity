﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 228<br>Hüküm no: 182<br>Orijinal metin no: [22a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey b. Ahmed’in Mustafa Çelebi b. Osman’a olan borcunun vadesinin dolması</b><br><br>Dârü’l-hilâfeti’l-aliyye Kostantıniyyeti’l-mahmiyede tüccâr tâifesinden Mehmed Bey b. Ahmed meclis-i şer‘-i şerîf-i enver ve mahfil-i dîn-i münîf-i ezherde Mustafa Çelebi b. Osman mahzarında takrîr-i da‘vâ edip târih-i kitâb senesinden beş ay mukaddem semenleri sene-i mezbûre Şa‘bânı’nın on üçüncü gününe mü’eccel olmak üzere her biri beşer riyâlî guruş olmak üzere mezbûr Mustafa Çelebi silk-i mülkümde olan beş Şam alacasını iştirâ ve kabz edip el-yevm mezbûr Şa‘bân’ın on üçüncü günü yevm-i ahad olup ecel hulûl etmekle meblağ-ı mezbûru taleb ederin, suâl olunsun dedikde gıbbe’s-suâl mezbûr Mustafa Çelebi cevâbında fi’l-vâki‘ târih-i kitâbdan beş ay mukaddem zikrolunan alacaları semenleri yevm-i mezbûra mü’eccel olmak üzere her biri beşer riyâlî guruşa mezbûrdan iştirâ ve kabz eyledim idi, lâkin hilâl-i Şa‘bân erbi‘a gecesi görülmekde ecel-i mezbûr el-yevm hulûl etmemişdir deyü hulûlünü inkâr eyledikde müdde‘î-i mezbûrdan müdde‘âsını mübeyyin beyyine taleb olundukda udûl-i ricâl-i Müslimînden olup mahmiye-i mezbûrede Silivrikapısı kurbünde İbrahim Paşa mahallesinde sâkin Ali Bey b. Mehmed ve Çukurhamam kurbünde sâkin Muharrem Beşe b. Hüseyin ve medîne-i Ebî Eyyûb Ensârî mahallâtından Defterdâr Mahmud Efendi mahallesi sükkânından Kenan b. Abdullah ve Kayıkçı Hüseyin Beşe b. Mehmed ve Karadeniz Ereğlisi’nden Ali b. Veli nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında mezbûr Ali Bey evvelâ fi’l-vâki‘ târih-i kitâbdan on üç gün mukaddem sâlise gecesi Silivrikapısı hâricinde kubeyl-i mağribde havada gaym olduğu hâlde re’yü’l-ayn hilâl-i Şa‘bânı gördüm ve mezbûr Muharrem Beşe dahi fi’l-vâki‘ târih-i kitâbdan on üç gün mukaddem sâlise gecesi kubeyl-i mağribde Sultan Mehmed Han Câmi‘-i şerîfinin şimâl tarafında havada gaym olduğu hâlde re’yü’l-ayn hilâl-i Şa‘bânı gördüm ve mezbûrân Kenan ve Hüseyin Beşe dahi târih-i kitâbdan on üç [gün] mukaddem sâlise gecesi ba‘de’l-mağrib zikrolunan Defterdâr Mahmud Efendi mahallesinde hilâl-i Şa‘bânı havada gaym olduğu hâlde re’yü’l-ayn gördük ve mezbûr Ali dahi fi’l-vâki‘ târih-i kitâbdan on üç gün mukaddem sâlise gecesi kubeyl-i mağribde Karadeniz Ereğlisi burnunda havada gaym olduğu hâlde re’yü’l-ayn hilâl-i Şa‘bânı gördüm deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’iti’’l-kabûl şehâdetleri makbûle olmağın hilâl-i Şa‘bân sâliseden olup ecel-i mezbûr hulûl eylediğine ba‘de’l-hüküm mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Şa‘bâni’l-mu‘azzam sene isnâ ve seb‘în ve elf<br><br>Şuhûdü’l-hâl: Mefharu’l-müderrisîn el-Hâc Mustafa Efendi, Fahrü’l-müderrisîn Kadri Efendi el-Bursa, Keşfî Mustafa Efendi b. Muharrem, Mehmed Efendi b. Abdülkadir, Muharrirü’l-hurûf Ahmed Bakizâde.</p>          <br><a title="Önceki sayfa" style="text-decoration:none" href="./ayrmetin.php?idno=25068"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25070"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1045"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>