﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 212<br>Hüküm no: 323<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe'nin kardeşi Ali Beşe'yi mallarını alıp satması için vekil tayin ettiği</b><br><br>Vilâyet-i Anadolu’dan Çorum nâm şehirde Yavru Turna mahallesi sükkânından Ali Beşe b. Ma‘den nâm kimesnenin karındaşı Hasan Beşe meclis-i şer‘-i hatîrde medîne-i Üsküdar muzâfâtından Adalar nâhiyesi tevâbi‘inden Kartal karyesi ahâlîsi mahzarlarında takrîr-i kelâm ve bast ani’l-merâm edip karındaşım mezbûr Ali Beşe karye-i mezbûrede bağ ve sâir mülk ve mâl ıtlâk olunur şeyler ahz u kabzına ve bey‘ine ve tarafına îsâle beni vekîl ve nâib-i menâb nasb ü ta‘yîn etmekle el-hâletü hâzihî ben dahi karındaşım mezbûrun isnâd eylediğini ahz u kabz ve bey‘ murâd eylediğimde karye-i mezbûre ahâlîsi mâni‘ olurlar, suâl olunup aldırılması matlûbumdur dedikde, gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda, udûl-i ahrâr-ı ricâl-i Müslimînden şehr-i mezbûrda mahalle-i mezbûre sükkânından Mehmed Çelebi b. İbrahim ve İbrahim Çelebi b. Ahmed ve Himmet Ağa b. Mehmed li-ecli’ş-şehâde meclis-i şer‘de hâzırûn olup isre’l-istişhâd fi’l-hakīka müvekkil-i mezbûr Ali Beşe b. Ma‘den’in karındaşı Hasan Beşe’yi karye-i mezbûrede vâki‘ bağ ve sâir mülk ve mâl ıtlâk olunur şeyleri ahz u kabz ve bey‘e bizim huzûrumuzda vekîl ve nâib-i menâb nasb ve ta‘yîn ol dahi muvâcehesinde kabûl eyledi deyü her biri alâ-vukū‘ihî ihbâr etmeleriyle mâ-vaka‘a ketb olundu.<br><br>Fî-gurreti Zilka‘de sene [1]123<br><br>Şuhûdü’l-hâl: Halil Ağa b. Mehmed, İsmail Efendi b. Mehmed Efendi, Halil Çelebi b. el-Hâc Ahmed, el-Hâc Yusuf b. Abdurrahman, ...? b. Mehmed Efendi, Mustafa Beşe b. Mehmed, Ahmed Beşe b. Mustafa, Monlâ Mehmed b. Süleyman, Mehmed Çelebi b. Ali, el-Hâc Mehmed b. Yakub.</p>          <br><a title="Önceki sayfa" style="text-decoration:none" href="./ayrmetin.php?idno=36774"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36776"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>