﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 95<br>Hüküm no: 25<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çelebi b. İbrahim’in, Kürkçübaşı Süleyman Ağa vakfına ait dükkânına komşusu Yusuf b. Abdullah’ın dükkânının verdiği zararın önlenmesi.</b><br><br>Husûs-ı âti’z-zikrin mahâllinde istimâ‘ ve tahrîri ve fasl u hasmı bâbında buyruldu-yı şerîf vârid olmağın imtisâlen-leh savb-ı şer‘-i mutahhardan keşf nâibimiz olan fahrü’l-müderrisîni’l-kirâm Abdullah Efendi b. Ali irsâl olunup ol dahi Hâssa mi‘mârlardan Mustafa Halîfe b. Abdülmennan ve Ali Halîfe b. Abdülmennan ile mahmiye-i İstanbul’da Kumkapı hâricinde vâki‘ merhûm Kürkçübaşı Süleyman Ağa vakfı müsakkafâtından olup bir tarafdan yine vakf-ı mezbûrdan Yusuf b. Abdullah tasarrufunda olan pazarcı dükkânı ve bir tarafdan vakf kenîfler ve iki tarafdan tarîk-i âm ile mahdûd ve pazarcı dükkânına varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz Müslimîn mahzarlarında akd-i meclis-i şer‘-i şerîf eylediğinde dükkân-ı mahdûd-ı mezbûra icâreteyn-i ma‘lûmeyn ile mutasarrıf olan işbu bâ‘isü’l-kitâb İbrahim Çelebi b. İbrahim meclis-i ma‘kūd-ı mezbûrda vakf-ı mezbûr mütevellîsi es-Seyyid Ömer Çelebi b. es-Seyyid Mehmed tarafından vekîl ve kâtib-i vakf-ı mezbûr Abdullah Efendi hazır olduğu hâlde mezbûr Yusuf muvâcehesinde üzerine da‘vâ ve takrîr-i kelâm edip mezbûr Yusuf’un işbu dükkânı benim dükkânım üzerine meyledip ve ebniyesi dükkânıma dayanmak ile benim dükkânımı tarîk-i âm cânibine meyletdirmekle dükkânım inhidâmına bâ‘is olup bana zarar-bîni olmağın hâlâ keşf ve nazar olunup def‘ etdirilmek matlûbumdur dedikde mi‘mârân-ı mezbûrân ile Müslimûn-ı mezbûrûn zikrolunan dükkânları bi’l-muvâcehe nazar ve keşfeylediklerinde fi’l-hakīka mezbûr Yusuf’un dükkânı üzerinde olan odasının ve sakfının müdde‘î-i mezbûrun dükkânı tarafında müstakil direkleri olmayıp müdde‘î-i mezbûrun direklerine bağalar urulup üzerlerine taban vaz‘ olunmağla müdde‘î-i mezbûrun direkleri ve dükkânı tarîk-i âm tarafına on sekiz parmak mikdârı meyledip zarar-bîni olduğu mukarrer ve muhakkak olup mezbûr Yusuf zikrolunan dükkânın müdde‘î-i mezbûr İbrahim Çelebi’nin dükkânı tarafına müceddeden müstakil direkleri vaz‘ eyleyip kendi dükkânı tabanlarını ve sakfını kendi direkleri üzerine almak ile zararı mündefi‘ olur deyü mi‘mârân-ı mezbûrân ile Müslimûn-ı merkūmûn bi’l-muvâcehe ihbâr ve ittifâk etmeleriyle mezbûr Yusuf ber-vech-i mübeyyen mahâll-i mezkûra müstakil direkleri vaz‘ eyleyip kendi dükkânı tabanlarını ve sakfın kendi direkleri üzerine almak üzere mezbûr Yusuf’a tenbîh eylediğini mevlânâ-yı mezbûr mahâllinde tahrîr ve ma‘an ba‘s olunan Ali Çelebi b. Mustafa ve Mehmed Çelebi b. İbrahim ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Cumâdelâhire li-sene seb‘a ve mie ve elf.<br><br>Şuhûdü’l-hâl: Molla Ali b. Ömer, Mustafa Beşe b. Abdullah, Bektaş Beşe b. İbrahim, Ali Çelebi b. Bektaş, el-Hâc İbrahim b. Abdullah, el-Hâc Abdurrahim b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o908"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>