﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 154<br>Hüküm no: 121<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Salih Ağa’nın, ipekçi dükkânı gediğini Şerîfe Fâtıma Âkıle Hanım’a sattığı</b><br><br>Kazzâz gediği mübâya‘ası<br><br>Ma‘rûz-ı dâ‘î-i devlet-i aliyyeleridir ki<br><br>İstanbul hısnı ebvâbından Balatkapısı dâhilinde Kesmekaya kurbünde Hammamî Muhyiddin Mahallesi’nde sâkin iken bundan akdem vefât eden kazzâz esnâfından Mehmed Ağa b. el-Hâc Hasan b. Süleyman’ın verâseti zevce-i menkûha-i metrûkesi Şerîfe Fâtıma Âkıle Hanım bt. es-Seyyid Mehmed ile zevce-i mezbûreden mütevellideler sulbiye sagīre kızları Şerîfe Emine ve Şerîfe Gānime ve Şerîfe Âişe Hanımlar ve zevce-i uhrâsı müteveffât Nefîse Hatun bt. İbrahim’den mütevellide sulbiye kebîre kızı Hadice Hanım ve li-ebeveyn ammioğlu es-Seyyid Mehmed Ağa b. es-Seyyid Hüseyin’e ba‘de’l-inhisâr müteveffâ-i mezbûrun sülüs mâlını vesâyâ-yı mu‘ayyene ve gayr-ı mu‘ayyenesine tenfîze ve sagīrât-ı mezbûrâtın tesviye-i emirlerine bâ-hüccet-i şer‘iyye vasiyy-i muhtâreleri olup zâtı ta‘rîf-ı şer‘î ile mu‘arrefe olan zevce-i mezbûre Şerîfe Fâtıma Âkıle Hanım asâleten ve vesâyeten ve mezbûre Hadice Hanım’ın hâlâ zevci ve tarafından husûs-ı âtîde vekîl-i sâbitü’l-vekâlesi Humbaracı Mehmed Ağa b. el-Hâc Mustafa vekâleten ve mezbûr es-Seyyid Mehmed Ağa asâleten meclis-i şer‘-i münîrde Mehmed Salih Ağa b. Mehmed mahzarında kazzâz esnâfının kethüdâları Abdüllatif Ağa hâzır olduğu hâlde her biri bi’l-asâle ve bi’l-vesâye ve bi’l-vekâle takrîr-i kelâm edüp İstanbul’da Çarşı-yı Kebîr’de Kebeciler Hanı civârında kâin ma‘lûmü’l-hudûd iki kepenk bir bâb kazzâz dükkânı derûnunda mevcûde beyne’l-esnâf bir gedik tâ‘bir olunur bâ-defter-i müfredât âlât-ı lâzıme-i ma‘lûme bâ-sûret müstakillen müteveffâ-i mezbûrun yedinde mâlı ve mülkü olup ba‘de vefâtihi bize ve verese-i sâire-i mezkûresine mevrûs ve sülüs vesâyâsına isâbet etmekle âlât-ı lâzıme-i ma‘lûmeyi tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile lede’l-müzâyede ve inkıtâ‘u’r-rağbe el-yevm semen-i misli idüğü ihbâr olunan altı bin beş yüz guruşa mezbûr Mehmed Salih Ağa’ya bi’l-asâle ve bi’l-vesâye ve bi’l-vekâle bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ve kabûl edüp semeni olan meblağ-ı merkūm altı bin beş yüz guruşu mezbûr Mehmed Salih Ağa bize tamamen def‘ ve teslîm biz dahi yedinden bi’l-asâle ve bi’l-vesâye ve bi’l-vekâle bi’t-tamam ve’l-kemâl ahz ü kabz ve müteveffâ-i mezbûrun defter-i kassâmına idhâl eyledik fîmâ ba‘d zikr olunan gedik âlât-ı lâzımesinde bizim ve sagīrât-ı mezbûrâtın ve müvekkile-i mezbûre Hadice Hanım’ın aslâ alâka ve medhallerimiz kalmayup mezbûr Mehmed Salih Ağa’nın mâl-ı müşterâsı ve hakk-ı sırfı olmuşdur dediklerini müşteri-i merkūm ba‘de’t-tasdîk müşteri-i mezbûr Mehmed Salih Ağa meclis-i şer‘-i münîrde merkūme Şerîfe Fâtıma Âkıle Hanım mahzarında takrîr-i kelâm edüp ben dahi bâlâda zikr olunan minvâl üzere şirâen mâlik olduğum âlât-ı lâzıme-i muharrere-i mezkûreyi tarafından bi’l-îcâb ve’l-kabûl bâtten ve sahîhan bi-safkatin vâhidetin mezbûre Şerîfe Fâtıma Âkıle Hanım’a altı bin beş yüz guruş semen-i medfû‘ ve makbûza bey‘ ve temlîk eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edüp fîmâ ba‘d âlât-ı lâzıme-i muharrere-i mezkûrede benim aslâ ve kat‘â alâka ve medhalim kalmayup mezbûre Şerîfe Fâtıma Âkıle Hanım’ın müstakillen mâlı ve mülkü ve hakk-ı sırfı olmuşdur deyü ba‘de’l-ikrâr ve’t-tasdîk zikr olunan gedik-i merkūm kaleminde müteveffâ-i mezbûr Mehmed Ağa’nın ismine olan kaydı ref‘ ve terkīn ve sûret-i atîki kaleminde hıfz-birle mezbûre Şerîfe Fâtıma Âkıle Hanım’ın ismine tashîhan kayd ve yedine müceddeden bir kıt‘a sûret i‘tâ olunması mezbûre Şerîfe Fâtıma Âkıle Hanım istid‘â ve istirhâm eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 2 M sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>