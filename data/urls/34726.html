﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 123<br>Hüküm no: 73<br>Orijinal metin no: [30-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Pato’nun Kahveci Aci Yorgi’ye açtığı alacak davasının reddedildiği</b><br><br>Yani zimmînin Kahveci Yorgi zimmîden [da‘vâsının] men‘i<br><br>Ma‘rûz<br><br>Arzuhâl eden Yani v. Pato nâm zimmî meclis-i şer‘-i hatîrde derûn-ı arzuhâlde ismi mastûr Kahveci Aci Yorgi v. Yani nâm zimmî m. [muvâcehesinde] bin iki yüz elli altı senesi Cumâdelâhiresinin beşinci günü mahrûse-i Galata’da Kürkçükapısı hâricinde mersûm Aci Yorgi zimmînin müsteciren mütemekkin olduğu kahve dükkânında mâlından mersûm Aci Yorgi zimmîye ikrâz ve teslîm ol dahi yedimden iktirâz ve kabz ve umûruna sarfla istihlâk eylediği üç bin guruş ve bâ-devr-i şer‘î bir senelik ribh-i mülzimi olan dört yüz elli guruş ki cem‘an üç bin dört yüz elli guruş mersûm zimmetinde alacağım olmağla meblağ-ı mecmû‘-ı mezkûru mersûm Aci Yorgi zimmîden hâlâ taleb ederim deyü da‘vâ ettikde mersûm Aci Yorgi zimmî dahi cevâbında müdde‘î-i mersûma ber-minvâl-i muharrer müdde‘âsını inkârından gayrı müdde‘î-i mersûm Yani zimmî ile mârrü’z-zikr kahve dükkânında şerîkler olmamızla sene-i mezbûre Şa‘bâni’l-mu‘azzamı’nın on üçüncü günü fesh-i akd-i şirket birle beynimizde cereyân eden ahz ü i‘tâmızın hesâbını mersûm Yani zimmî ile mahzar-ı şühûdda sehv [ü] galatdan ârî yegân yegân sahîhan lede’r-rü’ye her birimizin âharın zimmetinde bir akçe ve bir habbe alacağımız zuhûr etmeyip bi’l-cümle husûs-ı şirkete ve ibtidâ-i şirketimizden târih-i hesâb-ı merkūma gelince beynimizde cereyân eden sâir cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt etmişidik deyü ba‘de’d-def‘ ve’l-inkâr dâfi‘-i mersûm Aci Yorgi zimmî ber-vech-i muharrer eylediği def‘ini adl ve makbûlü’ş-şehâde idikleri ihbâr olunan Galata’da vâki‘ berber esnâfının yiğitbaşıları Hüseyin Ağa b. Mehmed Emin ve Köşe ustası Mustafa b. Hasan nâm kimesneler ile Ustabaşı Yuvan v. Yasef ve Kabzımâl Kiryako v. Pavli ve Berber Kostandi v. Yorgi ve Berber Aci Yani v. Beretamos nâm zimmîler şehâdetleriyle bi’l-muvâcehe ber-nehc-i şer‘î isbât etmeğin mûcebiyle müdde‘î-i mersûm Yani zimmî da‘vâ-yı mezkûresiyle mesfûr Aci Yorgi zimmîye bî-vech-i şer‘î mu‘ârazadan men‘ olunduğu İstanbul [Mahkemesi’nden huzûr-ı âlîlerine i‘lâm olundu]<br><br>Fî 17 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>