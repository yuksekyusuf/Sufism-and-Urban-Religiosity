﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 547<br>Hüküm no: 362<br>Orijinal metin no: [88a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa’nın, merhum Kaymak Mehmed’deki alacağını varislerden talep ettiği</b><br><br>İşbu sahibüˈl-kitâb ve zahrüˈl-emâcid veˈl-ekârim İsmail Ağa b. el-Hâc Hasan meclis-i şer‘-i hatîrde mahmiye-i Galata hâricinde Şahkulu mahallesinde sâkin iken bundan akdem vefât eden Kaymak Mehmed b. Rıdvanˈın verâseti zevce-i metrûkesi Âişe bt. Mehmed ile vâlidesi Hadîce bt. Hasanˈa münhasıra olduğu şer‘an zâhir ve müte‘ayyin oldukdan sonra mezbûre Hadîce mahzarında üzerine da‘vâ ikrâr ve takrîr-i kelâm edip müteveffâ-yı mezbûr hayatında bir def‘a iki bin esedî ve bir def‘a yedi yüz esedî ki cem‘an iki bin yedi yüz esedî guruş ikrâz ve teslîm ol dahi ba‘deˈl-istikrâz veˈt-tesellüm meblağayn-i mezbûreyni kableˈl-istifâ fevt olup hâl-i hayatında huzûr-ı Müslimînˈde vâzi‘uˈl-yed olduğu tereke müteveffâ-yı mezbûrdan taleb ederim suâl olunsun dedikde gıbbeˈs-suâl veˈl-inkâr müdde‘î-i mezbûrdan müdde‘âsına beyyine taleb olundukda udûl-ı Müslimînˈden el-Hâc Hasan Efendi b. Abdülkadir ve Küçük Mehmed Beşe b. Mustafa nâm kimesneler li-ecliˈş-şehâde meclis-i şer‘a hâzırân olup gıbbeˈl-istişhâd fiˈl-hakīka müteveffâ-yı mezbûr hayatında müdde‘î müşârün-ileyh yedinden bir def‘a iki bin esedî ve bir def‘a yedi yüz esedî ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘deˈt-ta‘dîl veˈt-tezkiye şehâdetleri makbûle oldukdan sonra müdde‘î-i mûmâ-ileyh aleˈl-vechiˈl-meşrû‘ tahlîfden sonra mûcebiyle ba‘deˈl-hükm mâ-vaka‘a biˈt-taleb ketb olundu.<br><br>Fiˈl-âşir min-Şa‘bâniˈl-mu‘azzam li-sene erba‘a ve semânîn ve elf.<br><br>Şuhûdüˈl-hâl: Mustafa Ağa b. Osman Çelebi, el-Hâc Mehmed b. Ali, el-Hâc Hasan b. Şa‘bân Çelebi, es-Seyyid Mehmed Çelebi b. es-Seyyid Abdurrahman, Mehmed Kapudan Ağa b. Muslı, Halil b. Mehmed, Mehmed Beşe b. Ahmed, es-Seyyid Hasan, Hasan Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21425"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21427"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b547"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o940"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>