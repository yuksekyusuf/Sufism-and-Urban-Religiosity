﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 420<br>Hüküm no: 589<br>Orijinal metin no: [50b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Ali ile Mustafa arasındaki alacak verecek davasının sonuçlandırılamadığı</b><br><br>Ma‘rûz;<br><br>Mahmiye-i İslâmbol’da Sultan Bâyezid kurbünde sâkin Hüseyin Ağa b. Ali nâm kimesne medîne-i Üsküdar’da meclis-i şer‘-i hatîrde el-Hâc Mustafa mahzarında târih-i i‘lâmdan dört sene mukaddem memâlik-i Nemçe’de Şebeş muhârebesinde istirkāk ile mâlik olduğum üç re’s câriyelerimi âhara bey‘ içün mezbûr el-Hâc Mustafa yedine teslîm etmemle ol dahi zikr olunan câriyeleri sekiz yüz elli guruşa ba‘de’l-bey‘ beş yüz elli guruşunu yedinden ahz ü kabz etmemle bâkī üç yüz guruşu taleb ederim deyü da‘vâ, mezbûr el-Hâc Mustafa cihet-i mezkûreden ol-mikdâr deyni bâkī kaldığını ikrâr lâkin müdde‘î-i mezbûr Hüseyin Ağa gāib ani’l-meclis karındaşı Osman nâm kimesneyi tevkîl ve mektûb ile bana irsâl ben dahi mektûbunda tahrîr eylediği vech üzere mezbûr Hüseyin Ağa yedine bi-tarîki’l-vedî‘a teslîm eylediğim bir re’s atımı şirâya tâlib olmağla müdde‘âsı olan meblağ-ı merkūm üç yüz guruşun yüz elli guruşunu zikr olunan at semenine bâkī yüz elli guruşu dahi cevârî-i mezkûrelerin harc-ı râh ve mesârif-i sâirelerine mahsûb ve takas eylediğimde vekîl-i mezbûr Osman dahi mukāssa ve kabûl edip ol-vechile zimmetim berî olmuş idi deyü ba‘de’d-da‘vâ ve’l-inkâr mezbûr el-Hâc Mustafa ber-vech-i muharrer eylediği def‘ini beyâna havâle olunup henüz da‘vâlarına faysal verilmediği bi’l-iltimâs huzûr-ı âlîlerine i‘lâm olundu.<br><br>Fî 28 min-C sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1048"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>