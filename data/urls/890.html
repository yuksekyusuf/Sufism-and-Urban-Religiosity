﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 166<br>Hüküm no: 173<br>Orijinal metin no: [32b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gercanis kazası Sipdiğin köyü camii imam ve hatibi Seyyid Süleyman’ın vefatı üzerine yerine oğlu Seyyid Mahmud’un tayini</b><br><br>Gercanis kazâsına tâbi‘ Sipdiğin nâm karyede vâki‘ Hüseyin Efendi nâm sahibü’l-hayrın binâ eylediği câmi‘-i şerîfde ber-vech-i hasbî imâmet ve hitâbet cihetleri Seyyid Ebûbekir’in üzerinde olduğu askerî rûznâmçesinden derkenâr olunmağla meâl-i arzuhâl ve derkenâra nazara nazaran iktizâsı i‘lâm olunmak bâbında sâdır olan fermân-ı âlîşâna imtisâlen karye-i mezbûre ahâlîsinden Der-aliyye’de bulunan Hüseyin b. Mustafa ve Mehmed b. Halil nâm kimesneler meclis-i şer‘a celb ile keyfiyeti etrâfıyla suâl olundukda derûn-ı arzuhâlde tahrîr ve inhâ kılındığı üzere merkūm Seyyid Süleyman’ın fevti vâki‘ ve sahib-i arzuhâl merkūm Seyyid Mahmud sulbî sahîh oğlu olup her vechile muhtâr-ı cemâ‘at olduğu ve merkūmândan herbiri alâ-tarîkı’ş-şehâde haber vermeleriyle zâhir ve nümâyân olmağın bu sûretde imâmet ve hitâbet cihetleri babası müteveffâ-yı mezbûrun mahlûlünden oğlu merkūm Mahmud’a tevcîh ve yedine bir kıt‘a berat-ı şerîf-i âlîşân inâyet ve ihsân i‘tâ buyurulmak iktizâ eylediği huzûr-ı âlîlerine i‘lâm olundu.<br><br>Fî 29 L sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=889"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=891"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>