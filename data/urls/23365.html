﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 141<br>Hüküm no: 137<br>Orijinal metin no: [83-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Efendi b. Ali Efendi’nin bostan yeri hisselerini Halil Efendi b. Zülfikar’a sattığı</b><br><br>Dârü’s-saltanati’s-seniyye Kostantıniyyetü’l-mahmiyye -humiyet ani’l-beliyye- sâkinlerinden a‘lemü’l-ulemâ’i’l-izâm efdalü’l-fuzalâ’i’l-kirâm Mehmed Efendi b. el-merhûm el-mağfûru leh Ali Efendi eş-şehîr bi-Ali Çelebizâde meclis-i şer‘-i şerîf-i şâmihü’l-bünyân ve mahfil-i dîn-i münîf-i râsihü’l-erkânda fahr-i erbâbi’l-ilm ve’l-iz‘ân zahr-ı ashâbi’l-cûd ve’l-ihsân Halil Efendi b. Zülfikar mahzarında ikrâr ve takrîr-i kelâm edip Havâss-ı aliyye muzâfâtından Hasköy nâm karyede merhûm Pîrî Paşa mahallesinde bir tarafdan yine kendiler mutasarrıf olduğu Pîrî Paşa-yı mezbûr bostanı ve bir tarafdan mecrâ-yı mâ’ ve bir tarafdan merhûm ve mağfûr cennet-mekân huld-âşiyân Sultan Bayezid Hân -aleyhi’r-rahmetü ve’r-rıdvân- Vakfı olup kendi silk-i mülkümde dâhil olan çayır ve bir tarafdan ba‘zan Osman Ağa mülkü ve ba‘zan tarîk-i âm ile mahdûd ve eşcâr-ı müsmire ve gayr-ı müsmireyi müştemil olup bir sehmi merkūm Halil Efendi’nin ve iki sehmi kendi mülk-i mevrûsum yine merhûm-ı mezbûr vakfı bostan yerinde olan sehmeyn-i mezkûreynimi mûmâ-ileyh Halil Efendi’ye on dokuz bin râyic fi’l-vakt akçeye bey‘-i bâtt-ı kat‘î ile bey‘ eyleyip kabz-ı semen ve teslîm-i mebî‘ eyledim [84] müşârun-ileyh Halil Efendi dahi vech-i meşrûh üzre iştirâ ve kabûl eyledi, ba‘de’l-yevm mülk-i müşterâsıdır keyfemâ yeşâ ve yehtâr tasarruf eyleye deyû buyurduklarında mezbûr Halil Efendi dahi gıbbe’t-tasdîk vicâhen mâ hüve’l-vâki‘ bi’t-taleb ketb ü imlâ olundu. Tahrîren fi’l-yevmi’r-râbi‘ aşer min şehri Cumâdelâhire li sene seb‘in ve erba‘în ve elf.<br><br><br>Şuhûdü’l-hâl: Halil b. Mustafa el-Müderris, Halil Efendi b. el-Hacı Çavuş, Şaban Efendi b. el-Hacı Bahşî, Mustafa Efendi b. Mehmed el-Eyyûbî, Mehmed Efendi b. Menteş, Mehmed Efendi b. Mustafa el-İmâm, Mustafa Usta b. Ali, Mustafa Paşa b. Abdullah er-Râcil, Mehmed Paşa b. Abdullah el-mütevellî, Ahmed b. İsmail, Handan b. Abdullah, Ahmed b. Muslu, Mustafa b. Receb </p>          <br><a title="Önceki sayfa" style="text-decoration:none" href="./ayrmetin.php?idno=23364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>