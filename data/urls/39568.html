﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 266<br>Hüküm no: 276<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sikke tashihi için Darbhane’de sahib-i ayyâr olan Rali’nin ücretlerinin ödenmesi</b><br><br>Hâlâ tashîh-i sikke-i hümâyûn fermân olunmağla husûs-ı âti’l-beyân için sâbıkā sadrıa‘zam olup hâlâ kāimmakām-ı vâcibü’l-ihtirâm olan düstûr-ı ekrem müşîr-i efham medâr-ı salâh-ı ümem yenbû‘-ı lütf ve mürüvvet ve kerem-i sâhib-i devlet ve ikbâl sâhib-i ezyâl-i izz ü iclâl mümehhid-i erkân-ı saltanat-ı aliyye mü’essis-i bünyân-ı devlet-i celiyye nâsıb-ı râyâsı cûd ve nevâl-i vâsıl-ı gāyât-ı mekârim ve efdâl Mehmed Paşa -dâme bi’l-hayr- zikruhû ve feşâ hazretlerinin sa‘âdet-hânelerinde vüzerâ-i izâm ve defterdârân-ı zevi’l-ihtirâm ve eşrâf ve a‘yân ve sâir erbâb-ı dîvân huzûr-ı âlîlerinde akd-i meclis olundukda sâbıkā Anadolu defterdârı olup hâlâ cânib-i saltanat-ı aliyyeden tashîh-i sikkeye me’mûr olan iftihârü’l-ekâbir ve’l-e‘âlî hâvî el-mefâhir ve’l-me‘âlî zü’l-kadri’l-bâzih ve’ş-şerefi’ş-şâmih kıdvetü’l-a‘yân ve’l-emâcid Hüseyin Efendi b. Murad mahfil-i şer‘-ı hatîr-i lâzımü’t-tevkīrde mahmiye-i Kostantıniyye’de vâki‘ Darbhâne-i âmire’de hâlâ sâhib-i ayâr olan Rali v.( ) nâm zımmî muvâcehesinde takrîr-i kelâm edip hâlâ Darbhâne-i âmire’de on bir dirhem gelmek üzere kat‘ olunmak fermân olunan ceyyid akçenin üstâdiye ve muhammen bahâ ve hakk-ı nâr ve ihrâcât-ı sâiresi için mezbûr Rali’ye her çeki başına ne mikdâr akçe verilecekdir ahâlî-i vukūf ittifâkıyla kat‘ olunmak matlûbumdur dedikde Kuyumcubaşı Ahmed Ağa ve Simkeşbaşı Mustafa Çelebi ve Sikkezenbaşı Yusuf Bey ve sâir erbâb-ı vukūfdan istihbâr olundukda her çeki ki yüz dirhemdir üstâdiye ve muhammen bahâ ve hakk-ı nâr ve ihrâcât-ı sâire için mezbûr Rali’ye otuz dörder akçe verilmek gerekdir deyü ittifâk edip mezbûr Rali dahi rızâ verecek vekîlü’s-saltanati’l-aliyye taraf-ı bâhirü’ş-şereflerinden mûmâ-ileyh Hüseyin Efendi’ye mezkûr sâhib-i ayârın ücretini vech-i meşrûh üzere edâ etmeğe tenbîh olundukdan sonra mâ vaka‘a bi’t-taleb ketb olundu.<br><br>Hurrire fî-evâsıtı Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: İftihârü’l-emâcid ve’l-a‘yân Süleyman Ağa b. Abdülmennân, fahrü’l-ekâbir ve’l-e‘âlî Ali Ağa b. Çavuşân-ı Dergâh-ı âlî, zahrü’l-ekârim Piyale Ağa b. Abdürrahim, fahrü’l-cüyûş Mahmud Çavuş b. Abdullah, Ahmed Bey b. Mehmed el-mütevelli, İbrahim Bey b. el-mütevelli, Ahmed Ağa b. Receb reîsü’l-muhzırân ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>