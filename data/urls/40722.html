﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 443<br>Hüküm no: 443<br>Orijinal metin no: [64a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kerime Hatun bt. Zeynelâbidin Efendi’nin para vakfının ve mütevellisi Hayrünnisa Hanım’ın Ahmed Subaşı b. Mehmed’de olan alacaklarının tahsil olunduğu</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i hatîrden Mevlânâ Mustafa Efendi b. Muharrem irsâl olunup ol dahi mahmiye-i İstanbul’da Kirmasti mahallesinde sâkin olup hâlâ Mekke-i Mükerreme kādısı olan a‘lemü’l-ulemâ’i’l-mütebahhirîn efdalü’l-fuzalâ’i’l-müteverri‘în es-Seyyid Mehmed Sa‘d Efendi b. neclü’l-merhûm Esad Efendi’nin menzil-i âlîlerine varıp zeyl-i vesîkada isimleri muharrer olan Müslimîn huzûrlarında akd-i meclis-i şer‘-i şerîf eyledikde müşârun-ileyh Mehmed Sa‘d Efendi vâlidesi merhûme Kerime Hâtun bt. Zeynelâbidin Efendi’nin nukūd-ı mevkūfesine meşrûtiyet üzere mütevellî ve hâlâ tarîk-ı hacda müsâfir olan Hayrünnisa Hâtun tarafından husûs-ı âti’l-beyâna vekîl-i müsecceli olmağla bi’t-tevliye ve bi’l-vekâle meclis-i ma‘kūd-ı mezbûrda mahalle-i mezbûre sükkânından olup hâlâ Boğazhisarı muhâfazasında olan fahrü’l-akrân Ahmed Subaşı b. Mehmed’in vâlidesi ve tarafından husûs-ı âti’z-zikre kezâlik vekîl-i müsecceli olan işbu bâ‘isetü’l-vesîka Ümmühani bt. Mustafa nâm hâtun mahzarında ikrâr ve takrîr-i kelâm edip müvekkil-i mezbûr Ahmed Subaşı zimmetinde mütevellîsi olduğum asl-ı mâl-ı vakf-ı mezbûrdan ve devr-i şer‘î ile ilzâm olunmuş murâbahasından cem‘an beş yüz yetmiş riyâlî guruş ve müvekkilem mezbûre Hayrünnisa’nın dahi müvekkil-i mezbûr zimmetinde mâlından altı yüz elli riyâlî guruş ki cem‘an mezbûr Ahmed Subaşı zimmetinde bin iki yüz yirmi riyâlî guruş olup bundan akdem meblağ-ı mezbûrun beş yüz yetmiş riyâlî guruşunu mezbûr Ahmed Subaşı bana teslîm ben dahi bi’t-tevliye ve bi’l-vekâle yedinden kabz eylediğimden sonra mezbûr Ahmed Subaşı zimmetinde bâkī altı yüz elli riyâlî guruş kalmışidi hâlâ meblağ-ı bâkī altı yüz elli riyâlî guruşu dahi mezbûre Ümmühani [64b] merkūm Ahmed Subaşı tarafından vekâleten bana teslîm ben dahi bi’t-tevliye ve bi’l-vekâle yedinden kabz eyledim min ba‘d merkūm Ahmed Subaşı zimmetinde gerek mâl-ı vakf-ı mezbûr ve murâbahadan ve müvekkile-i mezbûre Hayrünnisa Hâtun mâlından bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Osman Beşe b. Sevindik ve el-Hâc Ca‘fer ile meclis-i şer‘a gelip alâ vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Zilka‘deti’ş-şerîfe li-sene 1067.<br><br>Şühûdü’l-hâl: Fahrü’l-müderrisîni’l-kirâm Hâbilzâde Ömer Efendi, Şa‘ban Efendi b. Halil el-imâm, Ahmed b. Abdullah, Yusuf Bey b. Abdullah berber, Receb Çelebi b. Muharrem el-müezzin, Mehmed Halîfe b. Receb el-müezzin, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=40721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b443"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o849"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>