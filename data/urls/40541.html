﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 298<br>Hüküm no: 262<br>Orijinal metin no: [38b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Hacı Ahmed’in Eflani kazasındaki mülk menzilini oğlu Resul Beşe’ye yirmi guruşa sattığı</b><br><br>Vilâyet-i Anadolu’da Kastamonu sancağında Eflani kazâsına tâbi‘ Havlu nâm karye sükkânından İbrahim b. el-Hâc Ahmed nâm kimesne meclis-i şer‘-i şerîf-i lâzimü’t-teşrîfde sulbî kebîr oğlu işbu bâ‘isü’l-[kitâb] Resul Beşe nâm kimesne mahzarında bi’t-tav‘i’s-sâf ikrâr ve i‘tirâf edip silk-i mülk-i sahîhimde münselik olup karye-i mezbûrede vâki‘ bir tarafdan Abdulbâki b. Abdurrahman mülküne ve bir tarafdan İshak b. Mehmed mülküne ve iki tarafdan tarîk-ı âmma müntehî birbirine mülâsık bir çatma oda ve bir anbar ve havlu ve kenîfi müştemil mülk menzilim bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık yirmi kıt‘a riyâlî guruşa merkūm Resul Beşe’ye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ eylediğimden sonra semeni olan meblağ-ı merkūm yirmi kıt‘a riyâlî guruşu mukaddemâ beynimizde ma‘lûm oğlum mezbûr Resul Beşe’nin tarla bedelinden zimmetimde olan yirmi riyâlî guruş hakkı ile takās edip ol dahi mukāssa [ve] kabûl eyledikden sonra menzil-i mahdûd-ı mezbûru zabt u tasarrufa müşterî-i merkūm Resul Beşe’yi taslît eyledim ba‘de’l-yevm mülk-i müşterâsıdır keyfe mâ yeşâ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâlis ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Atâullah Efendi b. Hüsameddin, es-Seyyid Mehmed Efendi el-kādî, Hasan Efendi b. Mahmud, Suhte Mehmed Ağa b. Abdullah, Mustafa Çelebi b. Ahmed, Ömer Ağa b. Osman ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o874"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>