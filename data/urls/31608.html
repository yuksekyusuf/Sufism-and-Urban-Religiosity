﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 232<br>Hüküm no: 200<br>Orijinal metin no: [25b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yuvanister v. Valis’in vârislerinden Eleniko, Anaştaş ve Katerina’nın Hıristo v. Yorgi aleyhindeki berber gediği davasında anlaşma sağlanması</b><br><br>Tarabya’ya berber gediği,<br><br>Ma‘rûz<br><br>Mahrûse-i Galata’ya muzâfe kasaba-i İstinye nâhiyesine tâbi‘ Tarabya’da mütemekkin iken bundan akdem hâlik olan berber esnâfından Yuvanister v. Vasil nâm zimmînin verâseti zevce-i metrûkesi Eleniko bt. İstori nâm Nasrâniye ile sulbî kebîr oğlu Anaştaş ve sulbiye kebîre kızı Fotni ve sagīre kızı Katerina’ya münhasıra olduğu lede’ş-şer‘i’l-enver zâhir ve mütehakkık oldukdan sonra mersûm Nikola zimmî ile şahsı mu‘arrefe olan mesfûre Fotni Nasrâniye asâleten ve kezâlik şahsı mu‘arrefe zevce-i mesfûre Eleniko Nasrâniye kendi nefsinden asâleten ve sagīrân-ı mersûmân Anaştaş ve Katerina’nın anaları ve vasîyy-i mansûbeleri olmağla vesâyeten meclis-i şer‘-i münîrde zikri âtî gedik âlâtının nısfına vaz‘-ı yedi mütehakkık olan Hıristo v. Yorgi nâm zimmî muvâcehesinde sâlifü’z-zikr Tarabya’da iskele başında vâki‘ Başmuhâsebe’de mukayyed ve mu‘teber bir bâb berber dükkânı hâlik-i mersûmun taht-ı icâresinde derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin mecmû‘u mûrisimiz hâlik-i mesfûrun sağlığında ile’l-helâk yedinde mülkü olup ba‘de helâkihî bizimle sagīrân-ı mersûmâna mûris olmağla ancak mersûm [26a] Hıristo zimmî dükkân-ı mezkûrda haftada beşer guruş kirâ ile müstecir olmak takrîbiyle gedik-i mezkûrun nısfı benimdir deyü müdâhale [ve] icâre-i mezkûreden işbu târihe gelince on dört ayda zimmetinde müctemi‘ olan iki yüz seksen guruşu dahi edâda mümâna‘at etmekle suâl olunup gedik-i mezkûr ile meblağ-ı merkūm iki yüz seksen guruşu bize edâya mersûm Hıristo zimmîye tenbîh olunmak bi’l-asâle ve bi’l-vesâye matlûbumdur deyü ba‘de’d-da‘vâ ve’l-istintâk mersûm Hıristo zimmî cevâbında gedik ta‘bîr olunan âlât-ı lâzıme-i mezkûrenin mecmû‘u hâlik-i mesfûr Yuvanister zimmînin yedinde mülkü iken zimmî-yi mersûm sağlığında ve kemâl-i akl ü sıhhatinde bin iki yüz on dokuz senesi Zilka‘desi’nin on sekizinci günü mahrûse-i mezbûre mahkemesinde hilâfeten müvellâ olan müderrisîn-i kirâm-ı zevi’l-ihtirâmdan Uryânîzâde Mehmed Râşid Efendi huzûrunda gedik-i mezkûrun nısf-ı şâyi‘ini yedinde ibkā ve nısf-ı şâyi‘-i âharını bey‘-i bâtt-ı sahîh-i şer‘î ile altı yüz elli ğuruş semen-i medfû‘ ve makbûza bana bey‘ ve temlik ve vech-i lâyıkı üzere teslîm eylediğinde ben dahi iştirâ ve temellük ve tesellüm ve kabûl edip mebî‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini kabûlü hâvî ibrâ ve iskāt etmemizle ol-vechile târih-i mezbûrdan beri nısf gedik-i mezkûr benim yedimde mülküm olduğuna binâen derûnunda sâkin ve bi-hakkın vaz‘-ı yed etmemle nısf-ı âharı için dahi kâh şehriye beşer guruş ve kâh şehriye üçer guruş verip bu âna kadar kat‘a icâreden deynim yokdur deyüp evvelâ takrîrine mutâbık ve hâkim-i mûmâ-ileyhin imzâ ve hâtemini hâvî ibrâz eylediği bir kıt‘a hüccet-i şer‘iyenin mazmûnunu ve semen-i meblağ-ı merkūm altı yüz elli guruşu hâlik-i mesfûra teslîmini udûlden Berberler Kethudâsı es-Seyyid el-Hâc Mustafa Ağa b. es-Seyyid el-Hâc Ahmed ve es-Seyyid Ahmed Ağa b. İbrahim nâm kimesneler şehâdetleriyle isbât etmeğin mûcebince müdde‘ûn-ı asîl ve vasîyy-i mersûmûn nısf gedik-i mezkûr mütâlebesiyle mesfûr Hıristo zimmîye bî-vech-i şer‘î mu‘ârazadan ba‘de’l-men‘ verese-i müdde‘iyûn-ı mersûmûn sâlifü’z-zikr kirâ müdde‘âlarından dahi nef‘an li’l-yetîm mersûm Hıristo zimmî ile bi’t-tav‘ ve’r-rızâ yüz on guruş bedel-i medfû‘ ve makbûza ba‘de akdi’l-musâlahati ve’l-kabûl mâ‘adâya ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan mesfûr Hıristo zimmînin zimmetini kabûlü hâvî bi’l-asâle ibrâ ve iskāt edip ve husûs-ı mezkûra dâir vasîyy-i mersûme Eleniko Nasrâniye dahi vesâyeten kat‘a da‘vâ ve nizâ‘ ve husûmetim yokdur dediklerinde mersûm Hıristo zimmî dahi mukırrûn-ı mersûmûnu tasdîk ve bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 17 min-Muharrem sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31607"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31609"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>