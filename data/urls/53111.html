﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 166<br>Hüküm no: 86<br>Orijinal metin no: [8b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Dimitri’nin dükkânında sebzecilik yapan ve kira anlaşması feshedilen Sava v. Hıristo’nın bir daha dükkân açmasına izin verilmemesi</b><br><br>Ma‘rûz<br><br>Mevâdd-ı şer‘iye istimâ‘ı’çün kıbel-i şer‘-i şerîfden meb‘ûs Mustafa Efendi dâ‘îleri medîne-i Üsküdar’a tâbi‘ Kādı karyesine varıp mazbûtü’l-esâmî Müslimîn huzûrlarında akd-i meclis-i şer‘-i şerîf ettikde karye-i mezbûrede mütemekkin Yani v. Dimitri nâm zimmî meclis-i ma‘kūd-ı mezkûrda zikri âtî bakkāl dükkânında müşâhereten müsteciri Sava v. Hırist[o] nâm zimmî muvâcehesinde merkūm Sava zimmî karye-i mezbûrede vâki‘ lede’l-ahâli ve’l-cîrân ma‘lûmü’l-hudûd taht-ı icâremde olan bir bâb bakkāl dükkânı derûnunda mevcûd beyne’l-esnâf gedik ta‘bîr olunur ber-mûceb-i defter-i müfredât âlât-ı lâzıme-i ma‘lûmemi beher mâh yüzer para ücret ile istîcâr ve dükkân-ı mezkûrda sebze bey‘ edip lâkin işbu târih-i i‘lâm şehri gāyetinde fesh-i icâre birle dükkân-ı mezkûru [tahliye] ve bana teslîme tenbîh olunmak matlûbumdur deyü ba‘de’d-da‘vâ ve’l-istintâk ve’l-ikrâr mûcebiyle gāyet-i şehr-i mezkûrda dükkân-ı mezkûr tahliye ve müdde‘î-i mezbûra teslîme ba‘de’t-tenbîh karye-i mezbûre ahâlisinden İmâm es-Seyyid Mehmed Emin Efendi b. Hasan ve el-Hâc Mustafa b. Hasan ve Mustafa b. Süleyman ve Abdi Efendi b. el-Hâc İbrahim ve Mahmud Ağa b. Hüseyin ve İsmail b. el-Hâc Ahmed ve es-Seyyid Veli b. es-Seyyid Ahmed ve es-Seyyid İsmail b. es-Seyyid Ahmed ve Mustafa b. Hasan ve sâir Müslim ve re‘âyâ müstecir-i merkūm Sava zimmî için evzâ‘ ve etvârından râzı ve hoşnû[d] değilleriz ve dâimâ bizi ta‘cîz ve tekdîr edip emniyetimiz yokdur deyü muvâcehesinde teşekkî ve fîmâ-ba‘d karye-i mezbûrede kendi bostanında meks ve ikāmet âhar dükkân küşâdıyla meks ve ikāmet etmemek üzere fermân-ı âlîleri sudûrunu istirhâm eyledikleri ba‘de’l-inhâ bi’l-iltimâs huzûr-ı âlîlerine i‘lâm olundu.<br><br>Fî-selhi Cumâdelâhire sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1090"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>