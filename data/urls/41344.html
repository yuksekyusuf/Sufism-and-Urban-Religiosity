﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 220<br>Hüküm no: 195<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Efendi b. Abdurrahman Efendi’nin varislerinin, Hasan Efendi b. İbrahim’in mûrislerine olan borcunu ondan tahsil ettikleri</b><br><br>Husûs-ı âti’l-beyânı mahâllinde ketb ü terkīm için savb-ı şer‘-i enverden irsâl olunan İmâmzâde Mehmed Efendi b. Mustafa mahmiye-i İstanbul’da merhûm Sultân Selim Han Câmi‘-i Şerîfi kurbünde sâkin umdetü’l-kuzât Hasan Efendi b. İbrahim’in menziline varıp zeyl-i kitâbda muharrerü’l-esâmî olan Müslimîn huzûrlarında akd-i meclis-i şer‘-i Nebevî etdikde Edirne kādısı olup bundan akdem vefât eden merhûm Velizâde Ahmed Efendi b. Abdurrahman Efendi’nin verâseti zevceteyn-i metrûketeyni Şimşâd Hatun bt. Abdullah ve Şehbaz Hatun bt. Abdullah ve kebîre kızı Emetullah Hatun’a ve Afîfe Hatun’a ve sagīr oğlu Yahya Çelebi ve sagīre kızı Sâliha’ya münhasıra olup kable’l-kısmet mezbûr Yahya Çelebi dahi vefât edip verâseti vâlidesi Gülbûy bt. Abdullah ile li-eb kız karındaşları mezbûrât Emetullah ve Afîfe ve Sâliha’ya münhasıra olduğu şer‘an zâhir ve müte‘ayyin oldukdan sonra mezbûrât Şimşâd ve Şehbaz ve Gülbûy zâtlarını ma‘rifet-i şer‘iye ile ârifân olan Ataullah Efendi b. Osman ve Mehmed Efendi b. Ali ta‘rîfleriyle mu‘arrefe olduklarından sonra asâleten ve mezbûre Emetullah Hatun’un zevci ve tarafından husûs-ı âti’z-zikre vekîl olup zât-ı mezbûreyi kezâlik ma‘rifet-i şer‘iye ile ârifân olan merkūm Ataullah Efendi ve Hasan Efendi b. Hüsameddin şehâdetleriyle şer‘an vekâleti sâbite olan fahrü’l-müderrisîn Mehmed Efendi b. Ali vekâleten ve sagīre-i mezbûre Sâliha’nın tesviye-i umûru için vasîyy-i muhtâr olan merkūm Ataullah Efendi vesâyeten ve merkūme Afîfe tarafından kezâlik husûs-ı âti’z-zikrde vekîl olup zâtını ma‘rifet-i şer‘iye ile ârifân mezbûrân Ataullah Efendi ve Mehmed Efendi şehâdetleriyle şer‘an vekâleti sâbite olan mezbûre Şimşâd vekâleten meclis-i ma‘kūd-ı mezbûrda işbu sahibü’l-kitâb merkūm Hasan Efendi mahzarında her biri ikrâr-ı tâm ve takrîr-i kelâm edip merhûme-i [merhûm-ı] mezbûr Ahmed Efendi’nin merkūm Hasan Efendi zimmetinde cihet-i karz-ı şer‘îden bin yüz esedî guruş hakkı olup meblağ-ı mezbûrdan hayatında sâbit olan iki yüz esedî guruşdan bâkī dokuz yüz esedî guruşu kable’l-ahz mezbûr Ahmed Efendi vefât edip meblağ-ı mezbûr ırsen akrabâsına isâbet etmişidi lâkin merkūm Hasan Efendi Fethullah Efendi b. el-Hâc Ali nâm sahibü’l-hayrın Gaferyat kasabasında vâki‘ câmi‘-i kebîrde beş eczâ-i şerîfe tilâvetine ve su yolu ta‘mîrine ve fazlası va‘ziyeye vakıf şart eylediği neferden meşrûtiyet üzre mütevellî olmağla vakf-ı mezbûrun asl-ı mâlı olan üç yüz esedî guruşu merhûm-ı mezbûra bi’t-tevliye idâne ve teslîm ol dahi istidâne ve kabz eylediği şer‘an isbât olunup ba‘de’t-tahlîf terekesinden meblağ-ı mezbûru edâ lâzım gelmekle meblağ-ı mezbûr dokuz yüz guruşdan üç yüz guruşu deyn-i mezbûra takās olunup mâ‘adâ altı yüz esedî guruşu hâlâ merkūm Hasan Efendi bize edâ ve teslîm biz dahi yedinden bi-kadri’l-hısas asâlet vekâlet ve vesâyeten bi’t-tamam ve’l-kemâl ahz ü kabz ve teslîm [tesellüm] eyledik meblağ-ı mezbûr bin yüz esedî guruşdan merkūm Hasan Efendi zimmetinde bir akçe ve bir habbe kalmayıp her birimizin âhar ile bi-vechin mine’l-vücûh ve sebebin mine’l-esbâb da‘vâ ve nizâ‘ımız kalmamışdır dediklerinde gıbbe’t-tasdîkı’ş-şer‘iyi’l-mer‘î vâki‘ hâli mezbûr Mehmed Efendi mahâllinde ketb ü terkīm edip ba‘dehû cânib-i şer‘den ma‘an irsâl olunan Ahmed b. Ahmed ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Fahrü’l-kuzât Mehmed Efendi b. Ahmed, Mustafa Efendi b. Ahmed, Şeyh Hasan Efendi [b.] Hüsameddin, Mehmed İvaz Efendi b. Ahmed el-Kādî bi-Gaferyat.</p>          <br><a title="Önceki sayfa" style="text-decoration:none" href="./ayrmetin.php?idno=41343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o452"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>