﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 390<br>Hüküm no: 375<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aşçı ve hoşabcı esnafından Aleksi v. Avrako ve Yani v. Nikola’nın dükkân gediklerini satacakları zaman kendi esnaflarından birine satmayı taahhüt etmeleri</b><br><br>Mâlik olduğu hoşâbcı gediğini kendi esnâfına bey‘ edip âhara bey‘ etmemeğe ta‘ahhüd<br><br>Ma‘rûz<br><br>İstanbul’da hısnı ebvâbından Kumkapı dâhilinde vâki‘ ma‘lûmü’l-hudûd bir bâb aşçı ve hoşâbçı dükkânının bi’l-icâreteyn mutasarrıfı Papa Yani v. Anton tarafından husûs-ı âti’l-beyânda vekîl-i müseccel-i şer‘îsi Bakkāl Rizo v. Togodoş zimmî meclis-i şer‘-i hatîrde Âsitâne-i aliyye’de ve Bilâd-ı selâse’de vâki‘ aşçı ve hoşâbçı ve çevrenci esnâfının kethudâsı es-Seyyid el-Hâc Hasan Ağa ve Yiğitbaşı Ali Ağa ve bi’l-cümle esnâfı hâzır oldukları hâlde dükkân-ı mezkûr derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin mâlikleri Aleksi v. Avrako ve Yani v. Nikola nâm zimmîler muvâcehelerinde mârrü’z-zikr aşçı ve hoşâbçı ve çevrenci dükkânları gedikleri Başmuhâsebe’de mukayyed ve mu‘teber ve ma‘dûd olup ancak müvekkilem râhib-i mesfûrun mutasarrıf olduğu dükkânın gediği mukayyed olmayıp lâkin esnâf-ı hâzırûn-ı merkūmûnun beynlerinde mu‘teber ve şurût-ı nizâmlarında dâhil ve müddet-i vâfireden beri aşçı ve hoşâbçı ve çevrenci dükkânı olarak derûnunda mevcûde gediği işbu mersûmân Aleksi ve Yani zimmîlerin ale’l-iştirâk yedlerinde mülkleri olup bu esnâda zimmîyân-ı mersûmân gedik-i mezkûru âhara bey‘ ile sâir kahvehâne misillü dükkâna tebdîl etmek murâd etmeleriyle âhar esnâfa bey‘ etmeyip yine esnâf-ı merkūmeden birine bey‘ etmek üzere mersûmâna tenbîh olunmak müvekkilim râhib-i mersûmun matlûbudur dedikde esnâf-ı hâzırûn-ı merkūmûn dahi istintâk olundukda onlar dahi hâl mukırr-ı vekîl-i mersûmun takrîrine mutâbık olup bizim dahi hilâf-ı şurût-ı nizâm âhar esnâfa bey‘ etmeleriyle bir vechile rızâmız yokdur dediklerinde mersûmân Aleksi ve Yani ve vekîl dahi husûs-ı mezkûru tasdîk ve gedik-i mezkûru her ne zaman bey‘ ederler isek yine aşçı ve hoşâbcı ve çevrenci esnâfına bey‘ edip âhar esnâfa bey‘ etmemek üzere ta‘ahhüd ve eğer hilâf-ı ta‘ahhüd âhar esnâfa bey‘ eder isek gedik-i mezkûra kat‘a amel ve i‘tibâr olunmasın deyüp bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 17 min-R sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31782"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31784"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b390"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>