﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 264<br>Hüküm no: 326<br>Orijinal metin no: [69a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cennet bt. Mehmed’in Seferihisar’ın Çaykoz köyündeki ev ve bağ hisselerini kardeşi Sefer’e satması</b><br><br>Mahmiye-i İstanbul’da Hadice Sultan mahallesinde sâkine Cennet bt. Mehmed nâm hâtun ba‘de’t-ta‘rîfi’ş-şer‘î meclis-i şer‘-i şerîf-i enverde li-ebeveyn er karındaşı bâ‘is-i hâze’l-kitâb Sefer b. Mehmed nâm kimesne mahzarında ikrâr ve takrîr-i kelâm [edip] babamızdan intikāl eden vilâyet-i Anadolu’da Kütahya sancağında Seferihisar kazâsına tâbi‘ Çaykoz nâm karyede vâki‘ bir tarafdan Yusuf mülkü ve bir tarafdan Dede mülkü ve bir tarafdan Hızır mülkü ve bir tarafdan tarîk-i âm ile mahdûd tahtânî bir bâb oda ve bir kenîfi müştemil mülk menzilde ve karye-i mezbûre kurbünde lede’l-ahâlî ve’l-cîrân ma‘lûmü’l-hudûd bir kıt‘a bâğda olan üçer sehimden bir sehm hisse-i şâyi‘amı bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık karındaşım mezbûr Sefer’e tarafeynden îcâb ve kabûlü hâvi bey‘-i bâtt-ı sahîh-i şer‘î ile iki guruşa bey‘ ol dahi ber-vech-i muharrer iştirâ ve kabûl etdiğinden sonra semeni olan meblağ-ı mezbûr iki guruşu karındaşım mezbûr Sefer yedinden tamâmen ahz u kabz eyledim, ba‘de’l-yevm menzil-i mahdûd-ı mezkûr ile mârru’z-zikr bağda olan üçer sehimden ikişer sehmi irsen ve bir sehmi şirâen mülk-i müşterâsı olmuşdur, mahallinde zabt u tasarrufa karındaşım mezbûr Sefer’i taslît eyledim, keyfe mâ teşâ ve tahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min şehri Rebî‘ülevvel li-sene mi’e ve elf.<br><br>Şuhûdü’l-hâl: Ahmed Beşe b. Süleyman, Ramazan b. Mehmed, Aşur b. ( ), Şahin b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>