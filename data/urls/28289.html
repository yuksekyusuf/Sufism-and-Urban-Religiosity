﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 226<br>Hüküm no: 264<br>Orijinal metin no: [57a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Bey b. Bayezid’in Mehmed Ağa b. Mustafa’daki alacağını tahsil etmesi</b><br><br>Mahmiye-i İstanbul’da Ayasofya-i Kebîr mahallesinde sâkin Ali Bey [b.] Bâyezid meclis-i şer‘-i şerîf-i enverde Mehmed Ağa b. Mustafa mahzarında üzerine da‘vâ ve takrîr-i kelâm edip bin doksan sekiz senesinde Osek kal‘ası altında mezbûr Mehmed Ağa’ya mâlımdan kırk guruş ikrâz ve teslîm ol dahi ber-vech-i meşrûh yedimden iktirâz ve kabz etdikden sonra hâlâ taleb eylediğimde bana red ve teslîmden imtinâ‘ eder, suâl olunup meblağ-ı mezbûru teslîme tenbîh olunmak matlûbumdur dedikde gıbbe’s-suâl mezbûr Mehmed Ağa cevâbında ber-vech-i muharrer müdde‘î-i mezbûrdan târîh-i mezkûrda ancak otuz guruş iktirâz edip ziyâdesi olan on guruş ribâdır bi-gayrı hakkın taleb eder deyü meblağ-ı mezbûr otuz guruş zimmetinde deyn olduğunu ikrâr ziyâde olan on guruş karz olduğun inkâr edicek, müdde‘î-i mezbûrdan otuz guruşdan ziyâde on karz olduğunu mübeyyin beyyine taleb olundukda ityân-ı beyyineden izhâr-ı acz ile istihlâf eylemeğin fi’l-hakīka müdde‘î-i mezbûra ikrâr-ı mürettebesi olan otuz guruşdan ziyâde zimmetinde on guruş dahi olmayıp ve ol vechile üzerine red ve zımânı lâzım olmadığına mezbûr Mehmed Ağa’ya yemîn teklîf olundukda ol dahi yemîn billâhi’l-aliyyi’l-a‘lâ etmeğin mûcebiyle ikrâr-ı mürettebesi olan meblağ-ı mezbûr otuz guruşu müdde‘î-i mezbûra edâ ve teslîme mezbûr Mehmed Ağa’ya tenbîh olundukdan sonra mezbûr Ali Bey tekrâr meclis-i şer‘de mezbûr Mehmed Ağa mahzarında ikrâr u i‘tirâf edip ânifen bana edâsı lâzım gelen meblağ-ı mezbûr otuz guruşu mezbûr Mehmed Ağa yedinden tamâmen ahz u kabz eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, İsmail b. Mustafa, Ebûbekir b. Hüseyin, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=28288"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28290"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>