﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 434<br>Hüküm no: 329<br>Orijinal metin no: [103b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed Hatun’un sonradan yaptırdığı pencerelerin komşusu Hasan Efendi b. Mehmed’in menziline verdiği zararın men edilmesi</b><br><br>Husûs-ı âti’l-beyânın mahâllinde ketb ve tahrîri iltimâs olunmağın imtisâlen lehü savb-ı şer‘-i mutahharadan fahrü’l-müderrisîni’l-kirâm keşif nâibimiz olan Abdullah Efendi b. Ali irsâl olunup ol dahi hâssa mi‘mâr lardan es-Seyyid Mustafa Halîfe b. Eyüp ve Salih b. Ali ile mahmiye-i İstanbul’da Abdi Subaşı mahallesinde sâkin işbu bâ‘isü’l-kitâb Hasan Efendi b. Mehmed nâm kimesnenin menziline varıp zeyl-i vesîkada muharrerü’l-esâmî bî-garaz Müslimîn mahzarlarında akd-i meclis-i şer‘ eylediğinde mezbûr Hasan Efendi meclis-i ma‘kūd-ı mezbûrda câr-ı mülâsıkı Ayşe bt. Mehmed nâm hatunun zevci ve tarafından husûs-ı âti’z-zikre vekîl olduğu zâtını ma‘rifet-i şer‘iyye ile ârifân Osman Bey b. Yunus ve Ahmed Bey b. Abdullah nâm kimesneler şehâdetleriyle şer‘an sâbit olan Nasuh Efendi b. Mehmed nâm kimesne mahzarında üzerine da‘vâ ve takrîr-i kelâm edip müvekkile-i mezbûre Ayşe ber-vech-i meşrûtiyyet tasarrufunda olan işbu menzilde ihdâs eylediği dört aded penceresinin ve tahtânîde vâki‘ dehlîzin benim menzilimin makarr-ı nisvân olan mevâzi‘ine havâlesi olmağla nazar olunup men‘ u def‘ etdirmek matlûbumdur dedikde gıbbe’s-suâl vekîl-i mezbûr cevâbında zikrolunan pencerelerin ve dehlîzin muhdes olduğunu ba‘de’l-ikrâr mi‘mârân-ı mezbûrân ma‘a’l-Müslimîni’l-mezkûrîn müdde‘î-i mezbûrun menzilinde mahâll-i nizâ‘ olan mevâzi‘ine bi’l-muvâcehe nazar eyledikde fi’l-hakīka müvekkile-i mezbûre Ayşe’nin dört aded muhdes pencerelerinin ve dehlîz-i mezbûrun müdde‘î-i mezbûrun menzilinin makarr-ı nisvân olan mevâzi‘ine havâlesi olduğu mukarrer ve muhakkak olmağın zikrolunan dört aded pencerenin ve dehlizin havâlesini müvekkile-i mezbûre Ayşe def‘ etmek üzere vekîl-i mezbûra tenbîh eylediğini mevlânâ-yı mezbûr mahâllinde ketb ve tahrîr ba‘dehû ma‘an ba‘s olunan Mehmed Çelebi b. İbrahim ve Yunus b. Abdurrahman ile meclis-i şer‘-i şerîfe gelip alâ vukū‘ıhî inhâ ve takrîr etmeğin mâ hüve’l-vâki‘ bi’t-taleb ketb ve tahrîr olundu.<br><br>Fi’l-yevmi’s-sânî aşar min-Şevvali’l-mükerrem sene [1]107<br><br>Şuhûdü’l-hâl: el-Hâc Süleyman b. Ebûbekir, Mustafa Çelebi b. Ahmed, Ömer Çelebi b. Mehmed, es-Seyyid Mehmed Çelebi b. Mehmed, İbrahim Çelebi b. Mustafa, Yunus b. Abdullah, Mahmud b. İsa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28744"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28746"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o812"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>