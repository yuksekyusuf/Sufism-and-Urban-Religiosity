﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 387<br>Hüküm no: 377<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Mehmed’in merhum Çakaroğlu Mustafa Ağa b. Şaban’ın varisi olduğunu ispat ettiği</b><br><br>Fazîletlü efendi hazretlerinin imzâsıyladır.<br><br>Vilâyet-i Anadolu’da medîne-i Kastamonu’da Abdülcebbar mahallesinden olup Dergâh-ı âlî yeniçerilerinin elli birinci ağa bölüğüne mahsûs oda ahâlîsinden işbu râfi‘ü’l-kitâb Mehmed Beşe b. Mehmed nâm râcil meclis-i şer‘-i hatîrde zümre-i râcilînin beytü’l-mâl emîni olup fi’l-asl mahalle-i mersûmeden olup mahmiye-i İstanbul’da Çukurhamamı kurbünde Haraçcı Muhyiddin mahallesi sükkânından olup bundan akdem ordu-yı hümâyûnda vefât eden Çakaroğlu Mustafa Ağa b. Şa‘ban’ın zâhirde vâris-i ma‘rûfu olmamak zu‘muyla terekesine vâzı‘u’l-yed olan fahrü’l-a‘yân Mehmed Ağa b. Mustafa mahzarında üzerine takrîr-i da‘vâ edip ben müteveffâ-yı mezbûr Mustafa Ağa’nın li-ebeveyn er karındaşı oğlu ve hasran vârisi olup benden gayrı vârisi ve terekesine âhar müstahık olmayıp hattâ hâl-i hayâtında ve kemâl-i akl [ve] sıhhatinde benim için li-ebeveyn er karındaşım oğlu ve hasrân vârisimdir gayrı vârisim yokdur deyu bi’d-defe‘ât ikrâr ve işhâd edip ben dahi tasdîk ettiğimden sonra musırran alâ ikrârihi vefât etmekle mukarrûn leh bi’n-neseb cihetinden müteveffâ-yı mezbûrun vârisi olup beytü’l-mâlden mukaddem iken emîn-i mezbûr Mehmed Ağa beni men‘ edip tereke-i müteveffâ-yı mezbûra vaz‘-ı yed eylemişdir suâl olunup kasr-ı yed ve bana teslîme emîn-i mezbûra tenbîh olunmak matlûbumdur dedikde gıbbe’s-suâl emîn-i mezbûr cevâbında tereke-i müteveffâ-yı mezbûra vaz‘-ı yed eylediğini ikrâr lâkin müdde‘î-i mezbûrun vech-i muharrer üzere verâsetini inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden olup zikrolunan Haraçcı Muhyiddin mahallesinden olan Ahmed Efendi b. İbrahim ve Mehmed Çelebi b. İbrahim ve İbrahim Beşe b. Mehmed ve Kadri Çelebi b. Kalender nâm kimesneler li-ecli’ş-şehâde meclis-i şer‘a hâzırûn olup isre’l-istişhâd fi’l-vâki‘ müteveffâ-yı mezbûr Çakaroğlu Mustafa Ağa hâl-i hayâtında ve kemâl-ı akl [ve] sıhhatinde işbu Mehmed Beşe için li-ebeveyn er karındaşım oğlu ve hasran vârisimdir bundan gayrı vârisim yokdur deyu huzûrumuzda bi’d-defe‘ât ikrâr ve bizi işhâd ve mezbûr Mehmed dahi her def‘ada tasdîk eyledikden sonra musırran alâ ikrârihî vefât eylediği ecilden işbu Mehmed Beşe müteveffâ-yı mezbûrun mukarru leh bi’n-neseb cihetinden vârisi olduğuna şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince tereke-i müteveffâ-yı mezbûrdan kasr-ı yed edip müdde‘î-i mezbûr Mehmed Beşe’ye teslîme emîn-i mezbûr Mehmed Ağa’ya tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mehmed Çavuş b. Ahmed Efendi, İsa Ağa b. Abdullah, Kalender Beşe b. Mustafa, Ramazan Efendi b. Mustafa, Fahrü’l-cüyûş Mahmud Çavuş, Zahrü’l-cüyûş Hüseyin Çavuş, Eyüb Çelebi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40655"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40657"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o859"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>