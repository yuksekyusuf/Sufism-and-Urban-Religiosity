﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 457<br>Hüküm no: 441<br>Orijinal metin no: [63a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın havaleden Zeytinyağcı Kostantin’den altı yüz elli kuruş alacağı olduğu</b><br><br>650 guruş hüküm<br><br>Ma‘rûz<br><br>Ali Ağa b. Osman nâm kimesne meclis-i şer‘-i münîrde derûn-ı arzuhâlde mastûrü’l-ism zeyt yağcı Kostantin v. Anton zimmî muvâcehesinde târih-i i‘lâmdan iki sene mukaddem ben Midillü Cezîresi’nden Âsitâne-i aliyye’ye gelir iken Molova kasabasında mütemekkin zimmî-i mersûmun şerîki İsterati zimmî süftece tarîkıyla malımdan iktirâz ve kabz eylediği bin dört yüz guruşu yedime i‘tâ eylediği Rumiyyü’l-ibâre bir kıt‘a poliçe temessükü nâtık olduğu üzere beni deyn-i mezkûruyla Âsitâne-i aliyye’de şerîki işbu mersûm Kostantin zimmî üzerine havâle ben dahi havâle-i mezkûreyi kabûl ve Âsitâne-i aliyye’ye gelip temessük-i mezkûru mersûm Kostantin zimmîye irâe ve havâle-i mezkûreyi ifâde ve i‘lâm eylediğimde ol dahi kabûl ve meblağ-ı merkūm cihet-i merkūmeden sana deynimdir deyü ikrâr ve otuz bir gün mürûrunda meblağ-ı muhâlün-bih merkūmun yedi yüz elli guruşunu bana edâ ve teslîm ve mâ‘adâsı olan altı yüz elli guruşu hâlâ zimmetinde olmağla taleb ederim deyü da‘vâ etdikde ol dahi cevâbında kaziyye minvâl-i meşrûh üzere olduğunu bi-tamamihâ ikrâr ü i‘tirâf edip lâkin ben havâle-i mezkûreyi [63b] kabûl eylediğimden sonra şerîkim mersûm İsterati zimmî bana mektûb gönderip meblağ-ı merkūm bin dört yüz guruşu merkūm Ali Ağa’dan almadan poliçe temessüğünü yedine vermiş idim kabûl etmeyesiz eğer meblağ-ı mezbûru verdin ise geri alıp poliçe temessüğünü kendiye red eyle deyü tahrîr etmekle binâen-aleyh ben dahi meblağ-ı merkūmu kabûlüme ve mikdâr-ı mezkûrumu edâ ve teslîme nâdim olmamla mâ‘adâyı vermediğimden başka medfû‘um olan meblağ-ı merkūm yedi yüz elli guruşu dahi geri taleb ederim deyü takrîri üzere havâle-i mezkûreyi kabûlünü mukırr u mu‘terif iken tasaddî eylediği da‘vâsı meşrû‘a ve iltifâta şâyân olmamağla alâ-mûcibi ikrârihî meblağ-ı bâkī-i merkūm altı yüz elli guruşu müdde‘î-i mezbûr Ali Ağa’ya edâ ve teslîmiyle mersûm Kostantin zimmî ilzâm olundu İstanbul Mahkemesi’nden huzûr.<br><br>Fî-selhi C sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31848"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31850"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b457"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>