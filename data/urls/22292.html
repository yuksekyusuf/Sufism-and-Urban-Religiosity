﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 123<br>Hüküm no: 96<br>Orijinal metin no: [8b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Beşir’in beş yüz guruş alacağı olduğu iddiasıyla Hadice Hatun aleyhine açtığı davasında yüz guruşa sulh olup zimmetini ibra ettiği</b><br><br>Mahmiye-i İstanbul’da Kumrulu Mescid kurbünde sâkine sâhibe-i arzuhâl mu‘arrefetü’z-zât Emine bt. Beşir nâm hatun Galata’da mahfil-i kazâda derûn-ı arzuhâlde mezkûretü’l-ism Hadice Hatun bt. el-Hâc Ahmed b. Abdurrahman’ın zevci tarafından husûs-ı âtîde vekîl olduğu zâtını ârifân Hüseyin Beşe b. Hasan ve Yahya Beşe b. Mehmed şehâdetleriyle sâbit olan Hammâmî Mehmed Ağa b. el-Hâc İbrahim muvâcehesinde müvekkile-i mezbûre Hadice Hatun zimmetinde cihet-i karzdan beş yüz guruş alacak hakkım olmağla hâlâ taleb ederim deyü ba‘de’d-da‘vâ ve’l-inkâr müdde‘iye-i mezbûre Emine Hatun ber-vech-i muharrer müdde‘âsına ikāmet-i beyyine edemeyip müvekkile-i mezbûreyi istihlâf için bi’t-taleb kıbel-i şer‘den mürseli Kâtib Hâfız Mustafa Tevfik Efendi dâ‘îlerinin medîne-i Üsküdar’a tâbi‘ Kanlıcak karyesinde müvekkile-i mezbûrenin sâkine olduğu sâhilhânesinde akdeylediği meclis-i şer‘de mezbûre Hadice Hatun’u vech-i şer‘î üzere tahlîf esnâsında iken beynlerine muslihûn tavassut edip müvekkile-i mezbûre def‘an li’n-nizâ‘ ve fedâen li’l-yemîn mâlından müdde‘iye-i mezbûre Emine Hatun’a yüz guruş def‘ u teslîm ve mütâlebesine müte‘allika da‘vâdan mezbûrenin zimmetini kabûlü hâvî ibrâ ve iskāt eyledikde ol dahi ba‘de’l-kabz mâ‘adâ dört yüz guruş mütâlebesine ve hukūk-ı sâire-i şer‘iyyeye müte‘allika âmme-i da‘vâdan mezbûre Hadice Hatun’un zimmetini ibrâ-i âm ile ibrâ ve iskāt eyledikde ol dahi ber-minvâl-i muharrer ibrâ-i mezkûrunu kabûl-birle külliyyen kat‘-ı münâza‘a eylediklerini mezbûr dâ‘îleri mahallinde tahrîr ve meclis-i şer‘a inhâ eylediği ba‘de’t-tescîl mübâşiri Hâfız Çavuş kulları yediyle huzûr-ı âlîlerine i‘lâm olundu.<br><br>Fî 2 şehr-i Rebî‘ülevvel sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22291"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22293"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o496"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>