﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 66<br>Hüküm no: 13<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali b. Mehmed’in, Mehmed Odabaşı’da olan alacağının varislerine ödenmesi</b><br><br>Vilâyet-i Anadolu’da Kastamonu sancağında Küre kazâsına tâbi‘ Ortaca nâm karyede sâkin iken bundan akdem vefât eden es-Seyyid Ali b. Mehmed’in sulbî sagīr oğlu es-Seyyid Ahmed ve sulbiye sagīre kızı Şerîfe Fâtıma’nın tesviye-i emrlerine kıbel-i şer‘den mansûbe vasiyeleri olan vâlideleri Hadîce Hatun bt. Mustafa b. İsa tarafından husûs-ı âti’l-beyana vekîl olduğu zât-ı mezbûreyi ma‘rifet-i şer‘iyye ile ârifân olan İbrahim b. Mustafa ve Ömer Beşe b. Osman nâm kimesneler şehâdetleri ile şer‘an sâbit olan bâ‘isü’l-kitâb es-Seyyid Abdullah b. Ahmed nâm kimesneler mahmiye-i İstanbul’da meclis-i şer‘-i hatîrde dergâh-ı âlî yeniçerilerinin on yedinci sekbânlara mahsûs oda ahâlîsinden Mehmed Odabaşı b. Şaban nâm kimesne mahzarında üzerine da‘vâ ve takrîr-i kelâm edip mezbûr Mehmed Odabaşı zimmetinde temessükü mûcebince mâl-ı eytâmdan yüz otuz yedi guruş olmağla hâlâ vekâletim hasebiyle meblağ-ı merkūmu mezbûr Mehmed Odabaşı’dan taleb eylediğimde bana edâdan imtinâ‘ eder. Su’âl olunsun dedikde gıbbe’s-suâl mezbûr Mehmed Odabaşı cevâbında fi’l-hakīka mâl-ı eytâmdan zimmetimde ancak yüz guruş deynim olup ziyâde iddi‘â olunan otuz yedi guruş ribâdır deyü müdde‘î-i mezbûru ba‘zı müdde‘âsında def‘le mukābele edicek gıbbe’l-istintâk mezbûr Mehmed Odabaşı’dan def‘-i mezkûruna beyyine taleb olundukda ityân-ı beyyine için istimhâl etmeğin mehl-i şer‘î ile ba‘de’l-imhâl ikrârı mertebesi olan yüz guruşu müdde‘î-i mezbûr es-Seyyid Abdullah’a edâ ve teslîme mezbûr Mehmed Odabaşı’ya tenbîh birle mâ-vaka‘a bi’t-taleb ketb olundu.<br><br>Fi 11 min-Muharremü’l-haram sene 1116<br><br>Şuhûdü’l-hâl: el-Hâc Yusuf b. Osman, İsmail Efendi el-Kâtib, Ömer Efendi b. Ali el-Kâtib, Mehmed Efendi b. Ahmed el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o689"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>