﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 79<br>Hüküm no: 35<br>Orijinal metin no: [6b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ketebeden Mahmud Efendi’nin boşadığı hanımının yanında bulunan küçük kızı Şerife Hatice için nafaka ödemesi</b><br><br>Nafaka-i sagīre<br><br>Mahmiye-i İstanbul’da Sofular mahallesinde sâkine ve zâtı zeyl-i kitâbda mektûbü’l-esâmî Müslimîn ta‘rîfleriyle mu‘arrefe işbu râfi‘atü’l-kitâb Şerife Âişe Hanım bt. es-Seyyid Mehmed meclis-i şer‘-i münîrde Bâb-ı hazret-i Seraskerî ketebesinden zevc-i muhâlı‘ı Mahmud Efendi b. Abdülfettah tarafından husûs-ı âti’l-beyânda vekîl olduğu Muhtar-ı evvel Ömer Ağa b. Ali ve Ömer Çavuş b. Mehmed Said şehâdetleriyle sâbit olan el-Hâc İsmail Çavuş Ağa b. Hafız Ali mahzarında takrîr-i kelâm ve bast ani’l-merâm edip müvekkil-i merkūm Mahmud Efendi ile mukaddemâ zevciyyet beynimizde kāime iken mezbûrun firâşından hâsıla ve benden mütevellide ve bi-hakkı’l-hıdâne hâlâ hacr u terbiyemde olan kırk beş günlük sulbiye sagīre kızı Şerife Hadice’nin aslâ mâlı olmayıp nafaka ve kisveye eşedd-i ihtiyâc ile ihtiyâcı olmağla sagīre-i mezbûrenin nafakası’çün babası müvekkil-i merkūm üzerine kıbel-i şer‘den kadr-ı ma‘rûf meblağ farz ve takdîr olunmak bi’l-hıdâne matlûbumdur dedikde gıbbe’t-tasdîki’ş-şer‘î hâkim-i hâsim- vâlâ cenâb -veffakallâhu te‘âlâ bi’s-sıdkı ve’s-savâb- efendi hazretleri dahi sagīre-i mezbûrenin nafakası’çün babası müvekkil-i merkūm üzerine işbu târîh-i kitâbdan beher şehr otuzar guruş nafaka bahâ farz ve takdîr buyurup meblağ-ı mefrûz-ı mezkûr beher şehr otuzar guruşu sagīre-i mezbûrenin ancak nafakasına harc ü sarfa ve lede’l-iktizâ istidâneye ve inde’z-zafer babası merkūm Mahmud Efendi üzerine rücû‘a vâlidesi ve hâdinesi mezbûre Şerife Âişe Hanım’a izin vermeğin mâ-vaka‘a [bi’t-taleb ketb ve olundu]<br><br>Fî 18 Şa‘bân sene 1246<br><br>Şuhûdü’l-hâl: Muhtar-ı evvel Salih Efendi, Muhtar-ı sânî İsmail Ağa, Edhem Efendi b. Mehmed, Örücü es-Seyyid Abdülhamid Ağa, Muhzır Molla Hüseyin b. Yusuf ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34212"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34214"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>