﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 291<br>Hüküm no: 257<br>Orijinal metin no: [85b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fırıncı Musyo’nun Avratpazarı’nda bulunan değirmendeki gedik hissesini kızı Kito’ya sattığı</b><br><br>Habbâz tâifesinden Musyo v. Boyko nâm zimmî meclis-i şer‘-i şerîf-i enverde sulbiye kebîre kızı hâmiletü hâzihi’l-vesîka Kito nâm Nasrâniye tarafından husûs-ı âti’z-zikrde tasdîka vekîl-i sâbitü’l-vekâlesi olan Pepo v. Palo nâm zimmî muvâcehesinde ikrâr-ı tâm ve takrîr-i kelâm edip mahmiye-i İstanbul’da Avratpazarı kurbünde Sultân Çolak Fırını demekle ma‘rûf bir bâb [86a] fırın ittisâlinde vâki‘ altı horos değirmen derûnunda mevcûd gedik ta‘bîr olunur yirmi dört re’s bargir ve sâir âlât-ı lâzıme-i ma‘lûme yirmi dört sehim i‘tibâriyle altı sehim hisse-i şâyi‘ası akd-i âti’z-zikrin sudûruna değin yedimde mülk ve hakkım olmağla hâlâ ben mârrü’z-zikr altı sehim hisse-i şâyi‘amı tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile kızım müvekkile-i merkūme Kito Nasrâniye’ye bin guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr bin guruşu kızım müvekkile-i mezbûre yedinden tamamen ahz u kabz eyleyip semenine bey‘-i mezkûrun tağrîr ve gabnine ve gedik husûsuna müte‘allika-i âmme-i da‘vâdan kızım müvekkile-i merkūmenin zimmetini ibrâ ve ıskāt edip ol dahi ibrâmı kabûl eyledi fîmâ-ba‘d mârrü’z-zikr fırın ve değirmen derûnunda mevcûd gedik ta‘bîr olunur yirmi dört re’s bargir ve sâir âlât-ı lâzıme-i ma‘lûmede yirmi dört sehim i‘tibâriyle altı sehim hisse-i şâyi‘am kızım müvekkile-i merkūme Kito Nasrâniye’nin mülk-i müşterâsı ve hakk-ı sırfı olup benim kat‘â alâka ve medhalim kalmamışdır dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 10 Şevval sene 1185.<br><br>Şuhûdü’l-hâl: Muhzırân Kethudâsı Mehmed Ağa, Seyyid el-Hâc Ebûbekir b. el-Hâc Mehmed, Molla Mustafa b. Mehmed, Ahmed Ağa b. Hüseyin, Ekmekçiler Kethudâsı Ali, Markos v. Semail, Mikayil v. İstepan, Ahram v. Kazer, Avanis v. Markar, Artin v. Tomas<br><br>Temme bi-avnillâhi te‘âlâ<br><br>El-emru hasbemâ zükire fîhî<br><br>Nemakahü’l-fakīru ileyhi azze şânuhû<br><br>Ali el-kādî bi-Dârü’s-saltanati’l-aliyye<br><br>-Gufire leh-</p>          <br><a title="Önceki sayfa" style="text-decoration:none" href="./ayrmetin.php?idno=30191"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30193"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o311"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>