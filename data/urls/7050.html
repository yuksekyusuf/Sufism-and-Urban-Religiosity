﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 93<br>Hüküm no: 10<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Ömer’in kendisini boşayan Aşçı Mustafa b. Mehmed’de olan mehir bedeli hakkında sulh olduğu</b><br><br>Ma‘rûz<br><br>Fi’l-asl Rumeli’de İbrail kasabası ahâlîsinden olup mahmiye-i İstanbul’da Cerrâhpaşa Câmi‘-i şerîfi civârında Kürkçübaşı mahallesinde sâkine ve zâtı ta‘rîf-i şer‘î ile mu‘arrefe olan Fâtıma bt. Ömer nâm hatun meclis-i şer‘-i enverde zevc-i sâbıkı Aşçı Mustafa b. Mehmed muvâcehesinde mezbûr Aşçı Mustafa mukaddemâ mârrü’z-zikr İbrail kasabasında beni zevce-i medhûlün-bihâsı iken iki def‘a tatlîk ve her birinde tecdîd-i akd edip ve mahmiye-i mezbûreye geldiğimizden sonra dahi tatlîk etmekle ben mezbûrdan üç talâk boş olup ve ber-vech-i muharrer üç talâk boş olduğumu mezbûr Aşçı Mustafa huzûr-ı Müslimînde ikrâr dahi etmiş iken yine beni kendiye fâsiden nikâh edip benimle ezvâc mu‘âmelesi murâd eder hâlâ mezbûr benden keff-i yed ve beynimiz tefrîk ve zimmetinde olan on iki guruş mehr-i müsemmâmı taleb ve da‘vâ ol dahi cevâbında on iki guruş mehr-i müsemmâ ile zevce-i menkûhası olduğumu ikrâr lâkin bâlâda mezkûr olduğu üzere mukaddemâ üç def‘a tatlîk eylediğini inkâr ve ben dahi müdde‘âmı ahrâr-ı ricâl-i Müslimînden lede’t-tezkiye adâletleri sâbit ve zâhir olan Molla Hüseyin b. el-Hâc Mehmed ve Molla Abdullah b. Mustafa ve Ali b. Abdullah ve Hüseyin b. Ahmed nâm kimesneler şehâdetleriyle mezbûr Aşçı Mustafa muvâcehesinde vech-i şer‘î üzere ba‘de’l-isbât ve’l-kabûl mûcebiyle beynûnet-i galîza ile tefrîkıma hükmolunmağla mezbûr Aşçı Mustafa zimmetindeki on iki guruş mehr-i müsemmâmdan bâ-vesâtet-i muslihîn kendi rızâ ve ihtiyârımla iki buçuk guruş bedel-i makbûza sulh olup mâ‘adâsına müte‘allika da‘vâdan mezbûr Aşçı Mustafa’nın zimmetini ibrâ ve ıskāt eyledim deyü olan kelimâtını mezbûr Aşçı Mustafa’nın tasdîk eylediği mahkeme-i bâbdan huzûr-ı âlîlerine i‘lâm olundu.<br><br>Fî-gurreti şehri Rebî‘ülevvel sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7049"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7051"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>