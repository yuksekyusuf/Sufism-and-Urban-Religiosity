﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 133<br>Hüküm no: 90<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Şahbaz’ın Esed Ağa Vakfı’ndan kiralı Topçular köyündeki ahır ve bahçesinden, küçük oğlu Halil ile küçük torunu Mehmed Emin’e ait hisselerin başkasına devrine mahkeme tarafından izin verildiği</b><br><br>Hurrire bi-ma‘rifeti men ü‘tümide-aleyh.<br><br>Harrerehü’l-fakīru ileyhi sübhânehû Abdullah b. Mehmed<br><br>el-müvellâ hilâfeten bi-Havâssı Kostantıniyye<br><br>-gufire lehümâ-<br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Davudağa mahallesinde sâkin iken bundan akdem vefât eden el-Hâc Ali b. Şahbaz’ın Havâss-ı Refî‘a kazâsına tâbi‘ Topçular nâm karyede vâki‘ merhûm Esed Ağa Vakfı’ndan icâreteyn-i ma‘lûmeteyn ile lede’l-ahâlî ve’l-cîrân ma‘lûmü’l-hudûd ve’l-müştemilât ahır ve bahçe ile’l-vefât taht-ı tasarrufunda olup ba‘de vefâtihî sulbî kebîr oğulları Mustafa ve Ahmed ve İbrahim’e ve sulbiye kebîre kızı Ümmügülsüm’e ve sulbî sagīr oğlu Halil’e intikāl-i âdî ile intikāl ettikten sonra mezbûr Mustafa dahi vefât edüp hissesi sulbî sagīr oğlu Mehmed Emin’e intikāl etmeğin zâtları ta‘rîf-i şer‘î ile mu‘arrefe olan işbu râfi‘ayi’l-kitâb sagīr-i mezbûr Halil’in vâlidesi ve tesviye-i umûruna mansûbe vasiyyesi Sâliha Hatun bt. Mehmed ile kezâlik sagīr-i mezbûr Mehmed Emin’in vâlidesi ve tesviye-i umûruna vasîsi olan Hanife Hatun bt. el-Hâc İbrahim meclis-i şer‘-i şerîf-i enverde takrîr-i kelâm ve ta‘bîr ani’l-merâm edüp sâlifü’z-zikr ahır ve bahçe harâba müşrif olup hâsılı harcına vefâ etmediğinden mâ‘dâ kibâr-ı mezbûrûn dahi hisselerini âhara ferâğ murâd etmeleriyle sagīrân-ı mezbûrânın hisseleri ifrâz mümkün olmayıp bekāsı dahi sagīrân-ı mezbûrâna muzır olmağın ahır ve bahçede olan hisseleri kibâr-ı mezbûrûnun hisseleriyle ma‘an sûk-ı sultânîde ve mecma‘ü’n-nâs olan mahallerde müzâyede olunup ragabât-ı nâs bi’l-külliye munkatı‘a oldukdan sonra bedel-i misli ve ma‘rifet-i mütevellî ile âhara ferâğ ve bedeli istirbâh olunmak sagīrân-ı mezbûrân haklarında her vechile enfa‘ ve evlâ olmağın bedel-i misli ve ma‘rifet-i mütevellî [ile] âhara ferâğa kıbel-i şer‘den izin verilmek matlûbumuzdur dediklerinde vasiyyetân-ı mezbûretânın [31b] kelimât-ı meşrûhası vâkı‘a mutâbık idüği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb -tûbâ lehû ve hüsnü-meâb- efendi hazretleri sâlifü’z-zikr ahır ve bahçede olan sagīrân-ı mezbûrânın hisselerini sûk-ı sultânîde ve mecma‘ü’n-nâs olan mahallerde müzâyede olunup ragabât-ı nâs bi’l-külliye munkatı‘a oldukdan sonra bedel-i misli ve ma‘rifet-i mütevellî [ile] âhara ferâğ ve bedeli istirbâh olunmak üzere vasiyyetân-ı mezbûretâna izin vermeğin mâ-vaka‘a bi’t-taleb ketb olundu.<br><br>Fî 2 min-Zilka‘de sene 1147.<br><br>Şuhûdü’l-hâl: el-Hâc Hüseyin b. Mehmed, Yahya Beşe b. İsmail, Mehmed Çelebi b. el-Hâc Salih, es-Seyyid Mehmed b. es-Seyyid Mustafa, el-Hâc İbrahim b. Mehmed, Ahmed Efendi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16460"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16462"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o373"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>