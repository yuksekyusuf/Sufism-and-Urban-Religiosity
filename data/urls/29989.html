﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 96<br>Hüküm no: 54<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasımzâde İbrahim Ağa’nın Kantarcılar çarşısındaki yarım fırın gediği hissesini sattığı</b><br><br>Mahmiye-i İslambol’da Timurhan mahallesinde sâkin el-Hâc Kasımzâde es-Seyyid el-Hâc İbrahim Ağa b. es-Seyyid el-Hâc Ali meclis-i şer‘-i şerîf-i enverde ekmekçi tâifesinden işbu bâ‘iseyi’r-rakīm Kirkor v. Şehbaz ve Agop v. Bedros nâm zimmîler muvâcehelerinde ikrâr-ı tâm ve takrîr-i kelâm edip mahmiye-i mezbûrede Kantarcılar sûkunda vâki‘ beyne’l-ahâlî ma‘lûmü’l-hudûd bir bâb ekmekçi fırını derûnunda mevcûde beyne’l-hiref gedik ta‘bîr olunur ber-mûceb-i defter-i müfredât eşyâ-i ma‘lûme ve âlât-ı lâzımenin nısfları benim ve nısf-ı [20b] âharları mersûm Kirkor’un müşâ‘an yedimizde mâlımız ve mülkümüz olmağla ben zikrolunan eşyâ ve âlât-ı lâzımeden mâlik olduğum nısf hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-ı kat‘î ve safka-i vâhide ile mersûm Kirkor ve Agop zimmîlere üc yüz elli guruşa bey‘ ve temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm eylediklerinden sonra semeni olan meblağ-ı mezbûr üç yüz elli guruşu mersûmân Kirkor ve Agop zimmîlere yedlerinden tamamen ve kâmilen ahz u kabz edip bey‘-ı mezkûrun tağrîr ve gabnine ve istifâ-i semene ve bi’l-cümle gedik husûsuna müte‘allika âmme-i da‘vâdan herbirimiz âharın zimmetini ibrâ-yı âm ile ibrâ ve ıskāt ve herbirimiz âharın ibrâsını kabûl eyledik fîmâ-ba‘d sâlifü’z-zikr ekmekçi fırınının gediği ta‘bîr olunur eşyâ-i ma‘lûme ve bi’l-cümle sâir âlât-ı lâzımenin rub‘-ı şâyi‘leri mersûm Agop zimmînin ve selâse-i erbâ‘-ı şâyi‘leri mersûm Kirkor zimmînin mülk-i sahîh ve hakk-ı sarîhleri olup eşyâsında ve gediğinde kat‘a benim alâka ve medhalim kalmamışdır diledikleri gibi mutasarrıflar olsunlar dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 16 Rebî‘ülevvel sene [1]184.<br><br>Şuhûdu’l-hâl: Etmekci Kethudâsı Ali Ağa, Yiğitbaşı Molla Osman, Salıcı Molla Osman, es-Seyyid el-Hâc Ebûbekir b. ( ) Ağa, Kanlıfırın Ustası Ahmed Ağa, Sofularlı Molla Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=29988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>