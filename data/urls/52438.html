﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 135<br>Hüküm no: 128<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed’in varislerinin mirastan olan ev, bahçe ve bağı sattıkları</b><br><br>Medîne-i Üsküdar’a tâbi‘ İbrahim Ağa Zâviyesi’nde sâkin iken bundan akdem vefât eden es-Seyyid el-Hâc Mehmed b. Osman b. Abdullah’ın verâseti zevce-i menkûha-i metrûkesi Şerife Emine bt. Ali nâm hatun ile sulbiye kebîre kızları Şerife Fâtıma ve Ümmügülsüm ve gāib ani’l-beled ammisi oğlu Hüseyin b. Abdurrahman b. Abdullah’a münhasıra ve tashîh meselesi yirmi dört sehmden i‘tibâr olunup sihâm-ı mezbûreden üç sehmi zevcesi mezbûreye ve sekiz sehmden on altı sehmi kızları mezbûretâna ve beş sehmi gāib-i mezbûr Hüseyin’e isâbeti tahakkukundan sonra mezbûre Şerife Ümmügülsüm kendi tarafından asıl ve gāib-i merkūm Hüseyin tarafından bâ-hüccet-i şer‘iyye vasiyy-i mansûbesi olmağla vesâyeten ve mezbûre Ümmügülsüm ile mezbûretân Şerife Emine ve Fâtıma taraflarından bey‘-i âti’l-beyânı ikrâra vekîli olduğu zât-ı mezbûrâtı bi’l-ma‘rifeti’ş-şer‘iyye ârifân el-Hâc İbrahim b. Hüseyin ve Osman b. Ali nâm kimesneler şehâdetleriyle şer‘an vekâleti sâbit olan el-Hâc Mustafa Ağa b. Veliyüddin nâm kimesne meclis-i şer‘-i hatîrde hâlâ Dârüssa‘âde Ağası el-Hâc Beşir Ağa —dâme-ulüvvuhû— hazretlerinin yedekçibaşıları olan fahrü’l-akrân işbu râfi‘ü’l-kitâb Veliyüddin b. el-Hâc Ali Ağa nâm kimesne tarafından tasdîka vekîl-i müsecceli Halil Ağa b. Mehmed nâm kimesne mahzarında bi’l-vekâle ikrâr ve takrîr-i kelâm edip zâviye-i merkūmede vâki‘ bir tarafdan Kaşkaoğlu mülkü ve bir tarafdan el-Hâc Halil Efendi bahçesi ve bir tarafdan makābir-i Müslimîn ve bir tarafdan tarîk-i âm ile mahdûd fevkānî bir bâb oda ve iki sofa ve tahtında ahır ve samanhâne ve şa‘îr anbârı ve bir matbah ve iki kenîf ve bir mikdâr havluyu müştemil binâsı mülk ve arsasının İbrahim Ağa Vakfı’na senede altmış akçe <<mükellefesi>> mukāta‘alı bir bâb menzil ile yine el-Hâc Halil Efendi bağına muttasıl bir tarafdan merkūm el-Hâc Halil Efendi bağı ve bir tarafdan Katkaoğlu? tarlası ve bir tarafdan ...? ve bir tarafdan es-Seyyid Mehmed bağı ile mahdûd tahmînen yedi dönüm mikdâr eşcârlı mülk bahçe ile yine bahçe-i merkūma muttasıl etrâf-ı erba‘ası Katkaoğlu? ve Kādı Mehmed Efendi bağları ve Salih Ağa bostanı ve tarîk-i âm ile mahdûd tahmînen on iki dönüm mikdârı bir kıt‘a bağ müteveffâ-yı merkūm es-Seyyid Mehmed’in ile’l-vefât mülkü ve ba‘de vefâtihî tashîh-i mezkûr üzere müvekkilelerim mezbûrâta mevrûs olmuşidi el-hâletü hâzihi menzil [ve] bahçe ve bağ-ı mezkûrları tarafeynden îcâb [ve] kabûlü hâvî bey‘-i bâtt-ı sahîh-i şer‘î ile müvekkil-i müşârün-ileyh Veliyüddin Ağa’ya bin elli guruşa asâleten ve vekâleten bey‘ ü temlîk ve teslîm eylediklerinde ol dahi ber-vech-i muharrer iştirâ [ve] kabûl ve temellük ve tesellüm eyledikden sonra semeni olan meblağ-ı merkūm bin elli guruşu her biri bi-kadri’l-hısâs-ı mezkûre yedinden tamâmen ahz [u] kabz eylediler fîmâ-ba‘d menzil [ve] bahçe ve bağ-ı mahdûd-ı mezkûrlar müşârün-ileyh Veliyüddin Ağa’nın mülk-i müşterâsı olup müvekkilelerim mezbûrânın kat‘â alâka ve medhalleri kalmadı keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 22 C sene 1150<br><br>Şuhûdü’l-hâl: Veli Ağa b. Mehmed, Hüseyin Bey b. Abdullah, Halil Ağa b. Ali, Mustafa Efendi b. Mehmed, Sarı Mehmed b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=52437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>