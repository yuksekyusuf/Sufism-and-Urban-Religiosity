﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 84<br>Hüküm no: 54<br>Orijinal metin no: [10a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. İbrahim’den boşalan tımarın tevcihi ile ilgili davanın yeniden görülmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda vilâyet-i Anadolu’da Hüdâvendigâr sancağında vâki‘ Beypazarı nâhiyesinde nısf Celeblü nâm karyeden dört bin yedi yüz altmış akçe eşkincilü mülk timâra mutasarrıf olan Mehmed v. İbrahim bundan akdem fevt oldukda timâr-ı mezkûr müteveffâ-yı mezbûrun fevtinden iki yüz kırk beş senesi Muharremi’l-harâmı’nın yirmi ikinci günü sulbiye sahîha kızları Havva ve Müntehâ ve Emine’ye ber-vech-i iştirâk tevcîh ve berât olundukdan sonra ecânibden müteveffâ Mehmed’in evlâdı Mahmud [ve] Emine’den her biri babaları ismi merkūmât Havva ve Müntehâ ve Emine’nin babaları ismine mutâbıkı olmak cihetiyle timâr-ı mezkûru babamız nân pâresidir diyerek mezbûrât Havva ve Müntehâ ve Emine’nin üzerlerinden bir takrîb ref‘le babaları müteveffâ-yı merkūm diğer Mehmed’in mahlûlünden olmak zu‘muyla sene-i sâbıkā Zilka‘deti’ş-şerîfesi’nin on ikinci günü merkūmât Havva ve Müntehâ ve Emine’nin ref‘lerinden fuzûlî kendü üzerlerine tevcîh ve berât etdirmiş olduklarına binâen mezbûrât Havva ve Müntehâ ve Emine timâr-ı mezkûr babaları müteveffâ-yı mezbûrun fevtinden ve merkūmân Mahmud ve Emine’nin ref‘lerinden yine kendü üzerlerine ber-vech-i iştirâk tekrâr tevcîh ve yedlerine bir kıt‘a berât-ı âlîşân sadaka ve ihsân buyurulması istirhâmında oldukları meâl-i i‘lâmdan müstebân ve fi’l-hakīka mezbûrât Havva ve Müntehâ ve Emine müteveffâ-yı mezbûr Mehmed v. İbrahim’in sulbiye-i sahîha kızları olduğu bî-garaz Müslimînden ve nâhiye-i mezbûr ahâlîsinden olup İstanbul’da Acımusluk Medresesi’nde sâkin talebe-i ulûmdan Hafız Mehmed Efendi b. Mehmed ve Asâkir-i harbiye-i taburunun ikinci bölüğünün ikinci onbaşısı İbrahim Ağa b. Mahmud ve Abdullah b. Hasan nâm kimesnelerin meclis-i şer‘de alâ-tarîkı’ş-şehâde haberlerinden zâhir ve âyan olmağla timâr-ı mezkûr müteveffâ-yı mezbûr Mehmed v. İbrahim’in fevtinden ve merkūmân Mahmud ve Emine’nin ref‘lerinden mezbûrât Havva ve Müntehâ ve Emine üzerlerine ber-vech-i iştirâk tevcîh ve yedlerine bir kıt‘a berât-ı âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu. El-emru li-men-lehü’l-emr.<br><br>Fi’l-yevmi’s-sâlis min Zilka‘deti’ş-şerîfe sene erba‘a ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=956"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=958"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>