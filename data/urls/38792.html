﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 361<br>Hüküm no: 412<br>Orijinal metin no: [68a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safranbolu’nun Bulak köyü halkından Hacı Mustafa Ağa’nın Seyyid Hacı Mustafa Ağa’yı vekil tayin ettiğinin tesbiti</b><br><br>İsbât-ı vekâlet<br><br>Vilâyet-i Anadolu’da Zağferanborlu kazâsına tâbi‘ Bulak karyesinde sâkin el-Hâc Mustafa Ağa b. Ömer b. Abdullah tarafından ber-vech-i âtî vekâlet iddi‘â eden işbu bâ‘isü’l-vesîka es-Seyyid el-Hâc Mustafa Ağa b. es-Seyyid Osman meclis-i şer‘-i şerîf-i enverde es-Seyyid Ahmed Efendi b. Abdullah mahzarında üzerine da‘vâ ve takrîr-i kelâm edip mezbûr Mustafa Ağa’nın merkūm es-Seyyid Ahmed Efendi zimmetinde cihet-i karzdan yirmi beş guruş alacak hakkı olmağla meblağ-ı mezbûru merkūm [68b] es-Seyyid Ahmed Efendi’den taleb ve da‘vâ ve ahz ü kabza ve mahmiye-i İstanbul’da Aksaray kurbünde Koğacı mahallesinde vâki‘ ma‘lûmü’l-hudûd bir bâb vakıf menzilin nısfı mezbûr Mustafa Ağa’nın ve nısf-ı âharı dahi zevcesi Hamide Hatun’un bâ-temessük-i mütevellî taht-ı tasarrufunda olmağla menzil-i mezkûrda dahi mutasarrıf olduğu nısf hissesini bedel-i misli ve bâ-ma‘rifet-i mütevellî âhara ferâğa ve kabz-ı bedele ve makbûzumu zevcesi mezbûreye teslîme kazâ-i mezbûrda şühûd mahzarlarında beni tarafından kabûlüme mevkūfe vekîl ve nâib-i menâb nasb u ta‘yîn eylediğinde ben dahi haber-i vekâlet bana vâsıl oldukda vekâlet-i mezbûreyi kabûl etmemle meblağ-ı mezbûr yirmi beş guruşu merkūmdan vekâlet-i mahkiyem hasebiyle taleb ederim, suâl olunsun dedikde, gıbbe’s-suâl merkūm es-Seyyid Ahmed Efendi dahi cevâbında mezbûr Mustafa Ağa’ya cihet-i mezbûreden yirmi beş guruş deyni olduğunu ikrâr, müdde‘î-i mezbûrun vekâleti ma‘lûmum değildir deyü inkâr edicek müdde‘î-i mezbûrdan ber-vech-i muharrer vekâlet müdde‘âsına mutâbık beyyine taleb olundukda udûl-i ahrâr-ı ricâl-i Müslimînden ve kazâ-i mezbûr ahâlisinden olup bu esnâda Âsitâne-i aliyye’ye gelen Mehmed Ağa b. İbrahim ve es-Seyyid İsmail Ağa b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mezbûr Mustafa Ağa’nın merkūm es-Seyyid Ahmed Efendi zimmetinde cihet-i karzdan yirmi beş guruş alacak hakkı olup meblağ-ı mezbûru mezbûr es-Seyyid Ahmed Efendi’den taleb ve da‘vâ ve ahz ü kabza ve mahmiye-i mezbûrede Aksaray kurbünde Koğacı mahallesinde vâki‘ ma‘lûmü’l-hudûd bir bâb vakıf menzilin nısfı mezbûr Mustafa Ağa’nın ve nısf-ı âharı zevcesi Hamide Hatun’un bâ-temessük-i mütevellî taht-ı tasarruflarında olmağla menzil-i mezkûrdan dahi nısf hissesini bedel-i misli ve bâ-ma‘rifet-i mütevellî âhara ferâğa ve kabz-ı bedele ve makbûzunu zevcesi Hamide Hatun’a teslîme mezbûr Mustafa Ağa b. Ömer b. Abdullah’a karye-i mezbûrede bizim huzûrumuzda işbu müdde‘î-i merkūm es-Seyyid el-Hâc Mustafa Ağa’yı kabûlüne mevkūfe vekîl nasb ü ta‘yîn eylediğinde ol dahi haber-i vekâlet kendüye vâsıl oldukda vekâlet-i mezbûreyi kabûl eyledi, biz bu husûsa bu vech üzere şâhidleriz, şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye ettiklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 4 Ş sene [1]242.<br><br>Şühûdü’l-hâl: Muhzır Ebûbekir Çelebi, Muhzır Ali Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38791"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38793"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b361"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>