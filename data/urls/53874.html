﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 551<br>Hüküm no: 849<br>Orijinal metin no: [69b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çivizade Vakfı’nın Cabisi Mehmed Efendi ile vakıf işlerini görmeye vekil tayin ettiği Kütahyalı Sofu Molla Mehmed arasındaki anlaşmazlığın giderildiği</b><br><br>Ma‘rûz;<br><br>Mahmiye-i İslâmbol’da Cebehâne kurbünde vâki‘ Kabasakal mahallesinde merhûm Çivizâde Vakfı’nın Câbîsi sâhib-i arzuhâl Mehmed Efendi b. Ahmed nâm kimesne tarafından ber-vech-i âtî taleb ve da‘vâ ve lede’l-iktizâ sulh u ibrâya vekîl olduğu Ömer b. İbrahim ve el-Hâc Osman b. Mehmed nâm kimesneler şehâdetleriyle sâbit olan Hafız Mustafa Efendi b. İbrahim medîne-i Üsküdar’da mahfil-i bâbda meclis-i şer‘-i hatîrde derûn-ı arzuhâlde mezkûrü’l-ism Kütahyalı So[fu] Molla Mehmed b. Ali mahzarında târih-i i‘lâmdan beş sene mukaddem müvekkilim mezbûr Mehmed Efendi câbîsi olduğu evkāfların bi’l-cümle umûrlarını rü’yet içün tarafından mezbûr Sofu Molla Mehmed’i vekîl ol dahi vekâleten memûr olduğu bi’l-cümle evkāfın umûrunu rü’yet edip târih-i mezkûrda işbu bin iki yüz beş [sene]sinin Zilhicce’sine gelince icârâtından müctemi‘ ve makbûzu olup sahhu’l-bâkī zimmetinde yüz seksen altı guruşu hâsıl olmağla taraf-ı [vakf]? içün bi’l-vekâle taleb ederim deyü eylediği da‘vâsından bâ-tavassut-ı muslihîn on beş guruş bedel mukābelesinde sulh olup ziyâde müdde‘âsına ve işbu târih-i kitâba gelince beynlerinde ahz [ü] i‘tâ ve sâire müte‘allika âmme-i de‘âvîden mezbûr Molla Mehmed’in zimmetini bi’l-vekâle ibrâ ol dahi ( ) müvekkilim mezbûr Mehmed Efendi’nin zimmetini ibrâ ve ıskāt eyleyip her birimiz âharın ber-vech-i muharrer ibrâsını kabûl eyledi deyü takrîrini mezbûr Sofu Molla Mehmed ba‘de’t-tasdîk bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî ( ) min-Za sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53873"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53875"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b551"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1029"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>