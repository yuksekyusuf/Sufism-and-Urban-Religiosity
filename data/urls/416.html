﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 186<br>Hüküm no: 233<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Ali Bey’in hayatta iken kölesini âzat etmiş olduğu</b><br><br>Sabıkā hâssa bostâncılar odabaşısı olup bundan akdem vefât eden merhûm Ali Bey b. Mustafa’nın zâhirde vâris-i ma‘rûfu olmamağla muhallefâtını cânib-i mîrîden ahz u kabza murahhas ve memûr olup bi’l-fi‘il bostancıbaşı olan iftihârü’l-emâcid ve’l-ekârim câmi‘ü’l-mehâmid ve’l-mekârim zi’l-kadri’r-refî‘ ve’l-câhi’l-menî‘ Ahmed Ağa -zîde kadruhu- taraf-ı şerîflerinden husûs-ı âti’l-beyânı ikrâra vekîl olup vekâleti hasm-ı câhid-i şer‘î mahzarında Nuh Efendi b. Receb ve İbrahim Bey b. Durak şehâdetleri ile şer‘an sâbite olan Mehmed Bey b. Abdullah mahfil-i kazâda işbu uzun boylu, açık kaşlı, ak benizli, elâ gözlü, sol elinin bir parmağı mecrûh, Macariyyü’l-asl râfi‘u’l-kitâb Dilaver b. Abdullah nâm gulâm mahzarında bi’l-vekâle ikrâr-ı tâm ve takrîr-i kelâm edip mevsûf-ı mezbûr müteveffâ-i merkūmun abd-i memlûkü olmağla hâl-i hayâtında ve kemâl-i sıhhatinde mâlından âzâd edip mezbûr Dilaver sâir ahrâr-ı asliyyîn gibi hür olmağın üzerinde müvekkil-i müşârun-ileyhin ve sâir efrâd-ı âferîdeden bir ferdin alâka [ve] medhali yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’t-târîhi’l-mezbûr.<br><br>Şuhûdü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=415"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=417"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>