﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 327<br>Hüküm no: 394<br>Orijinal metin no: [79a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kesriye kazasının Makrani? köyü halkından Yani, Koço ve sairlerinin Sipahi Piri ile olan davalarında anlaşma sağlanması</b><br><br>Ma‘rûz,<br><br>Rumeli’de Kesriye kazâsına tâbi‘ Makrani? nâm karye ahâlîlerinden ashâb-ı arzuhâl Yani v. Kilo ve Koço v. Dono ve Siro v. Kilo ve İstago v. Petro ve Hıristo v. Dono ve Dono v. Hıristo ve Kosta v. Niko ve Zişo v. Mitro ve Hıristo v. Tanaş ve Mitre v. Nikola nâm zimmîler mahfil-i şer‘iyyâtda derûn-ı arzuhâlde mezkûrü’l-ism Piri Sipâhî b. Mehmed mahzarında mezbûr Piri’nin babası müteveffâ Mehmed Sipâhî karyemizin sipâhisi iken hayatında bizlerden sâlyâne akçesi nâmıyla senede yüz guruş müft-i [meccânen] yevm ve yiyecek talebiyle rencîde etmiş idi. Ba‘de vefâtihî karyemizin sipâhiliği babası mahlûlünden mezbûr Piri’ye bâ-berât-ı âlîşân tevcîh olunmağla mütevefffâ-yı mezûrun bizden bi-gayr-ı hakkın kabz eylediği senede yüz guruşu mezbûr Piri’nin vaz‘ eylediği terekesinden olmak üzere mezbûr Piri’den taleb ederiz deyü da‘vâ, ol dahi ba‘de’l-inkâr beynlerinde ba‘de vukū‘i’l-münâza‘a mezbûrûn Yani ve Koço ve Siro ve İstefo ve Hıristo ve Dono ve Kosta ve Zişo ve Hıristo ve Mitre zimmîler da‘vâ-yı mezkûrelerinden fâriğler olup husûs-ı mezbûre müte‘allika sipâhileri mezbûr Piri’nin zimmetini her biri meccânen ibrâ ve iskāt edip ol dahi ba‘de’l-yevm ahâlî-i karyeden salyâne akçesi nâmıyla nesne ahzetmeyip ve arazi-yi mîriyeden tarla mahlûl oldukda tapu-yı mislinden ziyâde akçe ile alın deyü teklîf etmemeğe ve sûret-i defter-i hâkānîde her ne hâsıl kayd olunmuş ise onu alıp ziyâde talebiyle rencîde vü remîde etmemek üzere huzûr-ı şer‘de ta‘ahhüd edip bu vechile kat‘-ı nizâ‘ etmeleriyle re‘âyâ-yı merkūmûn kavilleri sipâhi-i mezbûrun ta‘ahhüdünü nâtık yedine emr-i âlî inâyet ve ihsân buyurulmak ricâsında oldukları huzûr-ı âlîlerine i‘lâm olundu.<br><br>Fî 8 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42499"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42501"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>