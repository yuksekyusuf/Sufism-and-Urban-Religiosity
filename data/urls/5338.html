﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 402<br>Hüküm no: 414<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa ile Mustafa Ağa’nın Makrihorya (Bakırköy) köyünde ortak işletmek üzere bir hamam inşa ettikleri</b><br><br>İkrâr ve ta‘ahhüd.<br><br>Hilâl-i sutûrda mezkûr husûsu mahallinde ketb ü tahrîr için bi’l-iltimâs savb-ı şer‘-i kavîmden irsâl olunan Mevlânâ Mustafa Efendi b. el-merhûm Yunus Efendi Mahmiye-i İstanbul’da Firuzağa Mahallesi’nde sâkin fahrü’l-emsâl Hasan Ağa b. Abdullah’ın menziline varıp zeyl-i sahîfede muharrerü’l-esâmî Müslimîn mahzarlarında akd-i meclis-i şer‘-i şerîf ettikde mezbûr Hasan Ağa meclis-i ma‘kūd-ı mezkûrda şerîki bâ‘isü hâze’l-kitâb Mustafa Ağa b. Derviş Ali b. Mehmed nâm kimesne tarafından husûs-ı âti’z-zikre vekîl olduğu Dergâh-ı âlî yeniçerileri çavuşlarından umdetü’l-eşbâh Osman Ağa b. Hüseyin ve Mehmed Çelebi b. Şa‘ban şehâdetleriyle sâbit ve sübût-ı vekâletine hükm-i şer‘î lâhık olan Ali Ağa b. Ali mahzarında ikrâr ve takrîr-i kelâm edip Havâss-ı Refî‘a kazâsına tâbi‘ Makohora [Makrihorya] nâm karyede kâin etrâf-ı erba‘adan câmi‘-i şerîf ve imâm ve müezzin meşrûtaları vakıf menziller ve Arabacı el-Hâc Mehmed menzili ve tarîk-i âm ile mahdûd ma‘lûmü’l-müştemilât menzil ale’l-iştirâki’s-seviyy yedimizde şirâen mülk ve hakkımız iken menzil-i mezkûru müvekkil-i mezbûr ile hedm ve mâlımız ile yine iştirâken yedi kurna ve iki halvet ve kenîf ve câmekân ve bir bi’r-i mâ’yı muhtevî hamam binâ ve ihdâs eylediğimize binâen hamam-ı mezkûru yine müvekkil-i mezbûr ile ale’l-iştirâki’s-seviyy tasarruf etmek üzere ta‘ahhüd ve ittifâk eyledik dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an irsâl olunan Çukadâr el-Hâc Mehmed b. Hüseyin ve Ali b. Yusuf nâm kimesneler meclis-i şer‘a gelip takrîri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî-selhi Şa‘bâni’l-mu‘azzam sene 1143.<br><br>Şuhûdü’l-hâl: Osman Çavuş Ağa b. Hüseyin, Hüseyin Ağa b. Ahmed, Mustafa Ağa b. Receb, Abdullah Ağa b. İbrahim, İbrahim Ağa b. Mehmed, Mehmed Ağa b. Şa‘ban, Osman b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=5337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>