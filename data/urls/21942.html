﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 208<br>Hüküm no: 203<br>Orijinal metin no: [28b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Ömer b. Abdullah’ın müşterek oldukları mülk menzildeki hissesini kardeşi Mustafa’ya sattığı</b><br><br>Vilâyet-i Anadolu’da Karadeniz sâhilinde Giresun kasabasında el-Hâc Hüseyin mahallesi ahâlîsinden es-Seyyid Ömer b. Abdullah nâm kimesne meclis-i şer‘de karındaşı işbu sâhibü’l-kitâb es-Seyyid Mustafa b. Abdullah nâm kimesne mahzarında ikrâr ve takrîr-i kelâm edip karındaşım mezbûr es-Seyyid Mustafa ile ale’l-iştirâki’s-seviy mülkümüz olup mahalle-i mezbûrede vâki‘ bir tarafdan el-Hâc Mehmed mülkü ve bir tarafdan Uzunoğlu Mustafa mülkü ve bir tarafdan el-Hâc Mustafa mülkü ve bir tarafdan tarîk-i âm ile mahdûd fevkānî bir bâb oda ve bir matbah ve tahtında bir bâb mahzeni müştemil mülk menzilde olan nısf hisse-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile yirmi guruşa bey‘ u temlîk ve mahallinde kabz ve tasarrufa taslît edip ol dahi ber-vech-i muharrer iştirâ ve temellük eyledikden sonra semeni olan meblağ-ı mezbûru müşterî-i mezbûr yedinden ahz u kabz eyledim ba‘de’l-yevm menzil-i mahdûd-ı mezbûr bi-cümletin mâ yeştemilühû ve yahvîhi karındaşım mezbûr es-Seyyid Mustafa’nın mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis ve’l-ışrîn min-Şevvâli’l-mükerrem sene 1137.<br><br>Şuhûdü’l-hâl: Şarlıoğlu es-Seyyid Mustafa, Hasan Beşe b. Abdullah, es-Seyyid Mahmud b. Hasan, es-Seyyid Ali b. İbrahim, es-Seyyid Ali b. es-Seyyid Hüseyin, el-Hâc Mustafa b. Şa‘ban. </p>          <br><a title="Önceki sayfa" style="text-decoration:none" href="./ayrmetin.php?idno=21941"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21943"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>