﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 212<br>Hüküm no: 216<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nuh b. Hasan’ın Mustafa Bey’de alacağı kalmadığı</b><br><br>Bundan akdem mahmiye-i İstanbul’da Alipaşa-yı atik mahallesinde müteveffâ olan merhûm Hasan Kethudâ b. Mehmed’in sulbî kebîr oğlu Nuh b. Hasan nâm cündî meclis-i şer‘-i lâzımü’t-tevkīrde kıbel-i şer‘den mansûb sâbıkā vasîsi olan Mustafa Bey b. Abdülvahhab nâm derzi mahzarında ikrâr ve takrîr-i kelâm edip müşârün-ileyh Mustafa Bey’in hâlâ yedindeki mümzâ ve mahtûm kassâm-ı askerî defterinde mastûr olan üzere vesâyeti hasebiyle kabz eylediği yüz on altı bin beş yüz otuz sekiz akçe hisse-i şer‘iyemden altmış iki bin akçesiyle <<Karagümrük nâm mahâlde vâki‘>> hâlâ sâkin olduğum evi alıverip altı bin yüz yirmi akçesiyle Karagümrük nâm mahâlde vâki‘ nısf dükkân[ı] alıverip menzil-i merkūmu ve nısf dükkân-ı mersûmu bana teslîm edip ben dahi kabûl ve kabz ve tesellüm eylediğimden sonra mâ‘adâ kırk bin dört yüz altmış akçesini dahi nakd teslîm edip vech-i meşrûh üzere meblağ-ı mezbûr on altı bin beş yüz seksen akçem[i] mezbûr Mustafa Bey yedinden bi’t-tamam ve’l-kemâl kabz ve tesellüm eyledim yedinde babam müteveffâ-yı mezbûrdan müteveccih olan hisse-i şer‘iye-i mezbûreden bir akçe hakkım kalmadı dedikde mukırr-ı mezbûrun ikrâr-ı meşrûhunu mukarrun-leh olan mezbûr Mustafa Bey vicâhen ve şifâhen tasdîk edip mâ-vaka‘a gıbbe’t-taleb kayd olundu.<br><br>Tahrîren fî-evâsıtı Zilka‘de li-sene hamse ve elf.<br><br>Şühûdü’l-hâl: es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=35353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>