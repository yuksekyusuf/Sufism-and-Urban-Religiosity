﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 377<br>Hüküm no: 572<br>Orijinal metin no: [76b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Trabzonlu Ümmügülsüm Hatun’un Abdülaziz’e açtığı bağ ve bahçeye ait mülkiyet davasının mahallinde görülmek üzere Trabzon’a havale olunduğu</b><br><br>Mahalline havâle<br><br>Ma‘rûz<br><br>Vilâyet-i Anadolu’da Trabzon kazâsı kurâlarından Kastamonu karyesinde sâkin iken bundan akdem vefât eden Mehmed b. Abdullah b. Abdurrahman’ın verâseti zevce-i menkûha-i metrûkeleri Âişe bt. Abdullah ve Emine bt. Abdullah nâm hatunlar ile merkūme Emine Hatun’dan mütevellidler sulbiye kebîre kızları Ümmügülsüm ve Fâtıma ve diğer Âişe ve Rebibe hatunlar ve li-ebin kız karındaşı Penbe Hatun’a münhasıra olduğu lede’ş-şer‘i’l-enver zâhir ve mütehakkık oldukdan sonra verese-i merkūmeden mu‘arrefetü’z-zât bint-i merkūme Ümmügülsüm Hatun İstanbul Bâb Mahkemesi’nde meclis-i şer‘de Abdülaziz b. Mehmed nâm kimesne muvâcehesinde karye-i mezbûrede vâki‘ her biri ma‘lûmü’l-hudûd ve’l-müştemilât kürûmu mülk bir kıt‘a bağ ve bir kıt‘a bahçe mûrisimiz babamız müteveffâ-yı mezbûrun hayatında ile’l-vefât yedinde mâlı olup ba‘de vefâtihî benimle verese-i mezbûresine mevrûs oldukdan sonra ben verese-i merkūmât Âişe ve Emine ve diğer Âişe ve Rebibe ve Penbe hatunların sâlifü’l-beyân bağ ve bahçede olan hisse-i irsiyelerini dokuz yüz guruş semen-i medfû‘a iştirâ edip ol vechile zikr olunan bağ ve bahçenin mecmû‘u ırsen ve şirâen yedimde mülküm iken zevcim gāib ani’l-meclis Mehmed b. Hüseyin nâm kimesne zikrleri mürûr eden bağ ve bahçeyi fuzûlî iznim olmaksızın mezbûr Abdülaziz’e bin yüz guruşa bey‘ ü teslîm edip lâkin ben bey‘-i mezkûru mücîze olma[ma]mla zikirleri mürûr eden bağ ve bahçeyi mahâllinde bana teslîme mezbûr Abdülaziz’e tenbîh olunmak matlûbumdur deyü da‘vâ ettikde ol dahi cevâbında mârrü’l-beyân bağ ve bahçeyi gāib-i mezbûr Mehmed mülkü olmak üzere bana bey‘ etmişidi deyip lâkin zikr olunan bağ ve bahçeye [bahçe] menkūl kābilinden <<olmayıp>> olma[ma]ğla mahâllinde hudûdu ta‘yîn ve irâe olunarak ber-nehc-i şer‘î terâfu‘ olunmak iktizâ eylediği tarafeyne [tefhîm] olunduğu huzûr-ı [âlîlerine i‘lâm olundu]<br><br>Fî 2 Rebî‘ülevvel sene [1]256</p>          <br><a title="Önceki sayfa" style="text-decoration:none" href="./ayrmetin.php?idno=8382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>