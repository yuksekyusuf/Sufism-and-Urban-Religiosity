﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 365<br>Hüküm no: 455<br>Orijinal metin no: [91a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Molla Hasan’ın eşi Fâtıma Hatun’un arsa davasında haksız olduğu</b><br><br>Bâ-mühr-i efendi<br><br>Ma‘rûz,<br><br>Müteveffâ Molla Hasan’ın zevce-i metrûkesi olup zâtı ta‘rîf-i şer‘î ile mu‘arrefe olan sâhibe-i arzuhâl Fâtıma Hatun evvelen dîvân-ı âlîlerinde, ba‘dehu du‘âhânemizde ma‘kūd meclis-i şer‘-i münîrde müteveffâ-yı mezbûrun sulbî kebîr evlâdı olup zikri âtî mülk menzil arsasına mülk-i müşterâları olmak üzere vaz‘-ı yedleri mütehakkık olan Memiş ve Ömer ve Havva muvâcehesinde mahmiye-i İstanbul’da Mollahüsrev mahallesinde vâki‘ iki tarafdan Hacı Mustafa kerîmesi menzili ve iki tarafdan tarîk-i âm ile mahdûd bir bi’r-i mâyı muhtevî tahmînen yüz yirmi zirâ‘ muhterik mülk menzil arsamı mezbûrûn Memiş ve Ömer ve Havva bi-gayr-ı hakkın zabt etmeleriyle hâlâ taleb ederim deyü da‘vâ, onlar dahi cevâblarında müdde‘iye-i mezbûre arsa-i mahdûd-ı mezkûreyi işbu bin yüz yetmiş bir senesi Zilhiccesi’nin on yedinci günü bir kıt‘a hüccet-i şer‘iyye mantûkunca iki yüz guruşa bize bey‘ ve temlîk ve teslîm etmekle biz dahi iştirâken ber-vech-i muharrer ba‘de’l-iştirâ ve’l-kabz semen-i mezbûrun yüz seksen beş guruşunu yedimizde olan sicilden muhrec hüccet-i şer‘iyye mantûkunca bedel-i sulhdan mezbûre Fâtıma Hatun’un zimmetinde hakkımız olan yüz seksen beş guruşa takās ve mahsûb ve bâkī on beş guruşunu nakden kendüye teslîm eylediğimizde mezbûre Fâtıma dahi mukāssa ve kabûl ve ahz u kabz etmekle arsa-i mahdûd-ı mezkûreye mülk-i müşterâmız olmak üzere bi-hakkın vaz‘-ı yed ederiz deyü takrîr-i meşrûhlarını nâtık Hâslar nâibi müderrisîn-i kirâmdan Ahmed Efendi’nin imzâ ve hatemini hâviye bir kıt‘a hüccet ibrâzıyla ba‘de’d-def‘ ve’l-inkâr dâfi‘ûn-ı mezbûrûn ber-minvâl-i muharrer def‘lerini zeyl-i hüccetde isimleri mastûr Osman Beşe b. Ahmed ve Mehmed Beşe b. Ahmed şehâdetleriyle muvâcehesinde vech-i şer‘î üzere isbât etmeleriyle mûcebiyle müdde‘iye-i mezbûre Fâtıma arsa-i muharrere-i mezkûreye müte‘allika mezbûrûn Memiş ve Ömer ve Havva’ya bî-vech mu‘arazadan men‘ olunduğu huzûr-ı âlîlerine i‘lâm olundu.<br><br>Fî 12 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42560"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42562"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>