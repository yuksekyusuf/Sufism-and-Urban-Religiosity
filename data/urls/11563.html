﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 289<br>Hüküm no: 232<br>Orijinal metin no: [75a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehlika Hatun bt. Abdullah’ın vakfiyesi</b><br><br>Sûretün muharrecetün ani’l-asli’l-mahfûz nemekahü’l-fakīr Ahmed b. Mehmed el-müvellâ hılâfeten bi-mahkemeti Davudpaşa bi-Kostantıniyyeti’l-mahmiye -ufiye anhümâ-<br><br>Medîne-i mahmiye-i Kostantıniyye mahallâtından el-Hâc Hamza mahallesinde sâkine sâhibetü’l-hayrât Mehlika Hatun bt. Abdullah kıbelinden âti’z-zikr vakıf ikrârına ve sonra rücû‘ da‘vâsına vekâleti Hüseyin Çelebi b. Ali ve Hüseyin Çelebi b. Mustafa’nın şehâdeti ile sâbit olan Debbâğ Resul b. Hüdâverdi meclis-i şer‘-i şerîfe hâzır olup bi’l-vekâle şöyle ikrâr eyledi ki, müvekkile-i mezbûresi, işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahalle-i mezbûrede vâki‘, aralarında sofa bulunan tahtânî iki bâb hâneyi, odayı, su kuyusunu, bahçeyi ve kenîfi hâvî, hudûdu bir tarafından İskender Ağa mülkü, üç tarafından tarîk-ı âm ile mahdûd bulunan cemî‘ menzilini cümle tevâbi‘i ve levâhıkıyla habs ve vakfetti. Vâkıfe-i mezbûre menzil-i mezkûrda süknâyı evvelâ müddet-i hayâtınca nefs-i nefîsesine, sonra müddet-i hayâtınca atîkası Rahime bt. Abdullah’a sonra onun evlâdına, evlâd-ı evlâdına, batnen ba‘de batnin ile’l-inkırâz evlâd-ı evlâd-ı evlâdına şart etti. Sonra Debbağ Mehmed b. Hüseyin nâm kimseye kayd-ı hayâtla, sonra onun evlâdına, evlâd-ı evlâdına, batnen ba‘de batnin ile’l-inkırâz evlâd-ı evlâd-ı evlâdına şart etti. Sonra Medîne-i münevvere -sallallâhü te‘alâ alâ-münevvirihâ- fukarâsına şart etti. Meremmeti menzilde sâkin olanlara, nezâret-i hasbiyyeyi ahâlî-i mahalleye şart etti. Sonra menzil-i mezbûru tescîl maksadıyla mütevellî nasbettiği İmâm Kemaleddin Efendi b. Sadî’te teslîm eyledi. O dahî tesellüm edip menzil-i mezkûrda sâir mütevellîler nasıl tasarruf ettiler ise öyle tasarruf etti. Vâki‘ ikrâr mütevellî-i mezbûr tarafından bi’l-müvâcehe tasdîk edildi. Hâl bu minvâl üzere iken vâkıfe-ı mezbûre, vakf-ı akār İmâm-ı A‘zam Hazret-i Ebû Hanîfe-i Kûfî hazretleri yanında lâzım değildir diyerek menzil-i mezkûrun vakfiyyetinden rücû‘ edip silk-i mülküne idhâlini talep ve mütevellî-yi mezkûrdan istirdâd eyledi. Mütevellî-i mezkûr her ne kadar vakf-ı akār imâm-ı kebîr ve hümâm-ı hatîr yanında lâzım değildir lâkin imâmeyn-i hümâmeyn İmâm Ebû Yusuf-ı sânî ve İmâm Muhammed b. el-Hasan el-Şeybânî kavilleri üzere ba‘de’l-vakf ve’t-teslîm ile’l-mütevellî sıhhat-i vakf lüzûmdan müfârakat etmeyip vakıf sahîh olunca lâzım dahi olur demişlerdir diye cevap verip akār-ı mezbûru teslîm etmekde nizâ‘ ve vâkıf-ı müşârun-ileyhe redden imtinâ‘ edip hâkim-i muvakki‘ü’l-kitâb huzûruna murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ semi‘ahû fe-innemâ ismuhû ale’llezîne yübeddilûnehû inna’llâhe semî‘un alîm ve ecrü’l-vâkıf ale’l-kerîmi’r-rabbi’r-rahîm.<br><br>Cerâ zâlike ve hurrire fi’l-yevmi’r-râbi‘ aşara min-şehri Rebî‘i’l-evvel li-sene seb‘a ve ışrîn ve elf min-hicreti men-lehü’l-izzü ve’ş-şeref.<br><br>Şühûdü’l-hâl: Hüseyin Halîfe b. Ali, Hüseyin Halîfe b. Mustafa el-müezzin, Hızır b. Ahmed, Pîrî Dede b. Hüdâverdi, el-Hâc Musa b. Ali, Seyyid Mehmed b. Seyyid Abdülcebbar, Hüseyin b. Hızır ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o752"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>