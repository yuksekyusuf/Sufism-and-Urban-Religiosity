﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 267<br>Hüküm no: 331<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gâzi Hüdavendiğar Vakfı’ndan olup Rahime bt. Abdurrahman’dan kalan evin tasarrufu sagīre kızları Hatice ve Rahime’ye kalmış iken Rahime’nin akrabası Yusuf tarafından tasarrufun engellenmesi</b><br><br><<Mahrûse-i Galata’da bin>> Kasaba-i Mudanya’da Hasan Bey mahallesi sâkinlerinden iken bundan akdem fevt olan Rahime bt. Abdurrahman nâm hâtun verâseti zevc-i metrûkü Yusuf b. Abdullah ile sadriye sagīre kızları Hadice ve Rahime’ye münhasıra oldukdan sonra sagīre-i mezbûre Hadice’nin halası ve vasiyye-i mansûbe-si bâ‘iset-i hâze’l-kitâb İsmihân Hâtun bt. Abdurrahman meclis-i şer‘-i şerîf-i enverde sagīre-i mezbûre Rahime’nin babası ve velîsi mezbûr Yusuf mahzarında üzerine da‘vâ ve takrîr-i kelâm edip müteveffât-ı mezbûrenin terekesinden olup kasaba-i mezbûrede mahalle-i merkūmede vâki‘ bir tarafdan Devriş? Beşe mülkü ve bir taraf-dan Cimcim Mehmed Ali mülkü ve bir tarafdan Kasımoğlu mülkü ve bir tarafdan tarîk-i âm ile mahdûd arsasının merhûm Gâzi Hudâvendigâr vakfına senede mukāta‘a-i ma‘lûmesi olup bir tahtânî oda ve bir mikdâr havlu ve bahçeyi müştemil menzil sagīretân-ı mezbûretânın hisselerine ta‘yîn ve tahsîs olunmuş iken mezbûr Yusuf li irs sagīre-i mezbûre Rahime için müstakillen tasarruf eder suâl olunup nısf-ı şâyi‘inden kasr-ı yed ve bana teslîme mezbûr Yusuf’a tenbîh olunmak mat-lûbumdur dedikde gıbbe’s-suâl mezbûr Yusuf cevâbında fi’l-hakīka menzil-i mahdûd-ı mezkûr sagīretân-ı mezbûretânın hisselerine ta‘yîn ve tahsîs olunup müsta-killen sagīre-i mezbûre Rahime tarafından velâyet-i tasarrufunu ikrâr etmeğin mûcebiyle menzil-i mezbûrun nısf-ı şâyi‘inden kasr-ı yedine ve vasiyye-i mezbûre İs-mihân’a mahallinde teslîme mezbûr Yusuf’a tenbîh olunup mâ-hüve’l-vâkı‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Mustafa b. Hasan, es-Seyyid Ahmed Çelebi b. es-Seyyid Mehmed, Devriş? Beşe, İbrahim Çelebi b. Murad.</p>          <br><a title="Önceki sayfa" style="text-decoration:none" href="./ayrmetin.php?idno=28355"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28357"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>