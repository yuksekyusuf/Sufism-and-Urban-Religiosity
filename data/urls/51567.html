﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 364<br>Hüküm no: 637<br>Orijinal metin no: [60b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Lütfi bt. Yahşi’nin boşandığı kocasından nafaka davasından men edildiği</b><br><br>Budur ki Mahrûse-i Üsküdar sâkinelerinden Lütfi bt. Yahşi nâm hâtun tarafından da‘vâya vekîl olup vekâleti nehc-i şer‘î üzre sâbite olan Mustafa b. İsmail nâm kimesne mahfil-i kazâda mezbûre Lütfi’nin sâbıkan zevci olan Mustafa b. Murad nâm kimesne mahzarında takrîr-i da‘vâ edip müvekkilem mezbûre Lütfi’nin mezbûr Mustafa zimmetinde iki bin akçe nikâh ve nafaka-i iddeti vardır vermede inâd eder taleb ederim dedikde gıbbe’s-suâl merkūm Mustafa cevâb verip mezbûre Lütfi’ye sâbıkan talâk verdiğimde iki bin akçe nikâhda ve nafaka-i iddetinden ve sâir zevciyyete müte‘allik da‘vâdan fâriğ olmak üzre hul‘a Bâli b. Halil nâm kimesneyi vekîl edip mezbûr dahi meclis-i şer‘a vekâleti isbât edip minvâl-i mezbûr üzre vaz‘ eyledi ve yedimde hüccet-i şer‘iyyem dahi vardır deyu hüccet-i şer‘iyye ibrâz ettikde vekîl-i mezbûr müvekkilem mezbûre Lütfi nikâhından ve nafaka-i iddetinden fâriğ olmak üzre mezbûr Bâli’yi vekîl eylediğini beyân eylesin dediği yedinde olan hüccet-i şer‘iyyede ismi mastûr ve mukayyed olan Hasan b. Ahmed ve diğer Hasan b. Bâli nâm kimesne mahfil-i kazâda edâ-yı şehâdet-i şer‘iyye edip fi’l-hakīka mezbûre Lütfi iki bin akçe nikâhından ve nafaka-i iddetinden ve sâir zevciyyete müte‘allik da‘vâ ve nizâ‘dan fâriğa olmak üzre merkūm Bâli’yi vekîl edip mezbûre Bâli dahi minvâl-i merkūm üzre mezbûr Mustafa’nın vekîli Receb ile hul‘ eylediler bu husûsa şâhidleriz şehâdet ederiz dediklerinde ba‘de ri‘âyet-i şerâiti’l-kabûl hayyiz-i kabûlde vâki‘ oldukdan sonra vekîl-i mezbûr Mustafa mu‘ârazadan men‘ olunup ve mâ hüve’l-vâki‘ tahrîr olundu.<br><br><br>Şuhûdü’l-hâl: Şaban Efendi el-kadı, Mustafa b. Mehmed, İsa Efendi el-müderris, Mehmed b. Behrâm ve gayruhüm Yevmü’l-erbi‘â fî 11 Zilka‘deti’ş-şerîfe sene elf</p>          <br><a title="Önceki sayfa" style="text-decoration:none" href="./ayrmetin.php?idno=51566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o744"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>