﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 209<br>Hüküm no: 359<br>Orijinal metin no: [59a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakıma muhtaç Ayşe hakkında akrabalarının müdâhalesinin meni</b><br><br>Ma‘rûz,<br><br>Sahibe-i arzuhâl Rukiye ve karındaşı Sâliha hasımları Âmine muvâcehesinde akrabâmızdan derûn-ı arzuhâlde zikrolunan Âişe emvâl ve eşyâsıyla müddet-i medîdeden beri yine akrabâsından olan mezbûre Âmine’nin menzilinde sâkine olup lâkin mezbûre Âişe müsinne ve alîle ve sahibe-i firâş olmağla mezbûre Âişe’yi emvâl ve eşyâsıyla bana teslîm eylesin deyü tasdîr-i da‘vâ eyledikde mezbûretânın da‘vâ-yı mezkûrları meşrû‘a olmadığından mâ‘adâ etrâfının iltimâslarıyla cânib-i şer‘den irsâl olunan Yahya Efendi dâ‘îleri mezbûre Âişe’nin sâkine olduğu menzil-i mezbûra varıp istintâk eyledikde mezbûre Âişe sahibe-i arzuhâlin menziline gitmekden nükûl ve i‘râz ve mezbûre Âmine gereği gibi [59b] kendüyü görüp gözetmekle her vechile râzı ve hoşnûd olup yine mezbûre Âmine ile olmak ihtiyâr eylediğini mezbûr dâ‘îleri mahâllinde tahrîr ba‘dehû ümenâ-yı şer‘le meclis-i şer‘a gelip alâ-vukū‘ihî inhâ ve ihbâr etmeğin sahibe-i arzuhâl mezbûretân Rukiye ve karındaşı Sâliha bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 4 Cumâdelâhire sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52960"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52962"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o250"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>