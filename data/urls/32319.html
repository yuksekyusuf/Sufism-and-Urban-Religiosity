﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 440<br>Hüküm no: 322<br>Orijinal metin no: [119b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Daha önce ferman gereğince kapatılmış olan Beyhan Sultan’ın Tekfursarayı’ndaki francalacı fırınının yeniden açılmasına izin verildiği</b><br><br>Tekfursarayı’nda francalacı fırını küşâdı.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Seyyidetü’l-muhadderât, iklîletü’l-muhassenât, tâcü’l-mestûrât, zâtü’l-ilm ve’s-sa‘âdât Beyhan Sultân -dâmet ismetühâ ve zâdet iffetuhâ-nın Kethudâsı iftihârü’l-emâcid ve’l-ekârim, câmi‘ü’l-mahâmid ve’l-mekârim Ahmed Azmi -dâme mecduhû-nun takdîm eylediği takrîri mefhûmunda bir iki sene mukaddem Âsitâne-i sa‘âdetimde ve Bilâd-ı Selâse’de olan bi’l-cümle muhdes francalacı fırınlarının sedd ü bendine irâde-i seniyye ta‘alluk birle Sultân-ı müşârün-ileyhânın akārâtından Tekfursarayı’nda kâin bir bâb kadîm francalacı fırını dahi seddolunup ancak fırın-ı mezkûr müste’cirleri Dimitri ve Adik zimmîlerin Sultân-ı müşârün-ileyhâ[ya] bir kıt‘a arzuhâl takdîm birle mesdûd olan muhdes fırınların ekserisi bâ-hatt-ı hümâyûn-ı şevket-makrûnumla küşâd olduğunu inhâ ve fırın-ı mezkûrun kadîm fırınlardan idiği ba‘de’t-tahkīk küşâdına müsâ‘ade-i aliyyem erzânî kılınması[n]ı istid‘â etmeleriyle sâbık İstanbul Kādısı Mevlânâ Mehmed Tahir -zîdet fezâilühû-ya havâle ve ber-muktezâ-yı vakt ü hâl iktizâsı i‘lâm olunmak bâbında sâdır olan fermân-ı âlî-şânım mûcebince bir buçuk sene mukaddem İstanbul ve havâlîsinde ve mahâll-i ma‘lûmede yedi aded francalacı fırınları ibkā ile mâ‘adâsı bi’l-külliye sedd ü bend olmuş olduğu ve bundan akdemce Hudâvendigâr-ı esbak peder-i vâlâ-gevherim cennet-mekân, firdevs-âşiyân merhûm ve mağfûrun-leh Sultân Abdülhamid Han -tâbe serâh-ün Beylerbeyi ve Mîrgûnoğlu nâm mahallerde müceddeden inşâ ve ihyâsına muvaffak olduğu cevâmi‘-i şerîfe ve âsâr-ı celîlesi evkāfından mahalleyn-i merkūmeynde iki aded ve Gümrükcü Çiftliği’nde bir aded ve Çelebi Hasan Paşa Vakfı’ndan Kumkapı hâricinde bir aded ve gerek mahâll-i sâirede mesdûd olan fırınlardan ba‘zılarının küşâdına irâde-i seniyyem ta‘alluk etmekden nâşî [120a] ol bâbda şeref-yâfte-i sudûr olan evâmir-i aliyyem mûceblerince küşâdına ruhsat verilmiş olduğu ve istid‘â olunan Tekfursarayı’nda kâin francalacı fırınının küşâdı husûsu ancak irâde-i aliyyem ta‘alluk eder mevâddan olduğunu memhûren i‘lâm etmekle i‘lâmı bâ-takrîr Rikâb-ı hümâyûnuma arz ve istîzân olundukda “Zikrolunduğu gibi fırın-ı mezbûr kadîm ise küşâd olunmasına müsâ‘ade-i şâhânem olur. Eğer muhdes ise bir türlü ruhsat veremem. Sonra birine müsâ‘ade olur, nizâmına halel gelir. Güzelce tahkīk olunmak” bâbında şeref-yâfte-i sudûr olan hatt-ı hümâyûn-ı mehâbet-makrûnum mûcebince tekrar Kādî-ı mûmâ-ileyhe bâ-fermân-ı âlî-şânım havâle olundukda Habbâzân Kethudâsı el-Hâc Hasan ve Uncular Kethudâsı es-Seyyid Mustafa ve bi’l-cümle nizâm ustaları ve francalacı tâifeleri meclis-i şer‘-i şerîfe ihzâr olunup küşâdı istid‘â olunan İstanbul’da Tekfursarayı nâm mahâlde kâin mârrü’z-zikr francalacı fırını kadîmî midir, değil midir; keyfiyeti sırren ve alenen suâl ve tahkīk eyledikde fırın-ı mezbûr muhdes olmayıp yirmi beş seneden mütecâviz ez-kadîm francalacı fırını olduğunu cümlesi bi’l-ittifâk haber verdiklerini Kādî-ı mûmâ-ileyh tekrar memhûren i‘lâm etmekle imdi mûcebince küşâd ettirilmek bâbında fermân-ı âlî-şânım sâdır olmuşdur. Buyurdum ki: Hükm-i şerîfim vardıkda bu bâbda sâdır olan emrim üzere amel edip dahi sen ki mevlânâ-yı mûmâ-ileyhsin, mevlânâ-yı mûmâ-ileyhin i‘lâmı mûcebince şeref-yâfte-i sudûr olan işbu emr-i celîlü’ş-şânım mûcebince Sultân-ı müşârün-ileyhânın akārâtından Tekfursarayı’nda olan francalacı fırınını küşâd ettirtip mugāyir-i emr-i âlî-şânım âhardan bir ferde dahl ve ta‘arruz ettirmeyesin. Şöyle bilesin alâmet-i şerîfe i‘timâd kılasın.<br><br>Tahrîren fi’l-yevmi’l-hâmis-aşer [min]-Saferü’l-hayr sene erba‘a [ve] işrîn ve mieteyn ve elf.<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>