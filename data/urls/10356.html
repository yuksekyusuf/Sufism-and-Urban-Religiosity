﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 169<br>Hüküm no: 194<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Osman’ın Beşiktaş’taki menzil ve arsasını Mehmed Çavuş b. Veli’ye sattığı</b><br><br>Mahmiye-i Galata’ya tâbi‘ kasaba-i Beşiktaş’da Sinanpaşa mahallesi sâkinelerinden Âişe bt. Osman nâm hatun mahfil-i kazâda işbu sâhibü’l-kitâb Mehmed Çavuş b. Veli mahzarında ikrâr ve takrîr-i kelâm edüp mahalle-i mezbûrede vâki‘ bir tarafı merhûm Küçük Çavuş vereseleri mülkü ve bir tarafı Mehmed Çelebi b. Mahmud mülkü ve bir tarafı tarîk-i âm ve bir tarafı tarîk-i hâs ile mahdûd üç bâb fevkānî beyti ve bir sofayı ve bir bâb tahtânî odayı ve iki ahırı ve kenîfi ve eşcâr-ı müsmire ve gayr-ı müsmireyi müştemil mülk menzilimi cümle tevâbi‘ ve levâhıkı ile ve menzil-i mezkûrun kurbünde cebele muttasıl olup bir tarafı Hürmüz nâm zimmî tarlası ve iki tarafı tarîk-i âm ve bir tarafı mekābir-i Müslimîn ile mahdûd bennâ zirâ‘ıyla tûlen yirmi yedi zirâ‘ ve arzen yedi zirâ‘ arsa-i hâliyemi dahi safka-i vâhide ile mezbûr Mehmed Çavuş’a on iki bin yüz nakd-i râyic fi’l-vakt fıddî akçeye tarafeynden îcâb ve kabûlü hâvî bey‘-i bâtt-ı kat‘î ile bey‘ ve teslîm ol dahi iştirâ ve tesellüm eyledikden sonra semeni olan meblağ-ı mârrü’z-zikr on iki bin yüz akçeyi merkūm Mehmed Çavuş yedinden tamâmen alıp kabz eyledim ba‘de’l-yevm sâlifü’z-zikr menzil ile arsa-i mezkûre mersûm Mehmed Çavuş’un mülk-i müşterâsıdır keyfe mâ yeşâ ve yehtâr mutasarrıf olsun dedikde mukırre-i mezbûre Âişe’nin vech-i meşrûh üzere cârî ve sâdır olan ikrârını el-mukarru lehü’l-merkūm Mehmed Çavuş bi’l-müvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Tahrîren fî-selhi Şa‘bâni’l-mu‘azzam li-sene isneteyn ve sittîn ve elf.<br><br>Şühûdü’l-hâl: Hasan b. Hüseyin, Mustafa b. Abdullah, Yusuf Bey muhtesib, Mustafa Beşe b. Mehmed, Mehmed Çelebi b. Ramazan, Cafer Beşe b. Mehmed, Mehmed Çelebi b. el-Hâc Mahmud, Halil Beşe b. Hüseyin, Mustafa b. Mehmed, Murad b. Mehmed, Ahmed Çelebi ma‘kūlca, Yusuf Bey el-cündi, Osman Efendi b. ( ), Ahmed Çelebi b. Mehmed, Ali b. Nasûh, Çorlu Mehmed Beşe, Usta Mehmed testereci, Halil Çelebi [b.] Ramazan, Derviş Bey, Ali Efendi el-imâm, Yusuf Efendi el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=10355"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10357"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o321"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>