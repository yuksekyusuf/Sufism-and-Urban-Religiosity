﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 155<br>Hüküm no: 117<br>Orijinal metin no: [16b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe ile kendisini yaralayan Osman Beşe arasındaki davaya sulh bedeli karşılığı son verildiği</b><br><br>Sulh<br><br>Mahmiye-i İstanbul’da Topkapısı dâhilinde Kürkçübaşı mahallesinde sâkin Hasan Beşe b. Ömer nâm kimesne meclis-i şer‘-i hatîr-ı lâzımü’t-tevkīrde bâ‘is-i hâze’l-kitâb Osman Beşe b. Süleyman nâm kimesne mahzarında ikrâr-ı tâm ve takrîr-i kelâm edip mezbûr Osman Beşe târîh-i kitâbdan dört gün mukaddem Mimâr Çarşısı’nda gazzâz dükkânı önünde sol pazumdan ve sol dizimin üzerinden siyâh kabzalı bıçak ile bi-gayr-ı hakkın amden darb ve cerh etmekle mûceb-i şer‘îsini taleb ederim deyü da‘vâya tasaddî edip beynimizde münâza‘ât-ı kesîre cereyân etmiş idi, el-hâletü hâzihi beynimizde muslihûn tavassut edip da‘vâ-yı mezkûremden beni mezbûr Osman Beşe ile an-inkâr kırk guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezbûr kırk guruşu mezbûr Osman Beşe yedinden tamâmen ahz u kabz edip cerh-i mezkûra ve mâ-yahdüsü anhe müte‘allıka âmme-i da‘vâdan mezbûr Osman Beşe’nin zimmetini ibrâ ve ıskāt eylediğimde ol dahi kezâlik bedel-i sulh-ı mezkûra müte‘allıka âmme-i da‘vâdan benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Muharremi’l-harâm sene 1153.<br><br>Şuhûdü’l-hâl: Ebubekir Beşe b. Hüseyin, Salih b. Ali, Osman b. Ahmed, Mehmed Beşe b. Osman, Musa Beşe b. Hüseyin, Abbas b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=6332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>