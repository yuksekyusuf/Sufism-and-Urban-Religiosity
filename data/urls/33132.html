﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 260<br>Hüküm no: 234<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Raşid Ağa b. Hatibzade Seyyid Mustafa Ağa’nın un değirmenini Seyyid Şahin Ali Ağa b. Hatibzade Hasan Ağa’ya sattığı</b><br><br>Uncu<br><br>Mahmiye-i İstanbul’da kâin uncu esnâfından es-Seyyid Mehmed Râşid Ağa b. Hatîbzâde es-Seyyid Mustafa Ağa meclis-i şer‘-i hatîr-i lâzımü’t-tevkīrde li-ebeveyn ammizâdesi işbu bâ‘isü’l-kitâb es-Seyyid Şahin Ali Ağa b. Hatîbzâde es-Seyyid el-Hâc Hasan Ağa mahzarında ikrâr-ı tam ve takrîr-i kelâm edip mahmiye-i mezbûrede Cebb-i Ali kapısı dâhilinde vâki‘ Çıngıraklı değirmen demekle arîf dört horoslu bir bâb uncu değirmeninden müfrez hâlâ iki horoslu müstakıllen bir bâb uncu değirmeni derûnunda mevcûde beyne’l-esnâf gedik ta‘bîr olunur sekiz re’s bârgir ve sâir âlât-ı lâzıme-i ma‘lûmeden dört re’s bârgir ve onlara isâbet eden sâir âlât-ı lâzıme-i ma‘lûme âharın mâlı olmağla mâ‘adâsı olup akd-i âti’z-zikrin sudûruna değin yedimde mâlım ve mülküm olan dört re’s bârgir ve onlara isâbet eden sâir âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şerîkim izin ve icâzetiyle dört bin beş yüz guruşa mezbûr es-Seyyid Şahin Ali Ağa’ya bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm dört bin beş yüz guruşun bin altı yüz guruşunu değirmen-i mezkûru i‘mâl eylediğim müddetde iştirâ ve kabz eylediğim zehâir-i ma‘lûme semenlerinden cânib-i mîrîye zimmetimde deynim olan ol-mikdâr guruşa mahsûben kabza memûra edâ etmek üzere emir eylediğimde ber-vech-i muharrer edâya ta‘ahhüd ve bâkīsi olan iki bin dokuz yüz guruşunu bana def‘ ü teslîm eylediğinde ben dahi yedinden ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan uncu değirmeni âlât-ı lâzıme-i ma‘lûmesinden dört re’s bârgir ve onlara isâbet [eden] sâir âlât-ı lâzıme-i ma‘lûmede benim kat‘a alâka ve medhalim kalmayup mezbûr es-Seyyid Şahin Ali Ağa’nın mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 11 B sene 1238.<br><br>Şühûdü’l-hâl: Uncular Kethudâsı el-Hâc Mehmed Ağa b. el-Hâc İbrahim, es-Seyyid el-Hâc Veliyüddin Ağa, Çetecizâde es-Seyyid İbrahim Ağa, Bağdâdîzâde İbrahim b. el-Hâc Mehmed Emin, Uncu Osman Ağa, Mehmed İzzet Ağa, Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=33131"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33133"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>