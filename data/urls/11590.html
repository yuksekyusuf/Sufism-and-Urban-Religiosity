﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 309<br>Hüküm no: 259<br>Orijinal metin no: [81a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Silahdâr Yunus Bey b. Abdüsselam’ın ev ve para vakfı</b><br><br>Mâ-zübire fîhi mine’l-vakfi’ş-şer‘î ve’l-habsi’l-mer‘î vazaha ledeyye ve sahha beyne yedeyye hakemtü bi-sıhhatihî ve lüzûmihî fî-husûsihî ve umûmihî âlimen bi’l-hılâfi beyne’l-eimmeti’l-eslâf ve ene’l-fakīr Mehmed b. Hacı el-kassâmü’l-askerî bi-Kostantıniyyeti’l-mahmiye -ufiye anhümâ-<br><br>Yu‘mel bi-mazmûnihî ınde sübûtihî şer‘an ketebehû Ebussu‘ûd el-hakīr -ufiye anhü-<br><br>Elhamdülillâhi’l-vâkıf alâ-külli hâl âlimü’l-gaybi ve’ş-şehâdeti el-kebîrü’l-müte‘âl ve’s-salâtü ve’s-selâmü alâ-seyyidinâ Muhammedin el-meb‘ûsü li-beyâni’l-harâmi ve’l-helâli ve alâ-âlihî ve eshâbihî hayrü’l-ashâb ve’l-âl ve ba‘d. İşbu mazmûnunda vakıf ikrârından bahseden sahîh ve şer‘î bir hüccettir. Fahrü’l-emsâli’l-kirâm Silahdâr Yunus Bey b. Abdüsselam meclis-i şer‘-i şerif-i şâmihü’l-imâd ve mahfil-i dîn-i münîf-i râsihu’l-evtâda hâzır olup şöyle ikrâr ve i‘tirâf eyledi ki, işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahmiye-i Kostantıniyye mahallâtından Cerrâhiler mahallesinde kâin, iki hâneyi, bir odayı, mutfağı, su kuyusunu, kenîfi, eşcâr-ı müsmireli muhavvatayı müştemil, hudûdu bir tarafından Ali b. Yusuf mülkü, bir tarafından tarîk-ı hâs, bir tarafından Süleyman Ağa b. Abdullah mülkü, bir tarafından Mehmed Çelebi b. Seydi mülkü ile mahdûd olan cemî‘ menzilini cümle hudûdu ve kâffe-i hukukuyla habs ve vakfetti. Menzil-i mezbûrda süknâyı evvelâ mâdâm ki hayâtda ola nefs-i nefîsesine, sonra Rıdvan bt. Abdullah nâm zevcesine, sonra evlâdına, evlâd-ı evlâdına batnen ba‘de batnin ve karnen ba‘de karnin şart eyledi. Nesilleri münkariz olduğunda İbrahim b. Abdullah el-Hırvadî’ye, sonra Macariyyü’l-asl Mahmud b. Abdullah’dan gayrı utekāsına, sonra evlâd-ı evlâd-ı utekāsına şart etti. Onların da nesilleri münkariz olduğunda vakfın Medîne-i münevvere evkāfına ilhâkını şart eyledi. Vâkıf-ı mezbûr on bin akçe-i Osmanîsini de hâlis-i malından ifrâz ve mahz-ı menâlinden temyîz edip vakfetti. Meblağ-ı mezbûrun mütevellî yediyle senede onu on bir hesâbı üzere istiğlâl ve istirbâh edilmesini şart etti. Ribhden senevî iki yüz seksen akçenin mütevellîye verilmesini ta‘yîn etti. Tevliyeyi de müddet-i hayâtınca kendisine, sonra neslen ba‘de neslin evlâdına, sonra eslah-ı utekāsına ve evlâd-ı utekāsına şart eyledi… Vâki‘ ikrâr mütevellî-i mezkûr tarafından vicâhen ve şifâhen tasdîk edildi. Hâl bu minvâl üzere iken vâkıf-ı mezbûr vakfiyyetten rücû‘ edip menzil-i mezkûrun silk-i mülküne idhâlini talep ve mütevellî-yi mezkûrdan istirdâd eyledi. Mütevellî redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr, bey‘i, hibesi ve îrâsı câiz olmayacak şekilde, müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm ve ecrü’l-vâkıf ale’l-hayyi’l-kerîm.<br><br>Cerâ zâlike ve hurrire fî-evâili Rebî‘i’l-âhir li-sene seb‘a ve seb‘în ve tis‘a mi’e.<br><br>Şühûdü’l-hâl: Mevlânâ Mahmud b. el-imâm, Pîr Veli b. Hacı el-imâm, Seyyid Halil b. Seyyid Yusuf el-müezzin, Nasuh Bey b. Abdullah Silahdâr, İlyas b. Abdullah, Hızır Çelebi b. ( ), Mehmed Bey b. Abdullah, Mehmed b. Ali, Şa‘bân b. Ali, Ali b. Yusuf ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o746"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>