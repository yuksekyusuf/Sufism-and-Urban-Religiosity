﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 180<br>Hüküm no: 148<br>Orijinal metin no: [42b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Mustafa Beşe b. Abdullah’ın varislerinin yarım hisse gemilerini Mustafa b. Mehmed’e satmaları</b><br><br>Mahmiye-i Galata’ya tâbi‘ kasaba-i Tophâne mahallâtından Mustafa Ağa mahallesinde sâkin iken bundan akdem vefât eden Mustafa b. Mehmed [Mustafa Beşe b. Abdullah] nâm müteveffânın verâseti zevce-i metrûkesi İsmihan bt. Ömer nâm hâtuna ve kebîre kızı Âişe’ye ve sagīre kızları Şâkire ve Fâtıma’ya münhasıra olduğu mütebeyyin ve mütehakkik oldukdan sonra sagīretân-ı mezbûretânın tesviye-i umûrları için kıbel-i şer‘den mansûbe vasîsi olan vâlideleri mezbûre İsmihan nâm hâtun mezbûre Âişe tarafından vekâleten ve sagīretân-ı mezbûretân tarafından vesâyeten ve kendi tarafından asâleten mahfil-i kazâda işbu hâfızü’l-kitâb Mustafa b. Mehmed [43a] nâm kimesne mahzarında bi’l-asâle ve’l-vekâle ve bi’l-vesâye ikrâr ve i‘tirâf edip mûrisimiz müteveffâ-yı mezbûr Mustafa Beşe’nin Karamürsel ta‘bîr olunur sefînenin nısf-ı âharı merkūm Mustafa Beşe’nin olup nısf-ı âharı yine mahalle-i mezbûre sâkinlerinden iken bundan akdem vefât eden Receb Beşe b. Ali nâm müteveffâ ile müşterek olan sefîneyi zarûret-i deyni için bey‘ men yezîd olup rağabât-ı nâs münkatı‘ oldukdan sonra hîn-i müzâyedede müşterî-i mezbûr Mustafa üzerinde nısfı bin üç yüz beş riyâl guruşda karâr edip ziyâde ile tâlib-i âharı olmamağla sefîne-i mersûmenin nısfını asâleten ve vesâyeten ve vekâleten merkūm Mustafa’ya bin üç yüz beş riyâl guruşa bey‘-i bâtt-ı sahîh-i şer‘î ile bey‘ edip kabz-ı semen ve teslîm-i müsemmen eyledim ba‘de’l-yevm sefîne-i mezkûrenin nısfı merkūm Mustafa’nın mülk-i müşterâsıdır, keyfe mâ yeşâ’ ve yahtâr mutasarrıf olsun dedikde mukırra-i merkūmenin asâleten ve vesâyeten ve vekâleten vech-i muharrer üzere ikrârını el-mukarru lehü’l-merkūm Mustafa vicâhen ve şifâhen tasdîk ve tahkīk edicek sıhhat-i bey‘ine hüküm birle mâ vaka‘a bi’t-taleb ketb olundu. Tahrîren fi’l-yevmi’l-ışrîn min şehri Rebî‘ilevvel li sene isneteyn ve hamsîn ve elf.<br><br><br>Şuhûdü’l-hâl: Ali Beşe b. Abdullah, el-Hâc Murad b. Mahmud, Mahmud Çelebi b. Abdullah, Osman b. Mehmed, el-Hâc Süleyman b. Abdullah, Süleyman Çelebi b. Çakırzâde, Mahmud b. Mehmed, Şaban b. Mahmud, Ali b. Mustafa, el-Hâc Haydar Reis [b.] Abdullah, mataracı Musli b. Murad.</p>          <br><a title="Önceki sayfa" style="text-decoration:none" href="./ayrmetin.php?idno=20351"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20353"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>