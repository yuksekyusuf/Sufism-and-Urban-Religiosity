﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 208<br>Hüküm no: 210<br>Orijinal metin no: [47-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Damga Resmî Kanunu’nun ilan tarihinin bildirildiği</b><br><br>Sadâret’den<br><br>Taraf-ı sâmî-yi Fetvâ-penâhîye<br><br>Ma‘rûz-ı bende-i dîrîneleridir ki,<br><br>Mer‘iyyet-i ahkâmına irâde-i seniyye-i hazret-i pâdişâhî müte‘allik buyurulup sebk eden teblîgāt üzerine bi’l-cümle vilâyât ile devâire gönderilmiş olan Resm-i Damga Kānûnu’nun târih-i i‘lânında iştibâh olunup hâlbuki kānûn-ı mezkûrun neşri târihinden i‘tibâren bir sene hitâmına kadar mevcûd olan evrâk-ı sahîhanın cevâz-ı isti‘mâli ahkâm-ı kānûniye iktizâsından olmasıyla ona göre mu‘âmele-i kaydiye icrâ olunmak üzere yevm-i i‘lânın sûret-i resmiyede bilinmesine lüzûm göründüğü Dîvân-ı Muhâsebât’dan beyân olunmasına ve mezkûr kānûnnâmenin zîri Türkçe ve Fransızca olarak fî 6 S sene [1]300 ve fî 5 Kânûn-ı evvel sene [12]98 târihiyleriyle müverrah olduğu gibi yine o gün de gazetelerde neşr ve i‘lân olunduğu cihetle târih-i mezkûrun i‘lân târihi idiği derkâr bulunmasına mebnî bu bâbda bir gûne tereddüd ve iştibâha mahâl kalmamak üzere keyfiyetin ta‘mîmen devâir ve vilâyâta teblîği Mâliye Nezâret-i celîlesinden [48] bâ-tezkire ifâde olunmuş ve devâire iş‘âr-ı keyfiyet olunduğu gibi vilâyâta ve müstakil mutasarrıflıklara icrâ-yı teblîgāt olunması da Dâhiliye Nezâret-i [celîlesinden] buyurulmuş olmağla Bâb-ı Vâlâ-yı Fetvâ-penâhîlerince dahi ona göre îfâ-yı mu‘âmele-i lâzımeye himem-i aliyye-i Fetvâ-penâhîleri derkâr buyurulmak bâbında emr ü irâde hazret-i men-lehu’l-emrindir.<br><br>Fî 18 Rebî‘ülevvel sene [1]300 ve fî 16 Kânûn-ı sânî [12]98.</p>          <br><a title="Önceki sayfa" style="text-decoration:none" href="./ayrmetin.php?idno=36134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>