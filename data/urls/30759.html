﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 70<br>Hüküm no: 5<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rü’yet-i Hilâl kaydı</b><br><br>Yâ Fettâh yâ Bâsıt yâ Muksıt yâ Rahmân iyyâke neste‘în ve aleyke’t-tüklân<br><br>Bismillâhirrahmânirrahîm<br><br>İstanbul Kādısı izzetlü faziletlü efendi hazretleri<br><br>İşbu i‘lâmları rikāb-ı müstetâb-ı cihândârîye arz ve takdîm olundukda bâlâsına kâffe-i umûrlarında mazhar-ı tevfîk-i İlâhî olmalarını hâvi ve mûcebince leyle-i şerîfe-i merkūmede ber-mûceb-i de’b-i dîrîn icrâ-yı resm-i tenvîr ve tezyîn için da‘avât-ı icâbet-gāyât-ı Hazret-i zıllullâhîyi muhtevî hatt-ı hümâyûn-ı nezâket-makrûn şeref-efzâ-yı sudûr olmağla mûcebince iktizâ-yı nizâmına himmet buyuralar deyü buyruldu.<br><br>Fî-26 Ş sene [12]16<br><br>Gurre-i Ramazani’l-mübârek<br><br>Matla‘-ı ehille-i devlet ve ikbâl olan südde-i seniyyeyi bi-emri’l-iclâle bi’t-tazarru‘ ve’l-ibticâl ber-dâşte-i ubûdiyet-i işti‘mâlleridir ki târih-i hicret-i Nebeviyye aleyhi ve alâ-âlihî efdâlü’t-tahiyyenin işbu bin iki yüz on altıncı senesi Şa‘bâni’l-mu‘azzamı gurresi yevm-i isneyn olduğu ber-nehc-i şer‘î sâbit ve mütehakkık ve ol vechile hükm-i şer‘î lâhık olmağla işbu pazartesi günü yirmi dokuzu olup ferdâsı selhi olan Salı gecesi hilâl-i Ramazani’l-mübârek rü’yet ve müşâhede olunmaz ise Şa‘bâni’l-mu‘azzam selâsin ile itmâm ve Çarşamba günü gurre-i Ramazani’l-mübârek olup şer‘an sıyâma şürû‘ ve ikdâm emr-i vâcibü’l-ihtimâm olmağla kudûm-i meymenet-lüzûm-ı mâh-ı mübâreki tebşîr ve i‘lân ve sürûr-endâz kılıp ehl-i imân olmak için leyle-i şerîfe-i merkūmede ber-mûceb-i de’b-i dîrîn kāmet-zîbâ-yı minârât-ı cevâmi‘-i câmi‘ati’l-berekât ilbâs-kubbâ-yı zerrîntâr-ı kanâdil ile tezyîn olunmak bâbında ısdâr-ı fermân-ı cihân-mutâ‘ menût-ı irâde-i aliyye-i vâcibetü’l-ittibâ‘ idüğü İstanbul mahkemesinden âsitân-ı âsumân-tüvânlarına i‘lâm olundu.<br><br>Bâkī fermân li-hazret-i veliyyü’n-ni‘meti ve’l-ihsân.</p>          <br><a title="Önceki sayfa" style="text-decoration:none" href="./ayrmetin.php?idno=30758"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30760"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>