﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 185<br>Hüküm no: 172<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime Hatun’un cariye davasında anlaşma sağlanması</b><br><br>Mahmiye-i İstanbul’da Eski İmâret mahallesi sâkinelerinden Rahime bt. Yahya nâm hatun meclis-i şer‘-i şerîfde Emine bt. Ferhad nâm hatun mahzarında ikrâr ve takrîr-i kelâm edip mezbûre Emine orta boylu, açık kaşlı, elâ gözlü Rusiyyetü’l-asl Dilaver bt. Abdullah nâm câriyeyi târîh-i kitâbdan altı ay mukaddem yedinde mülkü ve hakkı olduğu hâlde uyûbdan sâlime olmak üzere altmış beş esedî guruşa bana bey‘ ve teslîm, ben dahi iştirâ ve def‘-i semen edip mezbûre Emine dahi kabz-ı semen etmiş idi. Lâkin mevsûfe-i mezbûre istisgā marazına mübtelât ve mu‘ayyebe olup ayb-ı mezbûrun ibtidâsı sene ve hudûsü dokuz aydan mukaddem bâyi‘-i mezbûr yanında mevcûd ve kadîm iştidâdı ile istiskā olduğu etibbâdan Mehmed Efendi b. Mustafa ve Yusuf b. Abdullah’ın ihbâr ve şehâdetleri ile mütehakkık olup iştidâdı şer‘an ayb-ı âhar olmağla mâni‘-i red ve mezbûre Emine dahi kabûl etmeyip ehl-i hibre takvîmleri ile noksân-ı ayb otuz guruş olmağla mezbûre Emine otuz beş esedî guruşu bana def‘ ü teslîm, ben dahi yedinden ahz u kabz etdiğimden sonra câriye-i mezbûreye müte‘allıka âmme-i da‘vâdan mezbûre Emine’nin zimmetini ve mezbûre Emine dahi noksân-ı ayb olmak üzere bana teslîm etdiği otuz beş esedî guruşa müte‘allıka âmme-i da‘vâdan benim zimmetimi ibrâ-i âmm-ı kâtı‘u’n-nizâ‘ ile ibrâ ve iskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-sâbi‘ min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Hacı Mehmed b. Ahmed, Hüseyin Beşe b. Muharrem, Şükrullah Bey b. Mustafa, İbrahim Çelebi b. Mehmed, Veli Bey b. Mahmud, Şa‘bân Bey b. Hüseyin, Mustafa Çelebi b. el-Hâc Ahmed, Ramazan b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2489"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2491"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>