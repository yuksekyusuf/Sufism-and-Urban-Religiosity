﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 524<br>Hüküm no: 550<br>Orijinal metin no: [80a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli Beşe b. Mustafa ile ortakları Hasbek ve Karagöz’ün inek satışından İnekçi Petro v. Yorgi’den iki bin dokuz yüz akçe alacakları olduğu</b><br><br>Mahmiye-i İstanbul hısnı ebvâbından Seferikoz mahallesinde sâkin Veli Beşe b. Mustafa nâm kimesne ile şerîkleri Hasbek v. Karagöz ve Karagöz v. ( ) nâm zimmîler meclis-i şer‘-i hatîr-i lâzimü’t-tevkīrde inekçi tâifesinden Petro v. Yorgi nâm zimmî muvâcehesinde üzerine da‘vâ ve takrîr-i kelâm edip mezbûr Petro’ya târih-i kitâbdan üç ay mukaddem üç re’s karasığır ineklerimizi iki bin dokuz yüz râyic fi’l-vakt akçeye bey‘ ve teslîm ol dahi iştirâ ve tesellüm eyledikden sonra semen-i mezbûr zimmetinde kalmağın hâlâ meblağ-ı mezbûru merkūmdan taleb eylediğimizde edâda te‘allül eder suâl olunup alıverilmesin matlûbumuzdur dediklerinde gıbbe’s-suâl mezbûr Petro cevâbında fi’l-vâki‘ târih-i mezbûrda müdde‘iyyûn-ı mezbûrûndan zikrolunan üç re’s karasığır ineğini semen-i mezbûr iki bin dokuz yüz akçeye iştirâ ve kabz edip semen-i mezbûr zimmetimde bâkîdir deyu bi-tav‘ihî ikrâr ve i‘tirâf etmeğin mûcibiyle meblağ-ı mezbûr iki bin dokuz yüz akçeyi mezbûrûna edâya merkūm Petro’ya tenbîh olunup mâ-vaka‘a bi’t-taleb ketb olundu.<br><br>Tahrîren fi’l-yevmi’t-tâsi‘ aşer min-Zilhicceti’ş-şerîfe li-sene 1067.<br><br>Şühûdü’l-hâl: Ramazan Efendi el-kâtib, Osman Beşe çukadâr, İsa Bey b. Ahmed, Salih Çelebi el-mukayyid ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b524"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o833"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>