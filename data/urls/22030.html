﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 278<br>Hüküm no: 291<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Sava’nın mülk bahçesini Lefter v. Sava’ya sattığı</b><br><br>Fi’l-asl vilâyet-i Anadolu’da medîne-i Trabzon’da Urgancı mahallesi sükkânından olup hâlâ Galata’da abacı tâifesinden Yanaki v. Sava nâm zimmî meclis-i şer‘de sâbıku’z-zikr Urgancı mahallesi sükkânından Lefter v. Sava nâm zimmî tarafından şirâ-yı âti’z-zikre vekîl olduğu Anber v. Manol ve Yani v. Panayot nâm zimmiler şehâdetleriyle sâbit olan işbu râfi‘u’r-rakīm Tanaş v. Sava nâm zimmî muvâcehesinde ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik olup medîne-i mezbûrede sâbıku’z-zikr Urgancı mahallesinde vâki‘ bir tarafdan Lefter nâm zimmî mülkü ve bir tarafdan kemer ve iki tarafdan tarîk-i âm ile mahdûd eşcâr-ı müsmire ve gayr-i müsmireli mülk bahçemi bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i [bâtt-ı] sahîh-i şer‘î ile müvekkil-i merkūm Lefter için vekîl-i merkūm Tanaş’a yirmi beş guruşa bey‘ u temlîk eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr yirmi beş guruşu vekîl-i merkūm Tanaş yedinden tamâmen alıp kabz eyledim ve bahçe-i mezkûru mahallinde zabt ve tasarrufa müvekkil-i merkūm Lefter’i taslît eyledim ba‘de’l-yevm bahçe-i mezkûre merkūm Lefter’in mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ min-Zilhicceti’ş-şerîfe sene 1137.<br><br>Şuhûdü’l-hâl: Ahmed Efendi kâtib-i mahkeme, Süleyman Efendi kâtib-i mahkeme, Mustafa Efendi b. Mehmed, İbrahim b. Mehmed, Ahmed Reis, Aşcı Salih Mehmed Reis, Süngerzâde İbrahim. </p>          <br><a title="Önceki sayfa" style="text-decoration:none" href="./ayrmetin.php?idno=22029"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22031"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>