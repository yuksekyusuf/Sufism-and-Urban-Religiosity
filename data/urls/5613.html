﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 540<br>Hüküm no: 689<br>Orijinal metin no: [129b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balıkpazarı’ndaki Yahûdhanelerde Yahûdilerin iskanına engel olunmaması</b><br><br>Ma‘rûz.<br><br>Ayasofya-i kebîr ve Ferhad Paşa vakıflarından İstanbul’da Balıkpazarı kurbünde vâki‘ on altı bâb Yahûdhânenin bazının mutasarrıfları bi-nefsihim ve bazının dahi mutasarrıfları eytâm olmağla <<mârru’z-zikr Yahûdhânelerde kadîmden>> vasîleri ashâb-ı arzuhâl meclis-i şer‘de her biri takrîr ve tâ‘bir ani’l-merâm edip mârru’z-zikr Yahûdhânelerde kadîmden berü Yahûdi sâkin olagelmiş iken Maktûl Mehmed Kethüdâ mahâll-i mezkûrda hân ve sâir akārât binâ etmek için bizleri tazyîk ve yedlerimizden Yahûdhâne[leri] bahâ-yı rahîs ile iştirâ irâdesiyle sâkin olan Yahûdilerin bâ-fermân-ı âlî ihrâc ve taraf-ı vakfa ve bizlere gadr ve zulüm edip ve mahâll-i mezkûr ehl-i İslâm meskeni olmağla yine sâlifü’z-zikr Yahûdhânelerde âdet-i kadîme üzere Yahud sâkin olması için fermân-ı âlî iltimâs etmeleriyle şeref-yâfte-i sudûr olan fermân-ı âlîlerine imtisâlen kıbel-i şer‘-i enverden iki def‘a irsâl olunan nâib dâ‘îleri mahâll-i mezkûra varıp vukūfu olan bî-garaz Müslimînden sırren ve alenen istihbâr eylediğinde udûl-i Müslimînden elliden mütecâv[iz] kimesneler hâl bâlâda bast olunan minvâl üzere olup ve meyhâne işlemedikleri [130a] sûretde kadîmî üzere mârru’z-zikr Yahûdhânelerde Yahûdi sâkin olmak taraf-ı vakfa ve eytâm-ı mezkûra her vechile enfa‘ ve hayırlı olduğundan mâ‘adâ mezbûr Mehmed Kethüdâ zamânında hâhiş-i iskân olunmağla bir vechile emniyet yokdur deyü her biri alâ-tarîkı’ş-şehâde haber vermeleriyle vech-i meşrûh üzere kadîmî üzere Yahûdi iskânı için fermân iltimâs eyledikleri huzûr-ı âlîlerine i‘lâm olundu. Bâ[kī] fermân men-lehü’l-emrindir.<br><br>Hurrire fî-17 Recebi’l-ferd sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b540"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>