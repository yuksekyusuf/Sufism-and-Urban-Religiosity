﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 135<br>Hüküm no: 65<br>Orijinal metin no: [11b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şemsi ve Ayşe’nin kardeşleri merhum İbrahim Ağa b. Ali’nin Tabbah Osman b. Mustafa’da alacağı olduğuna dair iddialarının asılsız olduğu</b><br><br>Hâssa tabbâhlardan işbu râfi‘ü’l-kitâb Osman b. Mustafa mahfil-i kazâda atebe-i aliyyede cebecibaşı iken bundan akdem vefât eden İbrahim Ağa b. Ali’nin verâseti li-ebeveyn kız karındaşları Şemsi ve Âişe nâm hâtunlara ve cedde-i sahîhası Emine nâm hâtuna ve li-ebeveyn ammi oğulları ve usûbet-i nesebiyye cihetinden vârisleri olan Himmet ve Minnet nâm kimesnelere münhasıra olduğu şer‘an mütehakkık oldukdan sonra mezbûretân Şemsi ve Âişe taraflarından husûs-ı âtîye vekîl olup nehc-i şer‘î ve vech-i mer‘î üzere vekâleti sâbite olan Sinan Bey nâm bevvâb-ı sultânî mahzarında üzerine takrîr-i da‘vâ edip gāib ani’l-meclis Tekeli Mustafa Paşa hazretleri hâlâ Saray-ı cedîd-i sultânî ağası olup derûn-ı sarayda eczâ-i şerîfe tilâveti için mevkūfe nukūda mütevellî olan umdetü’l-havâs ve’l-mukarrebîn sâhibü’l-izzi ve’t-temkîn Mehmed Ağa tarafından ikrâz ve teslîme vekîl olunan mezbûr İbrahim Ağa’dan hayâtında mâl-ı vakfdan olmak üzere dokuz yüz on riyâlî guruş karz olup dört yüz on guruşu teslîm edip mâ‘adâ olan beş yüz riyâlî guruşu mütesellimi Hamid Ağa’dan havâle-i sahîha-i şer‘iyye ile havâle eyledikden sonra meblağ-ı muhâlün-bih-i mezbûr beş yüz riyâlî guruş ben emr ve kabûlü hâviye kefâletle kefîl ve mezbûr İbrahim Ağa dahi fevt olup ba‘dehû meblağ-ı mevkūf-ı mezbûru bi-hükmi’l-kefâle mütevellî-i mezbûr Saray Ağası Mehmed Ağa’ya tamâmen teslîm eylediğimde mezbûretân Şemsi ve Âişe meblağ-ı mezbûr mûrisimiz müteveffâ-yı mezkûr İbrahim Ağa’nın kendi mâlıdır bize isâbet eden hisseden ver deyu her bâr rencîdeden hâlî değillerdir vekîl-i mezbûra suâl olunup mu‘ârazadan men‘ u def‘ olunmak matlûbumdur dedikde gıbbe’s-suâl vekîl-i mezbûr Sinan Bey kaziyye bâlâda tafsîli mürûr ettiği vech üzere idiğini mu‘terif olmağın bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: İvaz Ağa ser-muhzırân, Hacı Receb, Ya‘kub Ağa, İbrahim Ağa, Ali Beşe çukadâr, İsa Bey ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o901"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>