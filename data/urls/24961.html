﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 145<br>Hüküm no: 74<br>Orijinal metin no: [7b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan bt. Abdullah’ın kocasının muhallefatından hissesini almak üzere İsmail Beşe b. Mustafa’yı vekil tayin ettiği</b><br><br>Mahmiye-i İstanbul’da Mollahüsrev mahallesi sükkânından olup Eflak Vilâyeti’nde ticâret üzere iken vefât eden İbrahim Beşe b. Abdullah’ın zevce-i metrûkesi Sultan bt. Abdullah nâm hatun tarafından husûs-ı âti’l-beyânı ikrâra vekîl olup mezbûrenin zâtını ma‘rifet-i şer‘iye ile ârifân mahalle-i mezkûre sükkânından Mustafa b. Yusuf ve Ahmed Beşe b. Musa nâm kimesneler şehâdetleri ile şer‘an vekâleti sâbite olan Salih Efendi b. Kurt nâm kimesne mahfil-i kazada işbu bâ‘isü’l-kitâb İsmail Beşe b. Mustafa mahzarında takrîr-i kelâm edip müteveffâ-yı mezbûrun sulbî kebîr oğlu Mehmed nâm kimesnenin müvekkilem mezbûre ile müteveffâ-yı mezbûrun terekesine müte‘allika da‘vâsı olmağla mezbûr İsmail Beşe’yi tarafından husûmet ve redd-i cevâba ve müteveffâ-yı mezbûrun terekesinden olup sâir kimesneler zimmetlerinde olan haklarında kendüye isâbet eden semeni hisse-i şer‘iyesini dahi da‘vâ ve taleb ve ahz u kabza ve kendüye îsâle ve ahz u îsâl[in] mütevakkıf olduğu umûrun cümlesine ve iktizâ ederse sulh ve ibrâya vekîl nasb ü tayin eyledim dedi dedikde ol dahi vekâlet-i mezbûreyi kabûl ve hizmet-i lâzımesini edâya ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-âşir min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: el-Hâc Ahmed b. Mahmud, Abdi Çelebi b. Hüseyin, Veli b. Mahmud, Ahmed b. Abdülcabbar, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=24960"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24962"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1059"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>