﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 142<br>Hüküm no: 118<br>Orijinal metin no: [22b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud b. Şeyhî’nin Osman Beşe b. Abdullah’taki alacağının tahsili</b><br><br>İşbu bâ‘isü’l-kitâb Mahmud b. Şeyhî mahfil-i şer‘-i hatîrde Osman Beşe b. Abdullah nâm râcil mahzarında üzerine takrîr-i da‘vâ edip târîh-i kitâbdan dokuz yıl mukaddem ben ve mezbûr Osman Beşe bi-emri’llâhi’l-meliki’l-kadîr eydî-i keferede esîr olup diyâr-ı Frenk’de Alakurna nâm kalede iken mezkûr Osman Beşe benden kırk kâmil şerîfî filori istikrâz ve kabz edip ben dahi ikrâz ve tesellüm eyledim idi. Meblâğ-ı mezbûru taleb ederim dedikde gıbbe’s-suâl mezbûr Osman Beşe cevâbında hâl zikr olunan minvâl üzere olduğunu i‘tirâf edip lâkin mukaddemâ Süleyman Ağa b. Abdullah nâm zevvâk-ı Sultânî üsâra tahlîsi içün kal‘a-i merkūmeye geldiğinde müdde‘î-i mersûm Mahmud meblâğ-ı mezkûru ahz u kabza ve kendüye îsâle mezkûr Süleyman Ağa’yı mahzar-ı Müslimînde tevkîl etmeğin ben dahi bi-inâyetillâhi te‘âlâ halâs olup mahmiye-i İstanbul’a geldiğimde mersûm Süleyman Ağa vekâleti hasebiyle zikr olunan kırk şerîfî filoriyi benden taleb edip bi’t-tamâm ve’l-kemâl yedimden alıp kabz eyledi dedikde müdde‘î-i mezbûr dahi mesfûr Süleyman Ağa’yı kabza tevkîlini ve teslîmini bi’l-vekâle inkâr edip gıbbe’l-istişhâd udûl-i Müslimînden İbrahim b. Pervane ve Memi b. Abdüsselâm nâm kimesneler li-ecli’ş-şehâde hâzırân olup fi’l-vâkı‘ müdde‘î-i mezbûr Mahmud kal‘a-i mezkûrede meblâğ-ı mârrü’z-zikri ahz u kabz ve kendüye îsâle mezkûr Süleyman Ağa’yı bizim huzûrumuzda vekîl nasb edip ol dahi vekâlet-i mezbûreyi kabûl eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olup ba‘dehû meblâğ-ı mezbûru vekîl-i mersûma teslîm eylediğine dahi beyyine taleb olunup sûret-i hâl gıbbe’t-taleb ve’s-suâl ketb olundu.<br><br>Fî evâsıtı şehri Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Yusuf b. Pazarbaşı, Himmet Beşe b. er-râcil, Ali b. serbölük, Hacı Mehmed b. ( ), Hacı Mahmud b. Ali, ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>