﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 935<br>Hüküm no: 771<br>Orijinal metin no: [174b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın vefat eden kardeşi Usta Halil’in mirasındaki hissesini aldığı</b><br><br>Husûs-ı âti’l-beyânın mahallinde ketb ü tahrîri iltimâs olunmağın kıbel-i şer‘-i şerîfden me’zûnen Mevlânâ Mehmed Rûşenî Efendi irsâl olunup ol dahi mahmiye-i İstanbul’da Sekbanbaşı Yakub Ağa mahallesinde sâkin iken bundan akdem vefât eden Yaycı Usta Halil b. Ahmed’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf eyledikde müteveffâ-yı mezbûrun verâseti zevce-i menkûha-i metrûkesi Râbia Hatun bt. el-Hâc Hasan ile kebîre kızı Emetullah ve li-ebeyven er karındaşı Mustafa ile kız karındaşı Âişe’ye münhasıra olduğu şer‘an zâhir ve mütebeyyin oldukdan sonra müteveffâ-yı mezbûrun er karındaşı mezbûr Mustafa meclis-i ma‘kūd-ı mezbûrda müteveffâ-yı mezbûrun vesâyâsını tenfîze vasiyy-i muhtârı olmağla terekesine bi’l-vesâye vaz‘-ı yed eden bâ‘isü’l-kitâb dâmadı Süleyman Beşe b. Bayram muvâcehesinde ikrâr ve takrîr-i kelâm edip karındaşım mezbûr Usta Halil vefât edip terekesi tahrîr ve taksîm olundukda ber-mûceb-i defter-i kassâm-ı askerî ba‘de’l-ihrâcât para üçer akçeye olmak üzere benim hisseme isâbet eden iki bin yirmi sekiz akçeyi tereke-i müteveffâ-yı mezbûrdan olmak üzere vasiyy-i mezbûr Süleyman Beşe yedinden bi’t-tamâm ve’l-kemâl alıp kabz eyledim meblağ-ı mezkûr iki bin yirmi sekiz akçeden mezbûr Süleyman Beşe yedinde bir akçe ve bir habbe hakkım kalmayıp karındaşım müteveffâ-yı mezbûrun mîrâsına müte‘allık eğer câriye ve eğer sermâye ve sâir âmme-i mîrâs da‘vâsından vasiyy-i mezbûr Süleyman Beşe’nin ve zevcesi mezbûre Emetullah’ın zimmetlerini ibrâ-i âmm-ı katı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an irsâl olunan Mehmed Beşe b. Hüseyin ve Molla İsmail b. Zülfikâr ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 14 min-Recebi’l-ferd sene 1110<br><br>Şuhûdü’l-hâl: el-Hâc Nebi b. el-Hâc Ali, İmâm Hasan Efendi b. el-Hâc Yusuf, Abdulkadir Ağa b. Nuh, Ahmed Beşe b. Kubad?, es-Seyyid Osman Çelebi b. es-Seyyid Mustafa, İbrahim Çelebi b. el-Hâc Mehmed, Ebubekir b. Ali, Hüseyin Bey b. İsmail, Hasan Bey b. Şa‘bân, el-Hâc Ömer b. Osman, el-Hâc Ebubekir b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0935"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1069"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>