﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 247<br>Hüküm no: 271<br>Orijinal metin no: [74b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’ya ait ekmek fırını gedik kaydının Ali Beşe’den düşürülüp dükkanın Nezir ve Osman Beşe’ye kiraya verilmesi</b><br><br>Ma‘rûz<br><br>Arzuhâl eden Mustafa Ağa b. Ahmed kendi nefsinden asâleten ve vâlidesi Fatma bt. Abdullah tarafından vekîli olmağla vekâleten meclis-i şer‘-i şerîf-i enverde Habbâzân Kethüdâsı İsmail ve nizâm ustaları Kurd Ağa, Abdullah Beşe, Ali Beşe, Ebubekir Beşe, Usta Aleksan, Tokel Usta, Kirkor vesâ’ir mazbûtü’l-esâmî ustalar hâzırlar oldukları hâlde habbâzân tâ’ifesinden Nezir Beşe b. Ahmed ve Osman Beşe b. Abdullah mahzarlarında takrîr-i kelâm edip vâlidem mezbûre bi’l-iştirâk mutasarrıf olduğumuz İstanbul’da Tavukpazarı’nda vâki‘ Yüzcü? el-Hâc Hüseyin Fırını dimekle ma‘rûf bir bâb habbâz fırınında beher şehr on beşer guruş kirâ ile merkûmân Nezir Beşe ve Osman Beşe müşâhereten müste’cirlerimiz olup lâkin sene-i mâziye Receb-i Şerîfi’nden beru merkûmân fırın-ı mezkûru ta‘tîl ve sed etmeleriyle kemâ fi’l-evvel küşâd ve zimmetlerinde müctemi‘a altı aylık doksan guruş kirâyı asâleten ve vekâleten taleb eylediğimde anlar dahî cevâblarında yedimizde olan sûret mûcibince fırın-ı mezkûr derûnunda mevcûde âlât-ı lâzıme başmuhâsebede Ali Beşe nâm kimesne üzerinde mukayyed ve mezbûr Ali Beşe’nin dahî cânib-i mîrîye deyni olup edâya adem-i kudreti olmağla bin iki yüz senesi Ramazân’ı evâhirinde deyn-i mîrîyi mukassatan edâ etmek üzre âlât-ı mezkûreyi mezbûr Ali Beşe bâ-i‘lâm bize tefvîz edip lâkin fırın-ı mezkûrun değirmeni muhterik olmağın dakîk tedâriki i‘mâl olundukda hâsılı harcına vefâ etmeyip edâ-yı deyn-i mîrî müte‘assir olmağla fırın-ı mezkûrdan âlât-ı merkûmeyi hâlâ müste’ciri olduğumuz Dikilitaş’da vâki‘ âhar bir bâb habbâz fırınına nakl ettik deyü bizim fırınımızı tahliye ve bize teslîm biz dahî ba‘de’l-yevm habbâz fırını olmamak üzre akâr-ı âhara tebdîle ta‘ahhüd ve zikr olunan doksan guruş kirâ mutâlebesinden zimmetlerini ibrâ eyledik deyü eylediği bi’l-cümle takrîrini mezbûrân ve hâzırûn-ı merkûmûn tasdîk edip âlât-ı mezkûrenin Tavukpazarı’nda Ali Beşe üzerine olan kaydı terkîn hâlâ Dikilitaş’da Nezir Beşe ve Osman Beşe üzerlerine kayd ve yedlerine sûret verilmek ricâsında oldukları huzûr-ı âlîlerine i‘lâm olundu.<br><br>Fî 20 min Muharrem sene 1203.</p>          <br><a title="Önceki sayfa" style="text-decoration:none" href="./ayrmetin.php?idno=30729"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30731"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o272"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>