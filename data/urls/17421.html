﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 305<br>Hüküm no: 468<br>Orijinal metin no: [50a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Künkcü Süleyman’dan kalan dükkânı eşi Fâtıma Hatun’un işletemeyeceği</b><br><br>Bâ-fermân-ı âlî<br><br>Maʻrûz-ı dâʻî-i Devlet-i aliyyeleridir ki;<br><br>Medîne-i Eyüb’de Çömlekciler sûkunda dükkânı olan Künkcü Süleyman nâm müteveffânın dört nefer evlâdlarından Emin nâm sagīrin vâlidesi sâhibe-i arzuhâl Fâtıma nâm hatun künkcü esnâfından arzuhâlde isimleri mezkûrûn Ahmed ve Yusuf ve İbrahim nâm kimesnelerden eytâma gadr içün künk eşmeye mezbûrûn mâni olurlar deyü arzuhâl mûcebince iştikâsını münkir olup ancak müseccelü’l-esâmî on beş neferden mütecâviz çömlekci ustaları sagīr içün künk işledeyim deyü sabahdan akşama değin sûk-ı mezbûrda kârhânelerimiz arasında mezbûre Fâtıma gezip nisvân tâifesine göre vakitli vakitsiz kârhânelerimiz beyninde bulunmak fesâda müʼeddî olduğunu haber ve sagīr-i mezbûra enfaʻ vechile mezbûre Fâtıma menʻ olunmasın her biri iltimâs etdiklerinde dört hisse iʻtibârıyla her bir hisseyi beher mâh üçer yüz akçe vermek üzere kethüdâları işbu hâzır bi’l-meclis İbrahim Ağa der-uhde ve kabûl ve mezbûre Fâtıma dahi baʻde’l-yevm sagīr hissesine müteʻayyin olan meblâğı beher mâh alıp min-baʻd sûk-ı mezkûra varmayıp kârhâneler beynlerinde gezmemeğe müteʻahhide vech-i meşrûh üzere tenbîh olunduğu baʻde’t-tescîl mübâşiri Hasan Çavuş kulları iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’r-râbiʻ min-şehri Rebîʻi’l-âhir li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17420"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17422"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o722"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>