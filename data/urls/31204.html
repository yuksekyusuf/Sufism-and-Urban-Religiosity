﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 386<br>Hüküm no: 450<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Mehmed Emin’in vârislerinin, dem diyetinde Kutucu Mehmed ile bedel-i sulh karşılığında anlaştıkları</b><br><br>Dem diyetinden 200 guruş üzerine sulh ve ibrâ<br><br>Ma‘rûz<br><br>İslâmbol’da Molla Aşkī Mahallesi sâkinlerinden iken bundan akdem mecrûhan vefât eden Mustafa b. Mehmed Emin nâm kimesnenin verâseti vâlidesi Emetullah bt. Mustafa ile on beş yaşında olup bülûğunu mukırr u mu‘terif olan li-ümmin er karındaşı Salih b. Mustafa’ya inhisârı tahakkukundan sonra sâhibe-i arzuhâl mu‘arrefetü’z-zât mezbûre Emetullah ile mezbûr Salih meclis-i şer‘-i şerîf-i enverde derûn-ı arzuhâlde mezkûrü’l-ism Kutucu Mehmed’in babası tarafından husûs-ı âtîde tasdîka vekîli Mehmed b. Ahmed muvâcehesinde müvekkil-i merkūm Kutucu Mehmed târih-i i‘lâm-ı şehrînin on sekizinci Cuma günü akşama karib Eğrikapı hâricinde piştov kurşunuyla oğlum ve mûrisimiz mezbûr Mustafa’yı ağzından hatâen darbedip ol anda müteessiren fevt olmağla mûceb-i şer‘îsine müvekkil-i mezbûrdan taleb ederiz deyü bundan akdem da‘vâ sadedinde olduğumuzda ol dahi inkâr edip ol vechile beynimizde ba‘de vukū‘ı’l-münâza‘a bâ-tavassut-ı muslihîn ben ber-vech-i muharrer tasaddî eylediğimiz da‘vâ-yı mezkûremizden müvekkil-i mezbûr ile an inkâr kat‘an li’n-nizâ‘ iki yüz guruş bedel-i makbûza ba‘de akdi’l-musâlahati ve’l-kabûl husûs-ı mezbûra ve müteveffâ-i mezbûrun dem ü diyetine müte‘allika âmme-i de‘âvî ve mütâlebâtdan müvekkil-i mezbûr Kutucu Mehmed’in zimmetini ibrâ-yı âmm-ı râfi‘u’l-hısâm ile ibrâ ve iskāt eylediğimizde ol dahi bi’l-vekâle ibrâ-i mezkûrumuzu kabûlle külliyen kat‘-ı münâza‘a eyledik deyü ikrâr ve tasâdukları tescîl ve İstanbul Mahkemesi’nden huzûr-ı âlîlerine i‘lâm olundu.<br><br>Fî-28 min Ca sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31203"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31205"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>