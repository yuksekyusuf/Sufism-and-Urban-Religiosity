﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 441<br>Hüküm no: 543<br>Orijinal metin no: [99b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ağya bt. Bedros ile kızı Aksa’nın Manol v. Yani aleyhindeki alacak iddiasından men olunmaları</b><br><br>Mahrûse-i Kostantıniyye hısnı ebvâbından Kumkapı kurbünde Nişancı Paşa-i atîk mahallesi sükkânından iken bundan akdem hâlik olan Bedros v. ( ) nâm zimmînin verâseti zevce-i metrûkesi Ağya bt. Bedros nâm Ermeniye ile sulbiye sagīre kızı Aksa sagīreye münhasıra olduğu şer‘an mütehakkık oldukdan sonra merkūme Ağya kendi tarafından asâleten ve sagīre-i mezbûrenin kıbel-i şer‘-i şerîfden mansûbe vasîsi olmağla vesâyeten Dîvân-ı hümâyûn-ı sa‘âdet-makrûnda akd olunan meclis-i şer‘[de] Manol v. Yani nâm zimmî muvâcehesinde üzerine takrîr-i da‘vâ edip hâlik-i mezbûr hâl-i hayâtında merkūm Manol’un emri ile dâyinleri olan Enserci el-Hâc Ali’ye beş yüz akçe deynini edâ eylemeğin suâl olunup meblağ-ı mezkûrun merkūm Manol’dan alıverilmesi matlûbumdur dedikde gıbbe’s-suâl ve’l-inkâr müdde‘iye-i mezbûreden müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf eylemeğin merkūm Manol’a vech-i muharrer üzere hâlik-i mezbûr emri ile dâyinleri mezbûrân el-Hâc Ali ve Laskari’ye deyn-i mezkûrlarını edâ etmediğine yemîn teklîf olundukda ol dahi vefki’l-mesûl yemîn billâhillezî enzele’l-incîle alâ-Îsâ -aleyhi’s-selâm- etmeğin mûcebince müdde‘iye-i mezbûra bilâ-beyyine mu‘ârazadan men‘ olunup mâ-hüve’l-vâki‘ bi’l-ibtigā ketb ü imlâ olundu.<br><br>Fî 7 Ramazan sene [10]81.<br><br>Şuhûdü’l-hâl: Umdetü’l-ekfâ Hüseyin Ağa kethüdâ-yı hazret-i efendi, fahrü’l-akrân Mehmed Ağa ser-muhzırân, Mehmed Çavuş b. Abdullah, Cafer Beş eb. Hüseyin çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=2860"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2862"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b441"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>