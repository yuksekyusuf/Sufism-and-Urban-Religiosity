﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 412<br>Hüküm no: 504<br>Orijinal metin no: [93a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem v. David’e çuka bedelinden olan borcunu ödemesi hususunda Hüseyin Ağa’ya tenbihte bulunulması</b><br><br>Efendinin imzâsıyladır<br><br>Mahmiye-i İstanbul hısnı ebvâbından Balatkapısı kurbünde sâkin olup Kordova [Kurtuba] Cemâ‘atinden olan bâ‘isü hâze’s-sifr Meryem v. David nâm Yahûdi meclis-i şer‘-i şerîfde mahmiye-i mezbûrede Nahılbend mahallesi sükkânından Hüseyin Ağa b. Sinan nâm kimesne mahzarında üzerine da‘vâ ve takrîr-i kelâm edip bundan akdem dört zirâ‘ kırmızı Londerina çukamı her bir zirâ‘ dört esedî guruşa olmak üzere mezbûr Hüseyin Ağa’ya on altı esedî guruşa bey‘ ve teslîm ve üç yüz on dört esedî guruşumu ikrâz ve teslîm mezbûr Hüseyin Ağa dahi iştirâ ve tesellüm ve iktirâz ve kabz etmiş idi, suâl olunup semen-i mezbûr on altı guruş ve karz verdiğim üç yüz on dört esedî guruş min-haysü’l-mecmû‘ zimmetimde hakkım olan üç yüz otuz esedî guruş mezbûr Hüseyin Ağa’dan alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda ityân-ı beyyineden izhâr-ı acz ile istihlâf etmeğin müdde‘î-i mezbûrdan dört zirâ‘ kırmızı Londarine çukasını her bir zirâ‘ı dört esedî guruşa olmak üzere on altı esedî guruşa iştirâ ve tesellüm ve üç yüz on dört esedî guruşunu iktirâz ve kabz etmediğine mezbûr Hüseyin Ağa’ya üç def‘a yemîn teklîf olundukda mezbûr Hüseyin Ağa her def‘ada yeminden nükûl etmeğin mûcebince meblağ-ı mezbûr üç yüz otuz esedî guruşu müdde‘î-i mezbûre edâya merkūm Hüseyin Ağa’ya tenbîh olunmağın mâ-vaka‘a bi’t-taleb ketb olundu.<br><br>Fî 8 min-şehri Ramazani’l-mübârek sene 1081.<br><br>Şuhûdü’l-hâl: Umdetü’l-akrân Hüseyin Ağa kethüdâ-yı hazret-i efendi, Şah Mehmed Çelebi tâbi‘-i efendi, Receb Çelebi tâbi‘-i efendi, Mustafa Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=2821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b412"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>