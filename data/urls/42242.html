﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 152<br>Hüküm no: 136<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hanım’ın boşandığı eşi Bektaş Sipahi aleyhindeki mehir ve sair alacak davasının reddedilmesi</b><br><br>Bâ-hatem-i hazret-i efendi<br><br>Ma‘rûz,<br><br>Derûn-ı arzuhâlde ismi mezkûre ve zâtı ta‘rîf-i şer‘î ile mu‘arrefe olan Havva nâm-ı diğer Hafize bt. Mehmed nâm hatun Cuma günü Dîvân-ı âlîlerinde Arz Odası’nda huzûr-ı hazret-i Sadrı‘azamîde ma‘kūd meclis-i şer‘-i münîrde zevc-i sâbıkı sâhib-i arzuhâl Bektaş Sipâhî b. Halil muvâcehesinde mezbûr Bektaş Sipâhî bin yüz kırk sekiz senesinde beni bâyinen tatlîk eylediği vakitde zimmetinde mütekarrir yirmi bin akçe mehr-i müeccel hakkım ile zevciyyet beynimizde kāime iken mezbûr Bektaş yedine ikrâz ve teslîm, oldahi yedimden iktirâz ve kabz eylediği bin akçe ki cem‘an cihet-i mezkûreteynden altmış iki bin akçe hakkımı taleb ederim deyü ba‘de’d-da‘vâ ve’l-istintâk mezbûr Bektaş Sipâhî cevâbında müdde‘iye-i mezbûre Havva nâm-ı diğer Hafize’yi ancak yirmi beş guruş mehr-i müeccel tesmiyesiyle tezevvüc edip ba‘dehu mehr-i mezkûru olan yirmi beş guruş üzerine benimle muhâla‘a ve âmme-i da‘vâdan benim zimmetimi ibrâ edip hattâ bin yüz elli altı senesinde Kādıasker-i esbak merhûm Pîrîzâde Mehmed Efendi’nin Arz Odası’nda akdeylediği meclis-i şer‘-i münîrde husûs-ı mezkûrları merhûm-ı müşârün-ileyhin huzûrunda benden da‘vâ, ben dahi ber-minvâl-i meşrûh benimle yirmi beş guruşa muhâla‘a olup âmme-i da‘vâdan beni ibrâsını beyân sadedinde iken an-inkâr yirmi beş guruş bedel-i makbûza sulh olup zikri sebk eden husûslara ve hukūk-ı zevciyyete ve bi’l-cümle sâire müte‘allika âmme-i da‘vâdan benim zimmetimi ibrâ, ben dahi kabûl edip kat‘-ı nizâ‘ etmiş idi deyü merhûm-ı müşârüni-ileyhin imzâ ve hatemini hâviye bir kıt‘a hüccet-i şer‘iyye ibrâzıyla ba‘de’d-def‘ ve’l-inkâr dâfi‘-i mezbûr Bektaş Sipâhî ber-vech-i muharrer def‘ini zeyl-i hüccetde isimleri mastûr Molla Halil b. Mustafa ve Halil Ağa b. Abdullah şehâdetleriyle yine Arz Odası’nda meclis-i şer‘de muvacehesinde isbât etmeğin mûcebiyle müdde‘iye-i mezbûre Havva nâm-ı diğer Hafize mezbûr Bektaş Sipâhî’ye kemâ-fi’l-evvel bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 14 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42241"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42243"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>