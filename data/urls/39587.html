﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 282<br>Hüküm no: 295<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Reisülküttab’ın terekesinden boyacı dükkanının Mehmed Bey b. Salih’e satıldığı</b><br><br>Bundan akdem reîsü’l-küttâb olup emr-i şerîf-i sultânî ile mağzûben katl olunan Hande? Efendi’nin cümle terekesi mîrîye kabz olunmak fermân olunmağın maktûl-i mezbûrun terekesini bey‘a ve semenini kabza me’mûr olup bi’l-fi‘l atabe-i aliyye-i sultâniyyede şıkk-ı sânî defterdârı olan iftihârü’l-ümerâi ve’l-ekâbir müctemi‘u’l-me‘âlî ve’l-mefâhir sâhibü’l-izz ve’l-ikbâl âmirü’l-hazâin bi-ahseni’l-a‘mâl zü’l-kadri’l-bâzih ve’ş-şerefi’ş-şâmih es-Seyyid Mehmed Efendi b. ( ) Dîvân-ı âlî -dâme mahfûfen bi’l-me‘âlî-’de mahfil-i şer‘-i hatîrde bâ‘isü’l-kitâb Mehmed Bey b. Salih nâm korucu mahzarında ikrâr-ı tâm ve takrîr-i kelâm edip maktûl-i mesfûrun terekesinden olup mahmiye-i İstanbul’da Mahmud Paşa çarşusunda vâki‘ tarafeyni es-Seyyid Ahmed Çelebi mülkü ile Attar Mosi nâm Yahudi mülküne ve tarafeyn-i âhareyni tarîk-i âmma müntehî ve bir demür kapılı mahzeni muhtevî olup arzının Ayasofya Vakfı’na ayda otuz akçe ücret-i maktû‘ası olan bir bâb boyacı dükkânının ebniyesi müddet-i medîd sûk-ı sultânîde nidâ ve müzâyede olundukda yirmi beş bin fıddî râyic fi’l-vakt akçede mezbûr Mehmed Bey’in üzerinde karâr edip bir akçe ziyâde ile âhar tâlibi olmamağın vech-i muharrer üzere bey‘a me’mûr olduğum cihetden ebniye-i mezbûreyi mezkûr Mehmed Bey’e meblağ-ı merkūm yirmi beş bin fıddî akçeye bey‘ u teslîm edip ve arzının dahi hakk-ı tasarrufunu vakf-ı merkūm mütevellîsi ma‘rifetiyle tefvîz edip ol dahi iştirâ ve tesellüm ve tefevvüz eyledikden sonra meblağ-ı mersûm yirmi beş bin fıddî akçeyi mîrî için bi’t-tamâm alıp kabz eyledim ba‘de’l-yevm keyfe mâ yeşâ tasarruf eylesin dedikde gıbbe’t-tasdîk ve’t-taleb ketb olundu.<br><br>Hurrire fî-evâhiri Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Mahmud Subaşı b. Abdullah, Mehmed Subaşı b. Ahmed, Süleyman Bey b. Ramazan, Ömer Çelebi b. Hasan, Nasuh b. Ali, Mustafa b. Hamza, Kasım b. el-münâdi, Ahmed Ağa b. Receb el-bevvâb, el-Hâc Mahmud b. Süleyman, Mehmed Bey b. Mustafa, Hasan b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=39586"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39588"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>