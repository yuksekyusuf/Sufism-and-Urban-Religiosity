﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 122<br>Hüküm no: 39<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zülfikâr Ağa b. Abdülmennan’ın Beyceğiz mahallesindeki menzilini karısı Muammer bt. Abdullah’ı satıp bedelini borcuna takas ettiği</b><br><br>Takāss-ı menzil.<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Ahmed Efendi irsâl olunup ol dahi mahmiye-i İstanbul’da Beyceğiz mahallesinde zikri âtî menzile varıp zeyl-i vesîkada isimleri mastûr olan Müslimîn huzûrunda akd-i meclis-i şer‘ eyledikde menzil-i câ’i’z-zikrin mâliki olup Vilâyet-i Rumeli’nde Tırnova kasabasında sâkin merhûm Koca Yusuf Paşa kethudâsı Dergâh-ı âlî müteferrikalarından umdetü’l-emâsil ve’l-a‘yân makbûlü’s-sudûr ve’l-erkân Zülfikar Ağa b. Abdülmennan tarafından husûs-ı âti’z-zikre vekîl olup kasaba-i mesfûre sükkânından Mehmed Bey b. Durak ve Yusuf b. Lütfullah ve el-Hâc Musa b. Abdullah ve el-Hâc Mustafa b. Mahmud şehâdetleri ile şer‘an vekâleti sâbite olan Muslı Bey b. Abdullah meclis-i ma‘kūd-ı mezbûrda müvekkil-i mûmâ-ileyhin zevce-i menkûhası bâ‘isetü’l-kitâb Muammer Hatun bt. Abdullah tarafından zikrî câ’î ikrârı tasdîka sâbitü’l-vekâle vekîl olan İvaz Bey b. Kurd Bey mahzarında bi’l-vekâle ikrâr ve i‘tirâf edip müvekkilim mûmâ-ileyhin silk-i mülkünde münselik olup mahalle-i mezbûrede vâki‘ bir tarafı Kör Halil mülküne ve bir tarafı el-Hâc Mustafa menziline ve bir tarafı oğlu Mehmed Emin Çelebi’ye hîbe eylediği menzile ve iki tarafı tarîk-i hâssa müntehî olup tarîk-i hâs tarafında vâki‘ iki bâb oda ve iki sofa ve dehliz ve matbah ve kileri mezbûr el-Hâc Mustafa tarafında vâki‘ iki bâb oda ve üç sofa ve etrâf-ı selâsesi taş duvarı ve hadîkayı müştemil dâhiliye ta‘bîr olunur menzili müvekkilim mezbûr bey‘-ı bâtt-ı sahîh-i şer‘î ile merkūme Muammer Hatun’a yüz otuz bin fıddî râyic fi’l-vakt akçeye bey‘ ve teslîm ol dahi iştirâ ve kabûl ve kabz ve tesellüm eyledikden sonra semeni olan meblağ-ı mezbûr yüz otuz bin akçeyi müvekkilim mezbûrun müvekkile-i merkūme yedinden müşterâ ve makbûz menzil semeninden deyni olan yüz otuz bin fıddî râyic fi’l-vakt akçeye takās edip ol dahi mukāssa ve kabûl eyledi ba‘de’l-yevm zikrolunan dâhiliye ta‘bîr olunur menzil merkūme Muammer’in mülk-i müşterâsı olmuşdur keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Ahmed b. Mustafa ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’s-sâmin min-Recebi’l-ferd li-sene isneteyn ve seb‘în ve elf.<br><br>Şuhûdu’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=24925"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24927"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1063"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>