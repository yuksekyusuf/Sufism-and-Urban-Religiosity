﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 295<br>Hüküm no: 327<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bezzazistan civarında Gaşiyeciler sokağındaki iki kepenkli bezzaz dükkânı gediğinin Teber bt. Bağdisar’a ait olduğunun tescili</b><br><br>İhbâr Hücceti,<br><br>Havâss-ı Refî‘a kazâsına muzâfe Hasköy’de Abdüsselam mahallesinde mütemekkine Teber bt. Bağdisar Nasrâniye tarafından husûs-ı âti’l-beyânda vekîl olduğu şahsını bilir Karabet v. Ohannes ve Bağdisar v. İstefan zimmîler şehâdetleriyle sâbit olan Sahak v. Agob zimmî meclis-i şer‘-i hatîr-i lâzımü’t-tevkīrde Karabet v. Ovanes ve Andon v. Serope zimmîler hâzır oldukları hâlde bi’l-vekâle ikrâr-ı tam ve takrîr-i kelâm edip mahmiye-i mezbûrede Bezzâzistân civârında Gāşiyeciler sûkunda vâki‘ ma‘lûmü’l-hudûd iki kepenk bezzâz dükkânı derûnunda mevcûde Başmuhâsebe Kalemi’nde mukayyed şurût-ı nizâmda dâhil ve beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme Sofçular Hanı taraflarından olup Bebek’de mütemekkin iken <<bundan akdem>> bin iki yüz yirmi senesi hâlik olan Sinanoğlu Bağdisar v. Ohannes zimmînin sağlığında ile’l-helâk yedinde emvâli olup ba‘de helâkihî zevce-i metrûkesi Olobenya bt. Karabet Nasrâniye ile sulbî kebîr oğulları Artin ve İstefan zimmîlere ve sulbiye kebîre kızı İrus ve Teber ve Nikdar ve Nonya Nasrâniyelere münhasıra oldukdan sonra mersûmûn Olobenya ve İrus ve Teber ve Nikdar ve Nonya ve Artin <<müvekkilem mersûme Teber Nasrâniyeye münhasıra oldukdan sonra mersûmûn Olobenya ve Teber ve Artin>> âlât-ı lâzıme-i mezkûrede mâlikler oldukları hisse-i ma‘lûmelerini bin iki yüz yirmi bir senesi üç bin beş yüz guruş semen-i makbûza huzûr-ı şer‘de bâ-hüccet-i şer‘iye bey‘-i bâtt-ı sahîh-i şer‘î ile mersûm İstefan zimmîye bey‘ ü temlik ve vech-i lâyıkı üzere teslîm eylediklerinde ol dahi ber-vech-i muharrer iştirâ ve temellük ve tesellüm ve kabz ü kabûl eylediklerinden sonra mersûm İstefan zimmî âlât-ı lâzıme-i mezkûreyi bin iki yüz yirmi beş senesi kezâlik üç bin beş yüz guruş semen-i makbûza mersûme Teber Nasrâniyeye bâ-hüccet-i şer‘iye bey‘ ü temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabz ü kabûl edip ol-vechile âlât-ı lâzıme-i mezkûre târih-i sânî-i merkūmdan beri müvekkilem mersûme Teber Nasrâniyenin yedinde emvâli olup lâkin müvekkilem mersûme Teber Nasrâniyenin yedinde olan atik hücceti bundan akdem vukū‘ bulan harîkde muhterik olup yedinde atik hücceti olmamağla hakīkat-i hâl hâzırûn-ı mersûmûndan lede’l-istihbâr kıbel-i şer‘den yedine li-ecli’l-istihkâm bir kıt‘a hüccet i‘tâ olunmak bi’l-vekâle matlûbumdur dedikde hâl bâlâda bast ve beyân olunan minvâl üzere olup dükkân-ı mezkûr derûnunda mevcûde âlât-ı lâzıme-i ma‘lûme hâlik-i mersûm Bağdisar zimmînin sağlığında ile’l-helâk yedinde emvâli olup ba‘de helâkihî zevcesi mersûme Olobenya Nasrâniye ile sulbî kebîr oğulları Artin ve İstefan zimmîlere ve sulbiye kebîre kızları mersûmât İrus ve Teber ve Nikdar ve Nonya Nasrâniyelere münhasıra oldukdan sonra mersûmûn Olobenya ve İrus ve Teber ve Nikdar ve Nonya ve Artin <<mersûme teber Nasrâniye’ye münhasıra oldukdansonra mersûmûn Olobenya Nasrâniye ve Teber ve Artin>> âlât-ı mezkûreyi mersûm İstefan zimmîye bin iki yüz yirmi bir senesi semen-i ma‘lûm ve makbûza<<târih-i evvel-i mezkûrda>> huzûr-ı şer‘de bâ-hüccet-i şer‘iye bey‘ ü temlik ve teslîm eylediklerinde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra âlât-ı mezkûreyi bin iki yüz yirmi beş senesi mersûme Teber Nasrâniye semen-i ma‘lûm ve makbûza bey‘ ü temlik ve teslîm eylediğini hâzırân-ı mersûmândan her biri meclis-i şer‘de alâ-tarîki’ş-şehâde haber vermeleriyle vâki‘u’l-hâl hıfzen li’l-makāl işbu vesîka-i enîka bi’t-taleb ketb ü tahrîr ve li-ecli’l-istihkâm müvekkile-i mersûme Teber Nasrâniye yedine i‘tâ olundu.<br><br>Fî 4 B sene [1]242.<br><br>Şühûdü’l-hâl: Muhzır Ali Çelebi, Muhzır Mehmed Çelebi, Muhzır Fettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38706"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38708"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>