﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 309<br>Hüküm no: 335<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih b. Ahmed’in el-Hâc Mustafa b. Mehmed ile alacak davasında sulh oldukları</b><br><br>Mahrûse-i Galata hâricinde Bedreddin Bey mahallesinde sâkine iken bundan akdem müteveffiye olan Ümmühâni bt. Hasan b. Abdullah’ın verâseti zevc-i metrûku el-Hâc Mustafa b. Mehmed nâm kimesne ile zî-rahm cihetinden Salih b. Ahmed nâm kimesneye münhasıra olduğu lede’ş-şer‘i’l-enver zâhir ve mukarrer oldukdan sonra mezbûr Salih meclis-i şer‘de tereke-i müteveffâ-yı mezbûreye bi’l-verâse vâzı‘u’l-yed olan işbu râfi‘u’l-kitâb mezbûr el-Hâc Mustafa mahzarında ikrâr ve takrîr-i kelâm edip mûrisimiz müteveffât-ı mezbûrenin terekesinden bana isâbet eden iki sehimde bir sehm hisse-i irsiyyemi mezbûr el-Hâc Mustafa’dan taleb ve da‘vâ sadedinde olmuş idim el-hâletü hâzihî beynimize muslihûn tavassut edip beni da‘vâ-yı mezkûremden mezbûr el-Hâc Mustafa ile sekiz guruş üzerine inşâ-i akd-i sulh eylediklerinde ben dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûr sekiz guruşu mezbûr el-Hâc Mustafa yedinden tamâmen ahz u kabz eylediğimden sonra müteveffât-ı mezbûre Ümmühâni Hâtun’un kalîl ü kesîr ve celîl ü sagīr terekesine müte‘allika âmme-i da‘vâdan her birimiz âharın zimmetini ibrâ ve ıskāt eyledik dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ ve’l-ışrîn min-Zilhicceti’ş-şerîfe sene 1137.<br><br>Şuhûdü’l-hâl: el-Hâc Mehmed b. Mahmud, Ahmed Çelebi b. Mehmed, el-Hâc İbrahim b. Ahmed Efendi, es-Seyyid Halil Çelebi b. İsmail, Molla Süleyman b. Ali, el-Hâc İbrahim b. Mehmed. </p>          <br><a title="Önceki sayfa" style="text-decoration:none" href="./ayrmetin.php?idno=22073"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22075"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>