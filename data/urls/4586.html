﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 298<br>Hüküm no: 307<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Hacı Mehmed Ağa’nın geçinemediği kocası Ali Efendi b. Abdullah’dan boşandığı</b><br><br>Husûs-ı âti’z-zikrin mahallinde ketb ü tahrîri [için] savb-ı şer‘-i şerîf-i enverden Mevlânâ Ali Efendi b. Mustafa irsâl olunup ol dahi mahmiye-i İstanbul’da Hüsrev Paşa Türbesi kurbünde vâki‘ Kasab İvaz Mahallesi’nde sâkine Hadice bt. el-Hâc Mehmed Ağa nâm hatunun menziline varıp zeyl-i rakīmde muharrerü’l-esâmî Müslimîn huzûrlarında akd-i meclis-i şer‘-i şerîf eyledikde mezbûre Hatice’nin zâtı karındaşı el-Hâc Mustafa b. el-Hâc Mehmed ve Müezzin Mehmed Efendi b. Yusuf ta‘rîfleriyle mu‘arrefe oldukdan sonra meclis-i ma‘kūd-ı mezbûrda mezbûre Hadice’nin zevc-i dâhili olup sâbıkā başyazıcı olan fahrü’l-eşbâh işbu râfi‘u’r-rakīm Ali Efendi b. Abdullah mahzarında bi-tav‘ihâ ikrâr ve takrîr-i kelâm edip merkūm Ali Efendi zevcim olup beynimizde hüsn-i zindegānemiz olmamağile zimmetinde mütekarrer ve ma‘kūdün-aleyh olan beş yüz guruş mehr-i müeccelim ve nafaka-i iddet-i mu‘ayyene-i ma‘lûmem üzerlerine ve meûnet-i süknâm dahi kendi üzerime olmak üzere zevcim mezbûr Ali Efendi ile muhâla‘a-i sahîha-i şer‘iyye ile muhâla‘a olduğumda ol dahi ber-vech-i muharrer üzere hul‘-ı mezkûru kabûl ettiğinden sonra hukūk-ı zevciyete ve sâir beynimizde cereyân eden ahz u i‘tâya ve bi’l-cümle hukūk-ı ma‘lûme ve mechûleye müte‘allika olan âmme-i da‘vâdan târih-i kitâba gelince her birimiz âharın zimmetini ibrâ-i âmm-ı râfi‘u’l-hısâm ile ibrâ ve iskāt eyledik dedikde gıbbe’t-tasdîkı’ş-şer‘î vâki‘ hâli merkūm Ali Efendi mahallinde tahrîr ba‘dehû ma‘an ba‘s olunan Abdullah Efendi b. Mehmed ve Receb Beşe b. Abdullah ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 3 min-Cumâdelâhire sene 1121<br><br>Şuhûdü’l-hâl: Hâlâ başyazıcı olan fahrü’l-akrân Ali Efendi b. Zekeriya, Mustafa Yazıcı b. Osman, Halil Efendi b. Bayram, Mehmed Efendi b. Mustafa el-İmâm, Mehmed Efendi b. Yusuf el-Müezzin, Ömer Çelebi b. el-Hâc Mehmed, İbrahim Çelebi b. Mehmed, Abdullah Efendi b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>