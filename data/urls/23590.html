﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 271<br>Hüküm no: 362<br>Orijinal metin no: [203-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Bey b. Mustafa’nın evini Fâtıma bt. Yahya’ya sattığı</b><br><br>Havâss-ı aliyye kazâsına tâbi‘ Hasköy mahallâtından Keçeciler mahallesi sâkinlerinden Mehmed Bey b. Mustafa nâm serbölük meclis-i şer‘-i hatîr-i lâzımü’t-tevkīrde işbu hâmilet-i hâze’l-kitâb Fâtıma bt. Yahya nâm hâtun mahzarında bi’t-tav‘i’s-sâf ikrâr ve i‘tirâf edip mahalle-i mezbûrede vâki‘ bir tarafı Mustafa b. Abdullah mülkü ve bir tarafı Veli b. Abdullah mülkü ve bir tarafı Mehmed Bey ( ) nâm serrâc-ı hâssa mülkü ve bir tarafı tarîk-i âm ile mahdûd ve mümtâz olup bir bâb fevkānî odayı ve bir bâb tahtânî odayı ve kenîfi müştemil olan mülk menzilimi mezbûre Fâtıma’ya nakd-i râyic fi’l-vakt dokuz bin akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i mebî‘-i mahdûd eyledim, ol dahi vech-i mübeyyen üzre iştirâ ve kabz ve tesellüm eyledi ba‘de’l-yevm zikr olunan menzil mezbûre Fâtıma’nın mülk-i müşterâsıdır keyfe [204] mâ teşâ ve tahtâr mutasarrıfa olsun dedikde mukırr-ı merkūm Mehmed Bey’in ikrâr-ı meşrûhunu el-mukarru leha’l-mezbûre Fâtıma vicâhen tasdîk ve şifâhen tahkīk edicek mâ hüve’l-vâki‘ bi’t-taleb ketb olundu. Tahrîren fi’l-yevmi’l-evvel min Muharremi’l-harâm li sene hamsîn ve elf.<br><br><br>Şuhûdü’l-hâl: Mustafa Halîfe [b.] Surûrî el-İmâm, Ömer Beşe b. Mustafa, İsa Bey [b.] Veli serbölük, Ramazan b. Rüstem, Mustafa b. Yakub, Mehmed Beşe b. Ali er-Râcil, Ahmed Bey [b.] Şükrullah, Mustafa Çelebi [b.] Mirza, Mehmed Bey [b.] Mustafa, Ali b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>