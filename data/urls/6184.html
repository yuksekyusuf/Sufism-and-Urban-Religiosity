﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 351<br>Hüküm no: 430<br>Orijinal metin no: [87b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saruhan sancağı Kabaağaç zeameti mutasarrıfı Ahmed Ağa’nın küçük oğlu Mustafa için İsmaili Ağa’dan satın alınan zeamet hissesi hususundaki davada anlaşma sağlandığı</b><br><br>Mahmiye-i İstanbul’da Kabasakal mahallesinde Sultan odalarında sâkine Rukiye bt. Abdullah b. Abdülmennan’ın vâlidesi olup ber-vech-i âtî iddi‘â-yı vekâlet eden Âişe Hatun bt. İsmail meclis-i şer‘-i şerîf-i enverde râfi‘u’l-kitâb İsmail Ağa b. Mehmed mahzarında üzerine da‘vâ ve takrîr-i kelâm edip kızım mezbûrenin zevci Ahmed Ağa hayatında Saruhan Sancağı’nda Kabaağaç nâm karye ve gayruhû ze‘âmetine mutasarrıf iken vefât ettikde ze‘âmet-i merkūmun tasarrufu sulbî oğlu Mustafa’ya ve nısf-ı âharı merkūm İsmail Ağa’ya taraf-ı Devlet-i aliyye’den tevcîh ve sadaka ve ihsân buyruldukda merkūm İsmail Ağa hissesini mezbûr Ahmed Ağa’nın firâşından hâsıl kızım mezbûre Rukiye’den mütevellid sagīr-i merkūm Mustafa’ya ferâgat ve kasr-ı yed etmek üzere kızım mezbûre Rukiye kendi mâlından merkūm İsmail Ağa’ya bi-tarîkı’r-rüşve yedi yüz elli guruş teslîm ol dahi yedinden kabz ve tesellüm edip ze‘âmet-i merkūmeyi ferâgat ve kasr-ı yed ettikden sonra sagīr-i merkūm Mustafa ze‘âmet-i merkūmeyi zabta müyesser olmadın fevt olup kızım mezbûre merkūm İsmail Ağa’ya bi-tarîkı’r-rüşve medfû‘u olan meblağ-ı mezbûr yedi yüz elli guruşu istifâ etmemekle merkūm İsmail Ağa’dan taleb ve da‘vâ ve ahz u kabz ve lede’l-iktizâ sulh ve ibrâya tarafından beni vekîl ve nâib-i menâb nasb ve ta‘yîn ettikde ben dahi vekâlet-i merkūmeyi kabûl etmemle merkūm İsmail Ağa’dan meblağ-ı merkūmu bi’l-vekâle taleb ve da‘vâ eylediğimde beynimize muslihûn tavassut edip da‘vâ-yı mezkûremden merkūm İsmail Ağa ile beni üç yüz altmış guruş üzerine sulh ettiklerinde ben dahi bi’l-vekâle sulh-ı mezbûru kabûl etmişidim. Binâen-aleyh bedel-i sulh-ı mezbûru merkūm İsmail Ağa’dan bi’l-vekâle taleb eylediğimde edâdan imtinâ‘ eder suâl olunup edâsıyla tenbîh olunmak murâdımdır dedikde gıbbe’s-suâl merkūm İsmail Ağa cevâbında fi’l-vâki‘ hâl merkūme Âişe Hatun’un takrîr-i meşrûhu üzere olup bi’l-vekâle da‘vâ-yı merkūmesinden üç yüz altmış guruş üzerine sulh olduğunu ikrâr lâkin câiz ki müvekkile-i merkūme Rukiye Hatun ba‘de zaman vâlidesi merkūme Âişe Hatun’un vekâletini inkâr edip meblağ-ı mezbûru benden tazmîn eder ve vekâletini isbât eylesin <<dedikde>> ma‘lûmum değildir deyü inkâr edicek müdde‘iye-i mezbûre Âişe Hatun’dan ber-vech-i muharrer müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup mahalle-i mezbûre ahâlîsinden zât-ı mezbûreyi bi’l-ma‘rifeti’ş-şer‘iye ârifân Halil Çelebi b. Mustafa ve Mehmed Çelebi b. Şa‘ban nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ mahalle-i mezbûrede Sultan odalarında sâkine Rukiye bt. Abdullah b. Abdülmennan merkūm İsmail Ağa’ya Saruhan Sancağı’nda Kabaağaç nâm karye ve gayruhû ze‘âmetinden hissesini sagīr oğlu Mustafa’ya ferâgat husûsiʼçün bi-tarîkı’r-rüşve <<bi-tarîkı’r-rüşve>> medfû‘u olan yedi yüz elli guruşu merkūm İsmail Ağa’dan taleb ve da‘vâ ve ahz u kabza ve lede’l-iktizâ sulh ve ibrâya vâlidesi işbu Âişe Hatun’u bizim huzûrumuzda vekîl ve nâib-i menâb nasb ve ta‘yîn edip merkūme Âişe dahi vekâleti merkūmeyi kabûl etmişidi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye ettikde gıbbe[88a]’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh merkūme Âişe Hatun meclis-i şer‘de merkūm İsmail Ağa mahzarında takrîr-i kelâm edip ânifen edâsına hükm ve tenbîh olunan üç yüz altmış guruşu merkūm İsmail Ağa bana tamamen edâ ve teslîm ben dahi bi’l-vekâle ahz u kabz edip mâ‘adâya müte‘allika da‘vâdan merkūm İsmail Ağa’nın zimmetini ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 Muharrem sene [1]144.<br><br>Şuhûdü’l-hâl: Ali Ağa b. Ali, Abdullah Efendi b. Abdullah, Berber Mehmed Çelebi b. Abdullah, Derzi Ahmed Çelebi b. Mustafa. Hüseyin Bey b. Mehmed, Derzi Osman Çelebi, Süleyman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6183"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6185"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o385"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>