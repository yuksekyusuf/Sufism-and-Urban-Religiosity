﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 140<br>Hüküm no: 92<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çavuş mahallesinden Hüseyin Beşe b. Mehmed’in kendisini yaralayan Bostancı Mehmed aleyhine açtığı davadan vazgeçmesi</b><br><br>Cerhden ibrâ<br><br>Mahmiye-i İslâmbol’da İbrahim Çavuş mahallesinde sâkin Hüseyin Beşe b. Mehmed nâm kimesne meclis-i şer‘-i şerîf-i enverde işbu râfi‘ü’l-vesîka Bostanî Mehmed b. Süleyman nâm kimesne mahzarında ikrâr-ı tam ve takrîr-i kelâm edip târih-i kitâbdan üç gün mukaddem mezbûr Bostanî Mehmed mahalle-i mezbûre sûkunda beni bi-gayrı hakkın sol omuzum başından bir yerinden amden bıçak ile darb ve cerh etmekle mûcib-i şer‘îsini mezbûr Bostanî Mehmed’den bu esnâda taleb ve da‘vâya tesaddî eylediğimde ol dahi beni mahâll-i mezkûrda bi-gayrı hakkın sol memem altından bir yerinden amden bıçak ile darb ve cerh etmiş idin deyü mûcib-i şer‘îsini benden taleb ve da‘vâya tesaddî ve bu vechile beynimizde ba‘de vukū‘ı’l-münâza‘a bâ-vesâtet-i muslihîn ben tesaddî eylediğim da‘vâ-yı mezkûremden meccânen fâriğ olup cerh-i mezkûra ve mâ-yahdüsü minhe müte‘allika âmme-i de‘âvîden mezbûr Bostanî Mehmed’in zimmetini ibrâ ve ıskāt eylediğimde mezbûr Bostanî Mehmed dahi kezâlik tesaddî eylediği da‘vâ-yı mezkûresinden meccânen fâriğ olup cerh-i mezkûra ve mâ-yahdüsü minhe müte‘allika âmme-i de‘âvîden benim zimmetimi ibrâ ve ıskāt edip herbirimiz ber-minvâl-i muharrer âharın ibrâsını kabûl eyledik dediğini mezbûr Bostanî Mehmed tasdîk ve tahkīk etmeğin mâ-vaka‘a bi’t-taleb ketb olundu.<br><br>Fî 23 min-Zilka‘deti’ş-şerîfe sene 1196<br><br>Şühûdü’l-hâl: İbrahim Beşe b. Salih, Salih b. Halil, Molla Ali b. Halil, Hacı Hasan b. Osman, Mustafa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10634"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10636"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o683"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>