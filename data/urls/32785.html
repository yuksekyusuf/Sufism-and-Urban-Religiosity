﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 376<br>Hüküm no: 359<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Abdülhamid Han vakfından icareli, yarım hisse kasap dükkânı gediğinin Mehmed Ağa’ya devredilmesi</b><br><br>Kasab inhâsı<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm Sultan Abdülhamid Hân -tâbe serâhu-hazretlerinin evkāf-ı şerîfeleri müstegallâtından mahmiye-i İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden yedinci selhhâneye merbût olan kasab dükkânlarından mahmiye-i mezbûrede Ayasofya kurbünde kâin helvacı dükkânına muttasıl ma‘lûmü’l-hudûd kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısf hisse-i şâyi‘asına bâ-temessük-ı mütevellî mutasarrıf olan Suyolcu Kiro zimmî Rum milletinin zâhir olan hıyânet ve mel‘anetlerinden medhali olup bundan akdem katîlen hâlik olmağla bu makūle katîlen hâlik olunanların bi’l-cümle emvâlleri cânib-i mîrîden zabt olunmak üzere irâde ta‘allukuna binâen vakf-ı hazret-i müşârun-ileyhden dahi tasarruflarında olan akār ve gedikleri dahi cânib-i vakıfdan zabt ve âhara bâ-mu‘accele verilmek bâbında dahi irâde-i seniyyeyi müş‘ir cânib-i vakf-ı müşârun-ileyh ve İstanbul mahkemesine vârid olan ilmühaber mûceblerince nısf hisse-i mezkûresi taraf-ı vakıfdan ba‘de’z-zabt nısf hisse-i mezkûre lede’l-müzâyede ve inkıtâ‘u’r-rağbe mu‘accele-i misliyyesi idüğü zâhir olan iki bin elli guruş mu‘accele-i makbûza ile kasab ustalarından Mehmed Ağa b. Hüseyin üzerinde karar ve ziyâde ile tâlib-i âharı zuhûr etmemekle nısf hisse-i mezkûre cânib-i vakıfdan merkūma tefvîz olunduğunu mezbûr Mehmed Ağa tarafından vekîl-i şer‘îsi hâlâ kasablar kethüdâsı el-Hâc Hasan Ağa b. el-Hâc Osman meclis-i şer‘de takrîr ve zabtı içün taraf-ı vakıfdan yedine temessük i‘tâsını istid‘â ve hisse tevzî‘ini kethüdâ ve ustaları ma‘rifetleriyle ahz etmek üzere mazbûtü’l-esâmî kasab ustaları hâzır oldukları hâlde vekîl-i mezbûr Kethüdâ el-Hâc Hasan Ağa ta‘ahhüd etmeğin nısf hisse-i mezbûre ber-vech-i muharrer merkūm Mehmed Ağa üzerine mu‘accele-i mezbûre ile tahrîr ve yedine taraf-ı vakıfdan şürûtu üzere temessük i‘tâsı niyâzında olduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 12 Receb sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>