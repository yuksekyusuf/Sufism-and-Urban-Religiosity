﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 260<br>Hüküm no: 531<br>Orijinal metin no: [68b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Pereşkova’nın Şeyh Ferhad Vakfı’ndan aldığı borç karşılığında iki yer evini rehin verip bir yıllığına kiraladığı</b><br><br>Yevmü’l-ehad, 10 Zilka‘de sene 966<br><br>Oldur ki<br><br>Akındıburnu nâm karyeden Kuruçeşme nâm mevzi‘den Yani v. Pereşkova nâm zimmî meclis-i şer‘-i şerîfe hâzır oldukda ikrâr kılıp karye-i mezkûrede bir tarafı Vasil ve bir tarafı Simo tarlası ve bir tarafı tarîk-i âm ile ve taraf-ı [râbi‘i] dağ ile mahdûd olan iki yer evimi ve bir fırını ve âbhânesiyle ve pınarıyla hudûdu ve hukuku ile Şeyh Ferhad Vakfı’na mütevellî olan oğlu Ahmed Çelebi yedinden mâl-ı vakıfdan beş bin akçe alıp mezkûr mülkümü meblağ-ı merkumdan ötürü mülk-i mezbûrumu bi tarîki’l-istiğlâl bey‘ edip teslîm-i mebî‘, kabz-ı semen etdiğimden sonra [bir] yıl va‘ade ile beş yüz akçe icâreye alıp kabûl etdim deyü icâre-i mezkûrenin derkine karye-i mezkûreden Mihal [v.] Nikola ve Arhandon bt. Manol nâm zimmîleri kefîl verdim kefâlet-i mezkûreyi mezbûrlar dahi kabûl edicek mukarrun lehü’l-mezkûrun [mukırr-ı mezkûrun] ikrârını mütevellî-i mezbûrun vekîl-i şer‘îsi ve câbîsi olan Rüstem b. Abdullah bi’l-vekâle tasdîk edip gıbbe’t-taleb bu vesîka ber-sebîl-i temessük ketb olunup yedine def‘ olundu ki vakt-i hâcetde ihticâc edine.<br><br>Fi’t-târihi’l-mezbûr.<br><br>Şuhûd: Mehmed b. Veli el-imâm ve Mehmed el-müezzin, Hayreddin b. Toğan el-kayyım. </p>          <br><a title="Önceki sayfa" style="text-decoration:none" href="./ayrmetin.php?idno=10046"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10048"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>