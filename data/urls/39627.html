﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 314<br>Hüküm no: 335<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi b. Mustafa’nın Terzi Kemal’in vakfı olan menzilin tasarruf hakkını Kabil Mehmed Bey b. Kasım’a sattığı</b><br><br>Mahmiye-i Kostantıniyye sükkânından fahrü’l-eimme Mevlânâ Mustafa Efendi b. Mustafa mahfil-i şer‘-i hatîrde işbu bâ‘isü’l-kitâb hâssa helvacılardan fahrü’l-eşbâh Kabil Mehmed Bey b. Kasım muvâcehesinde ikrâr-ı tâm ve takrîr-i kelâm edip mahmiye-i mezbûrede Emin Sinan mahallesinde vâki‘ tarafeyni Mehmed Çelebi b. İlyas Ağa mülkü ile Hüsni Hatun Vakfı’na ve tarafeyn-i âhareyni merhûm Hamza Paşa kerîmesi mülkü ile tarîk-i âmma müntehî olup mâliki olan merhûm Terzi Kemal nâm sâhibü’l-hayr vakf edip gallesini mahalle-i mezbûre imâmına yevmî bir cüz’-i şerîf tilâvetiʼçün şart ve ta‘yîn eylediği menzil bundan akdem ücret-i mu‘accele-i ma‘lûme ve yevmî yedi akçe ücret-i müeccele ile taht-ı îcâra ve tasarrufumda iken menzil-i mezbûr bi’l-külliye harâb olup tecdîd ve ta‘mîrine taraf-ı vakıfdan müsâ‘ade olunmamağın menzil-i mezbûru ücret-i mu‘acceleye mahsûb olmak üzere kendi mâlım ile ta‘mîr edip ve nefsim için mâlımla bina ihdâs etmeğe hâkimü’l-vakt tarafından ve vakf-ı mezbûr mütevellîsi olan Ali Efendi b. Abdünnebi tarafından izin verildikden sonra ben dahi kendi mâlım ile muhavvata-i hâriciyyesinin tabaka-i süflâsında müceddeden üç bâb terzi dükkânı ve bir kenîf ve tabaka-i vüstâsında bir oda ve bir sofa ve bir kenîf ve tabaka-i ulyâsında bir oda ve bir sofa ve bir kameriye ve bir tahta bend ve muhavvata-i dâhiliyyesinin tabaka-i süflâsında bir sofa ve bir matbah ve iki kenîf binâ edip ve iki oda ta‘mîr edip ve tabaka-i vüstâsında bir sofa ve tabaka-i ulyâsında bir kilâr binâ ve ihdâs etmişdim el-hâletü hâzihî zikr olunan ebniye-i memlûkemi mezbûr Kabil Mehmed Bey’e fıddî râyic fi’l-vakt iki yüz bin akçeye bey‘-i kat‘î ile bey‘ edip kabz-ı semen ve teslîm-i mebî‘ eylediğimden sonra arsasının dahi hakk-ı tasarrufunu yine bi’l-fi‘il evkāf-ı mezbûr mütevellîsi olan mezkûr Ali Efendi izin ve ma‘rifetiyle mezbûr Kabil Mehmed Bey’e tefvîz eyledim ba‘de’l-yevm keyfe mâ yeşâ tasarruf eylesin dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fî-evâhiri’l-Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Umdetü’l-meşâyıh eş-Şeyh Ali Efendi b. Mehmed el-Kudsi, fahrü’l-eimme Mevlânâ Ali Efendi b. Abdi, zahrü’l-eimme Mevlânâ Muslihiddin Efendi, Mevlânâ Mehmed Efendi b. Kamil, Mevlânâ Ali Efendi b. Musa, Kemal Dede b. Abdülkādir. fahrü’s-sâde es-Seyyid Ali Çelebi b. Mehmed, zahrü’s-sâde es-Seyyid Nesimi Efendi b. Mirza, Davud Halife b. Alâeddin, el-Hâc Hüseyin b. Abdullah el-müezzin, Mehmed Rıza Çavuş b. ( ), Salih Ağa b. Abdülmennân, Ali Ağa b. Mustafa, Mustafa Çelebi b. Mehmed, Hüseyin Çelebi b. Hüseyin, el-Hâc Halil b. Habil, Mustafa b. Muhzır el-bârî, Mehmed Çelebi b. Hızır el-muhzır, Mehmed b. Himmet el-kilari, İbrahim b. Mahmud, Ömer Çelebi el-kilari, Abdülkādir b. Nasuh ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39626"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39628"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o373"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>