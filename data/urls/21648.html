﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 790<br>Hüküm no: 584<br>Orijinal metin no: [135a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime Hatun’un, kocası merhum Mustafa Kapudan’ın vasîsi İsmail Çelebi’yle tereke gelirleri konusunda ibralaştıkları</b><br><br>Mahmiye-i Galata muzâfâtından kasaba-i Kasımpaşaˈda el-Hâc Hasan mahallesinden olup işbu sene-i mübârekede tarîk-i hâcc-ı şerîfde takdîr-i Rabbânî ile âzim-i dâr-ı bekā eden el-Hâc Mustafa Kapudan b. İbrahimˈin zevce-i metrûkesi Rahime Hatun bt. Veli meclis-i şer‘-i hatîrde müteveffâ-yı mezbûrun hayatında hâcc-ı şerîfe teveccüh ettiğinde vekîl-i mutlak ittihâz ettiği işbu sahibüˈl-vesîka İsmail Çelebi b. Veli mahzarında ikrâr ve takrîr-i kelâm edip müteveffâ-yı mezbûr hâcc-ı şerîfe teveccüh ettikde mezbûr İsmail Çelebiˈyi tarafından her husûsda vekâlet-i mutlaka-i âmme ile vekîl etmekle ol dahi biˈl-vekâle bin seksen dört senesi şehri Recebüˈl-ferdin gurresinde nmevti haberi geldiği bin seksen beş senesi Saferüˈl-hayrı gāyetine gelince sekiz ayda ve ba‘dehû Rebîʻülevveliˈnde iki hamamdan nâzır, dellâk ve hamal ve kayıkçılardan ve kayıklarından hâsıl olan meblağı ve ba‘zı zimem-i nâsda olan nükūddan kabz edip hâlâ beyneˈl-Müslimîn gördüğü muhâsebe defterin nâtık olduğu üzere masrûfu makbûlüm olup dokuz ayda kendi mu‘terif olduğu on üç bin üç yüz kırk dokuz akçeden gayrı yedinde müteveffâ-yı mezbûrun mâlından bir akçe ve bir habbe bâkī kalmamağla husûs-ı mezbûra müte‘allika da‘vâ ve nizâ‘ımdan mezbûr İsmail Çelebiˈnin zimmetini ibrâ’-i âm ile ibrâ’ ve ıskāt edip vechen mineˈl-vücûh ve sebeben mineˈl-esbâb husûmet ve nizâmız kalmadı dedikde gıbbeˈt-tasdîkiˈl-mu‘teber mâ vaka‘a biˈt-taleb ketb olundu.<br><br>Fî-gurreti Cumâdelûlâ li-sene hamse ve semânîn ve elf.<br><br>Şuhûdüˈl-hâl: Süleyman Efendi el-imâm, Mehmed Efendi b. Abdullah el-müezzin, Mustafa Çelebi b. Hüseyin el-kâtib, Abdi Çelebi b. Ahmed, Bekir Kapudan b. Ömer, el-Hâc İbrahim b. Mustafa, el-Hâc Mahmud b. el-Hâc Şa‘bân, el-Hâc İbrahim b. Ali, Mustafa Çelebi b. Hüsameddin, el-Hâc Abdullah b. Abdullah, el-Hâc İbrahim b. Abdullah, Veli Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21647"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21649"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b790"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o893"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>