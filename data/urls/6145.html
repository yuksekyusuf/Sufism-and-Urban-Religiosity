﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 322<br>Hüküm no: 391<br>Orijinal metin no: [80a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ömer’in kendini tehdit edip parasını alan Veli hakkındaki şikayetini ispatlayamadığı</b><br><br>Ma‘rûz.<br><br>Sahib-i arzuhâl es-Seyyid Ömer derûn-ı arzuhâlde mezkûrü’l-ism olan hasmı Veli nâm kimesne mahzarında mezbûr Veli bin yüz kırk üç senesi Cumâdelûlâ gurresinde ve vakt-i ihtilâlde gāib ani’l-meclis kayınatan Uzun Süleyman nâm kimesnenin sen vekîlisin deyü on mikdârı harbeli ile seni musallaya götürürüm deyü beni tahvîf edip cebren ve bi-gayr-ı hakkın yüz guruşumu ahz etmişdir deyü da‘vâ eyledikde mezbûr Veli cevâbında mezbûr es-Seyyid Ömer’in kayınatası mezbûr Uzun Süleyman karındaşı gāib ani’l-beled İbrahim nâm kimesnenin zevcesi Şemsi nâm hatunu sekiz sene mukaddem vilâyet-i Anadolu’da Develü kazâsına tâbi‘ Develü Zilesi nâm karyede bi-gayr-ı hakkın katletmekle karındaşı gāib-i mezbûr işbu yedimde olan hüccet mantûkunca mezbûr es-Seyyid Ömer’in kayınatası merkūm Uzun Süleyman’dan müteveffât-ı mezbûrenin dem ü diyetini ba‘de’d-da‘vâ vesâtet-i muslihûn ile karındaşım gāib-i mezbûr yüz guruş ahz etmişdir deyip ber-vech-i muharrer müdde‘î-yi mezbûr es-Seyyid Ömer’den kendi kabzını bi’l-külliye inkâr etmekle müdde‘î-yi mezbûr es-Seyyid Ömer târih-i mezbûrda ber-vech-i muharrer kendiyi tahvîf edip yedinden yüz guruşunu cebren ve bi-gayr-ı hakkın kabzını lede’t-tezkiye adâletleri zâhir olan müseccelü’l-esâmî dört nefer Müslimîn şehâdetleriyle mezbûr Veli muvâcehesinde isbât etmeğin mûcebince hükm ve tenbîh olunduğu huzûr-ı âlîlerine i‘lâm olundu.<br><br>Fî 11 Muharrem sene [1]144.</p>          <br><a title="Önceki sayfa" style="text-decoration:none" href="./ayrmetin.php?idno=6144"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6146"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>