﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 309<br>Hüküm no: 330<br>Orijinal metin no: [63b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rıdvan b. Abdullah’ın kölesi olduğunu iddia ettiği Kasım b. Abdullah’la sulh oldukları</b><br><br>Bundan akdem mahmiye-i İstanbul’da Sultan Selim Hân mahallesi sâkinlerinden olup müteveffâ olan Mahmud Ağa nâm kimesnenin utekāsından Rıdvan b. Abdullah nâm kimesne mahfil-i şer‘-i hatîrde bâ‘isü’l-kitâb Kasım b. Abdullah mahzarında ikrâr ve takrîr-i kelâm edip mezbûr Kasım benim abd-i memlûkum iken bana hıdmet etmekden imtinâ‘ etmeğin ben dahi hâlâ taleb ve da‘vâ eylediğimde merkūm Kasım dahi ben müşârun-ileyh Mahmud Ağa’nın abd-i memlûku olup hayâtında beni i‘tâk etmiş idi deyip benim abd-i memlûkum olduğunu inkâr etmeğin beynimizde münâza‘ât-ı kesîre vâkı‘a olmuş idi el-hâletü hâzihî tavassut-ı muslihîn ile merkūm Kasım an inkâr beni üç bin fıddî akçeye sulh eyledikde ben dahi sulh-i mezbûru kabûl ve bedel-i sulh-i mezkûru bi’t-tamâm ve’l-kemâl yedinden alıp kabz edip zimmetini husûs-ı mezbûra müte‘allık olan cemî‘ de‘âvî ve mutâlebâtdan ibrâ-i âmm-ı kātı‘ü’n-nizâ‘la ibrâ eyledim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Hurrire fî-evâsıtı’l-Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Ahmed Çelebi b. Mahmud el-hammâmî, Ahmed Çelebi b. Mehmed Nalçacı, Abdullah b. Rıdvan, Receb Çavuş b. el-mübaşir, el-Hâc İbrahim b. Abdullah, Hüseyin b. Süleyman, Rıdvan b. Davud el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=39621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o374"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>