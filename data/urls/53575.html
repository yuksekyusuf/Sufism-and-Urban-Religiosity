﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 403<br>Hüküm no: 550<br>Orijinal metin no: [47b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Ali’nin boşandığı kocasında kalan mehir bedeli talebi</b><br><br>Ma‘rûz<br><br>Medîne-i Üsküdar’da Hasanağa mahallesinde sâkine ve zâtı mu‘arrefe Rukiye bt. Ali nâm hatun meclis-i şer‘-i hatîrde zevc-i dâhili Abdurrahman b. Ahmed nâm kimesne mahzarında mezbûr Abdurrahman’ın iki bin akçe mehr-i müeccel tesmiyesiyle zevce-i medhûlün-bihâsı iken bundan akdem beni tatlîk etmekle zimmetinde mütekarrir ve ma‘kūdün-aleyh olan mehr-i müeccel-i mezkûr iki bin akçe hakkımı taleb ederim deyü da‘vâ ve mezbûr Abdurrahman cevâbında fi’l-hakīka müdde‘iye-i mezbûre mehr-i müeccel-i mezkûr ile zevcesi olduğunu ikrâr lâkin târih-i merkūmda mehr-i mezkûru ve nafaka-i iddet-i ma‘lûmesi üzerine benim ile hul‘ olup mehr-i mezkûrdan zimmetim berî olmuş idi deyü ba‘de’d-def‘ ve’l-inkâr dâfi‘-i mezbûr def‘-i mezkûrunu beyân için ba‘de’l-istimhâl ve’l-imhâl müddet-i mehl-i şer‘î tamam ve birkaç gün dahi mürûr edip def‘-i mezkûrunu beyân edemeyip tahlîfe dahi tâlib olmamağla ikrârı mûcebince mehr-i müeccel-i mezkûr iki bin akçeyi müdde‘iye-i mezbûreye edâ ve teslîme mezbûr Abdurrahman’a şer‘an tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 15 min-C sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1051"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>