﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 245<br>Hüküm no: 340<br>Orijinal metin no: [50a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice Sultan’ın evini sattığı</b><br><br>Dürretü iklîli’l-ismet ve izzetü cibîni’l-iffet Hadice Sultan hazretlerinin kethüdâlıkları hizmetinde olan fahrü’l-muhadderât Huri Hatun bt. Abdullah tarafından husûs-ı âti’z-zikri ikrâra vekîl olup vekâleti müvekkile-i müşârun-ileyhâyı ma‘rifet-i şer‘iyye ile ârifân olan Osman Çelebi b. Ramazan ve Mehmed Çelebi b. Ahmed şehâdetleriyle sâbite olan fahrü’l-emâsil ve’l-a‘yân Mehmed Kapudan b. Murad Paşa meclis-i şer‘-i hatîr-i lâzımü’t-tevkīrde işbu râfi‘u’l-kitâb Mustafa b. Mehmed muvâcehesinde bi’l-vekâle ikrâr-ı tâm ve takrîr-i kelâm edip müvekkile-i müşârun-ileyhânın silk-i mülklerinde muntazam olup medîne-i Üsküdar’da Mahmud Mahallesi’nde vâki‘ bir tarafdan Ramazan b. Abdülmennan mülkü ve bir tarafdan Kayıkçı Mehmed mülkü ve bir tarafdan Mehmed Çelebi b. Abdülmennan mülkü ve bir tarafdan tarîk-i âm ile mahdûd bir bâb fevkānî ve dört bâb tahtânî büyûtu ve bi’r-i mâ ve kenîfi ve hadîka-i eşcâr-ı müsmire[yi] müştemil olan mülk menzilini müvekkile-i mûmâ-ileyhimâ tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Mustafa’ya yüz elli kıt‘a riyâlî guruşa safka-i vâhide ile bey‘ ve teslîm ol dahi iştirâ ve tesellüm eyledikden sonra semeni olan meblağ-ı mezkûr yüz elli riyâlî guruşu mezbûr Mustafa’nın yedinden tamamen ahz u kabz edip zikr olunan menzilde müvekkile-i müşârun-ileyhânın alâka ve medhali kalmayıp müşterâ-yı mezbûr Mustafa’nın mülk-i mahzı olmuşdur, keyfe mâ yeşâ’ ve hasbe-mâ yürîd mutasarrıf olsun dedikde vekîl-i mezbûr Mehmed Kapudanın vech-i muharrer üzere cârî ve sâdır olan ikrâr ve takrîrini el-mukırru lehü’l-mezbûr vicâhen tasdîk ve şifâhen tahkīk etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Cemâziyelâhire li-sene erba‘a ve sittin ve elf.<br><br>Şuhûdü’l-hâl: İbrahim Efendi el-imâm, el-Hâc Mehmed odabaşı, Mehmed Çelebi b. Ahmed, Osman Bey el-cündî, Nasuh b. Abdullah, Hasan bölükbaşı, Süleyman Beşe ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>