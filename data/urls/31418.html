﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 73<br>Hüküm no: 10<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mazlum Kirkor’un Samatya Abdi Çelebi mahallesindeki tütüncü dükkânı âletlerini satması</b><br><br>Tütüncü gediği,<br><br>Ma‘rûz<br><br>İstanbul’da Samatya’da Abdi Çelebi mahallesinde Şerbethâne karşısında manav dükkânı ittisâlinde kâin bir bâb tütüncü dükkânı derûnunda mevcûde tütüncü gediği âlât-ı lâzımesine altmış seneden mütecâviz mu‘teber gedik olmak üzere mâliki tütüncü Mazlum Kirkor v. Agob zimmî meclis-i şer‘-i enverde tütüncüler kethudâsı İbrahim Ağa ve yiğitbaşı es-Seyyid Abdullah ve Şehremîni Mustafa Efendi ile Aci Vasil ve Françesko zimmîler hâzır oldukları hâlde bâ‘isü’l-i‘lâm Aci Kerupa [Kirkor] v. Karabet ve şahsı mu‘arrefe Aleknazar bt. Yuvan Nasrâniye muvâcehelerinde ben bâlâda mezkûr mâlik olduğum tütüncü dükkânı gedik âlâtımı tarafeynden bi’l-îcâb ve’l-kabûl bâtten ve sahîhan üç yüz guruş semen-i makbûza mersûmâna münâsafeten bey‘ ve teslîm, onlar dahi ber-vech-i muharrer iştirâ ve kabûl edip mebî‘-i mezkûrun tağrîr ve gabnine müte‘allika da‘vâdan dahi her birimiz âharın zimmetini ba‘de’l-ibrâ ve’l-kabûl benim gedik-i mezkûrda aslâ ve kat‘a alâka ve medhalim kalmayıp mersûmânın münâsafeten mülk-i müşterâları olmuşdur dedikde ol dahi ba‘de’t-tasdîk bundan akdem Âsitâne-i aliyye ve tevâbi‘i olan Bilâd-ı selâse’de vâki‘ tütüncü dükkânları tahrîr ve gedikleri mu‘teber olmak üzere Ma‘den Kalemi’ne sebt ve kayd olundukda mahâll-i mezkûrda kâin dükkân-ı mezkûrun gediği sehven kayd olunmayıp tedâvül-i eyâdî ile müddet-i merkūmeden berü tütüncü gediği olmak üzere ben mâlik ve mutasarrıf olup dekâkin-i sâire gedikleri misillü dükkân-ı mezkûr gediği dahi kalem-i mezbûra sebt ve kayd olunmak iktizâ etmekle vukūf-ı tammı olanlardan suâl ve tefahhus olunup gedik-i mezkûru müşteriyân-ı mersûmân ismi tasrîhiyle kalem-i mezbûra kayd olunmak murâdımdır dedikde husûs-ı mezkûr hâzırûn-ı merkūmûndan suâl olundukda zikr olunan dükkân gediği kadîmî tütüncü dükkânı olup ve gediğinin mutasarrıfı Mazlum Kirkor zimmî olduğunu her biri meclis-i şer‘de alâ-tarîki’ş-şehâde haber vermeleriyle dükkân-ı mezkûr gediği mersûm Kirkor zimmî bey‘inden müşteriyân-ı mersûmân Kirkor ve Aleknazar uhdelerine Ma‘den Kalemi’nde kayd ve yedlerine sûret i‘tâ olunmak iktizâ eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 5 Şa‘bân sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>