﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 354<br>Hüküm no: 438<br>Orijinal metin no: [87a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa Ağa’nın varislerinin davalarında anlaşma sağlanması</b><br><br>Ma‘ruz,<br><br>Müteveffâ Mustafa Ağa b. Habib b. Abdullah’ın verâseti zevce-i metrûkesi Havva bt. İbrahim ile li-ebeveyn karındaşları Osman Beşe ve Hüseyin Beşe ve Ali Beşe ve Hadice’ye inhisârı tahakkukundan sonra mezbûr Osman Beşe kendiden asâleten ve mezbûrûn Hüseyin Beşe ve Ali Beşe ve Hadice taraflarından zikri âtî husûsa vekîl olduğu Mehmed Beşe b. Mustafa ve diğer Mehmed Beşe b. Yusuf şehâdetleriyle sâbit olmağla vekâleten mahfil-i şer‘iyyâtda sâhib-i arzuhâl es-Seyyid Ömer Beşe b. es-Seyyid Ömer mahzarında mûrisimiz müteveffâ-yı mezbûr Mustafa Ağa’nın mezbûr es-Seyyid Ömer Beşe zimmetinde cihet-i karzdan dört yüz guruş hakkı olup kable’l-istîfâ fevt olmağla meblağ-ı mezkûr bize mevrûs olmağın meblağ-ı mezkûru bi’l-asâle ve bi’l-vekâle mezbûr es-Seyyid Mehmed Beşe’den hâlâ taleb ederim deyü eylediği da‘vâsından mezbûr es-Seyyid Ömer Beşe ile an-inkâr otuz guruş bedel-i makbûza sulh olup mâ‘ada müdde‘âsına ve târîh-i i‘lâma gelince bi’l-cümle sâire müte‘allika âmme-i de‘âvî ve kâffe-i mutâlebâtdan mezbûr es-Seyyid ömer Beşe’nin zimmetini bi’l-asâle ve bi’l-vekâle ibrâ-i âm ile ibrâ ve iskāt eylediğinde mezbûr es-Seyyid Ömer Beşe dahi bedel-i sulh-ı mezkûr otuz beş guruşa kezâlik sâire müte‘allika âmme-i da‘vâ ve kâffe-i mutâlebâtdan mezbûr Osman ile müvekkilleri mezbûrûndan her birini ibrâ-i âm [87b] ile ibrâ edip ve tarafeynden her birleri âharın ibrâsını kabûlle kat‘-ı nizâ‘ etdikleri bi’t-terâzî tescîl ve mübâşirleri iltimâsıyla huzûr-ı âlîlerine i‘lâm olundu.<br><br>Fî 5 Muharremi’l-harâm sene 1172.<br><br>Şuhûdü’l-hâl: Mimar hulefâsından es-Seyyid Mehmed Halîfe b. es-Seyyid Osman, Kayıkçılar Kethüdâsı Ömer Beşe b. Mehmed, Ahmed Beşe b. Mehmed, Derviş Osman b. Ahmed, Abdurrahman b. Mustafa, İsmail Beşe b. Abdullah, Abdullah Beşe b. Mehmed, el-Hâc Osman b. Ali, Kuşakçı? Ali Çavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=42543"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42545"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>