﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 217<br>Hüküm no: 166<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden eski Sakız kadısı Müezzinzâde Ahmed Efendi b. Mehmed Efendi’den kalan Ferhad Ağa mahallesindeki arsanın satılarak borçlarının ödenmesi</b><br><br>Sâbıkā Sakız kādısı olup hâlâ terk-i âlem-i fânî eden merhûm Müezzinzâde Ahmed Efendi b. Mehmed Efendi’nin hasran vârisleri olan sulbî kebîr oğulları Hamdi ve Mehmed ile sulbiye sagīre kızı Hadice’nin vasîyy-i şer‘îleri olan fahrü’l-kuzâtü’l-İslâm Mustafa Efendi [b.] el-Hâc Ebûbekir meclis-i şer‘de işbu râfi‘u’l-kitâb Abdi Bey b. Hızır nâm cündî mahzarında bi’l-vesâye ikrâr ve takrîr-i kelâm edip mahmiye-i İstanbul’da Çinili Hamam kurbünde Ferhad Ağa mahallesinde vâki‘ bir tarafdan zikrolunan Ferhad Ağa Mescid-i şerîfine ve bir tarafdan Haraççı Vakfı’ndan olup hamam-ı mezbûrun külhanına muttasıl olan odalara ve bir tarafdan mârrü’z-zikr Çinili Hamam’a ve bir tarafdan tarîk-i âmma müntehî buyût-i adîdeyi hâvî olup bin yetmiş Zilka‘desinin on altıncı gününde vâki‘ olan harîk-i gālibde muhterik olan menzil arsası ile’l-vefât merhûm-ı mezkûrun mülkü olup ba‘de vefâtihî sıgār-ı mezbûrûna ırsen intikāl eylemiş idi. Lâkin müteveffâ-yı mezbûrun düyûn-ı kesîresi ve sıgār-mezkûrûnun nafakaları için arsa-i mezkûrenin şer‘an bey‘i lâzım olmağın bundan akdem ba‘de’l-izni’ş-şer‘î arsa-i mezbûre beyne’t-tâlibîn ve’r-râgıbîn nidâ ve müzâyede olunup ragabât-ı nâs bi’l-külliye münkatı‘a oldukda arsa-i menzil-i mezkûr merkūm Abdi Bey üzerinde semen-i misli olan seksen bin akçede karâr edip ziyâde akçe ile âhar tâlib zuhûr etmemeğin arsa-i mezkûreyi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık zarûret-i düyûn-ı müsbetesi ve zarûret-i nafakaları için mezbûr Abdi Bey’e vesâyetim hasebiyle râyic fi’l-vakt seksen bin akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ve teslîm ol dahi minvâl-i muharrer üzere nefsi için mâlıyla iştirâ ve tesellüm ve kabûl eyledikden sonra semeni olan meblağ-ı mezbûru bi’t-tamam ve’l-kemâl vesâyetim hasebiyle mezbûr Abdi Bey yedinden alıp kabz eyledim ba‘de’l-yevm arsa-i mezkûr merkūm Abdi Bey’in mülk-i müşterâsıdır mutasarrıf olsun dedikde gıbbe’t-tasdîkı’ş-şer‘î zeyl-i rakīmde esâmîleri mastûr olan Müslimîn ve sikāt-ı muvahhidîn semen-i mezkûr arsa-i merkūmenin semen-i misli olduğu alâ-tarîkı’ş-şehâde haber verdiklerinde bey‘-ı mezkûrun sıhhatine ba‘de’l-hükm mâ-vaka‘a bi’t-taleb ketb olundu.<br><br>Fi’l-hâdî aşer min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: Efdalü’l-müderrisîn Mahmud Efendi b. Ali, Hâfız Mustafa Efendi el-müderris, Receb Efendi b. Ahmed el-imâm, Mustafa b. Sinan, Bâyezid Halîfe el-müezzin, Mustafa Bey b. Mehmed, Abdullah Çelebi b. Receb, Mehmed el-münâdî.</p>          <br><a title="Önceki sayfa" style="text-decoration:none" href="./ayrmetin.php?idno=25052"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25054"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1046"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>