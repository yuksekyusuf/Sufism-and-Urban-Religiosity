﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 754<br>Hüküm no: 605<br>Orijinal metin no: [140a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hüseyin Ağa’nın kölesi İvaz’ın hür olduğuna Hüseyin Ağa’nın eşi Ayşe’den başka şahit olmadığından İvaz’ın satışından sadece Ayşe’nin hakkının sakıt olacağı</b><br><br>Mahmiye-i İstanbul’da Şeyh Ebulvefâ mahallesi ahâlîsinden olup işbu sene-i mübârekede medîne-i Belgrad’da vefât eden Hüseyin Ağa b. İbrahim’in verâseti zevce-i menkûha-i metrûkesi Âişe Hatun bt. Abdullah ile sulbiye sagīre kızı Hadîce’ye münhasıra ve tashîh-i meselesi sekiz sehmden olup sihâm-ı mezbûrenin bir sehmi zevcesi mezbûreye ve yedi sehmi farzen ve redden sagīre-i mezbûre Hadîce’ye isâbet ettikden sonra zâtı mahalle-i mezbûre sükkânından Mehmed Çelebi b. Vahid ve İbrahim Çelebi b. Ahmed ta‘rîfleriyle mu‘arrefe olan zevcesi mezbûre Âişe mahfil-i kazâda müteveffâ-yı mezbûr Hasan Ağa’nın rıkk-ı sâbıkını mu‘terif olan işbu uzun boylu, elâ gözlü, açık kaşlı, Rusiyyü’l-asl, Müslimü’l-millet İvaz b. Abdullah mahzarında ikrâr ve takrîr-i kelâm edip zevcim müteveffâ-yı mezbûr Hasan Ağa b. İbrahim’in işbu mevsûf-ı mezbûr İvaz abd-ı memlûkü olup mülkünde olduğu halde taltîf ve tatyîb murâd etmeyip hayr olmak üzere oğlumdur dedi ve mevsûf-ı mezbûr İvaz’ın sinninin dahi tahammülü olmağın hür olmuşdur dedikde gayrı şâhidi dahi olmayıp mezbûrenin ikrâr ve i‘tirâfı ancak hissesine geçip gayre tecâvüz ve sirâyet etmediğinden mâ‘adâ mezbûre müfside? olup İmâmeyn-i hümâmeyn hazretleri katında i‘tâk ve tahrîri kabûl etmemekle mevsûf-ı mezbûr mu‘tak oldukdan sonra fetâ olduğu halde kıymeti on sekiz bin akçe olduğu zeyl-i kitâbda muharrerü’l-esâmî Müslimîn ihbârlarıyla müte‘ayyen olup ba‘dehû mezbûre Âişe’nin meblağ-ı mezbûrdan sümün hissesine isâbet eden iki bin iki yüz elli akçesi sâkıt olup mâ‘adâ mebî‘a esmânı olan on beş bin yedi yüz on akçesi mezbûr İvaz’a lâzım gelmeğin sagīre-i mezbûrenin vasiyy-i muhtârı işbu hâzır bi’l-meclis Ali Bey b. Mehmed’e meblağ-ı mezbûru si‘âyet etmek üzere mezbûr İvaz’a ba‘de’t-tenbîh mezbûr Ali Bey dahi meclis-i mezbûrda bi-tav‘ihî ikrâr ve i‘tirâf edip merkūm İvaz meblağ-ı mezbûru sagīre-i mezbûrenin vasiyy-i muhtârı olduğum hasebiyle bana si‘âyet ve zâmin olmayıp gayb ederse merkūm İvaz’ın emri ile meblağ-ı mârrü’z-zikr on beş bin yedi yüz elli akçeye dahi kefîl ve zâmin oldum dedikde mâ-vaka‘a kayd şüd.<br><br>Fî 8 min-Cumâdelâhire li-sene aşer ve mi’e ve elf.<br><br>Şuhûdü’l-hâl: Mustafa Efendi b. Mehmed, Mehmed Efendi b. Mahmud, Abdullah Çelebi b. Mehmed, Süleyman Çelebi b. Mehmed, Ahmed Çelebi b. Osman</p>          <br><a title="Önceki sayfa" style="text-decoration:none" href="./ayrmetin.php?idno=37548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0754"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1105"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>