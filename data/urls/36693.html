﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 167<br>Hüküm no: 241<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kavaklı köyü halkının kereste kesim ve naklinden muaf oldukları</b><br><br>Sûret-i emr-i âlî bi-karyeti Kartal ve Pendik ve Kavaklı.<br><br>Kıdvetü’n-nüvvâb ve’l-müteşerri‘în Üsküdar kazâsına tâbi‘ Adalar nâhiyesi nâibi Mevlânâ ( ) Efendi -zîde ilmuhû- tevkī‘-i refî‘-i hümâyûn vâsıl olıcak ma‘lûm ola ki, nâhiye-i mezbûra tâbi‘ Kartal ve Pendik karyeleri mülhakātından Kavaklı nâm [karye] ahâlîsi Dersa‘âdet’ime arzuhâl edip karyemiz kereste olan mahâlli ba‘îd olduğundan bundan akdem hâllerimize merhamet ve ahvâlimize şefkat olunup bi’l-külliye nakilden ve kat‘ı talebinden afv ve in‘âm ve yedimize emr-i şerîf verilip ve sâir üzerimize edâsı lâzım gelen tekâlîfimizi edâ eder iken hâlâ bu def‘a kereste kat‘ ve nakline memûr hasekiler celb-i mâl sevdâsıyla iskeleye mesâfe olan karyemize yirmi aded preçol-ı kebîr tahmîl ve perîşân olmamıza bâ‘is olmağla yedimizde olan emr-i şerîf mûcebince yine fîmâ-ba‘d dahi preçol ve sâir kereste kat‘ ve nakli bahânesiyle hasekiler ve sâirleri tarafından rencîde ve remîde olunmamak üzere emr-i şerîfim ricâ eyledikleri ecilden Hazîne-i âmire’de mahfûz olan Mevkūfât defterlerine nazar olundukda nâhiye-i mezbûra tâbi‘ Kartal ve Pendik ve Kavaklı karyelerine bu sene kat‘ı fermân olunan kalyon kerestesi tevzî‘ine dâhil olmadığı derkenâr olunmağın karye-i mezbûreler bu def‘a fermân olunan kereste tevzî‘ine dâhil olmadığı derkenâr olmağın derkenârı mûcebince müdâhale olunmaya deyü fermân olmuşdur, buyurdum ki hükm-i şerîfimle vardıkda bu bâbda sâdır olan emrim üzere amel edip dahi karye-i mezbûre bu def‘a fermân olan kereste tevzî‘ine dâhil olmamağla kereste talebiyle karye-i mezbûre ahâlîsin rencîde ve remîde etdirmeyip husûs-ı mezbûr içün bir dahi emrim varmalı eylemeyesin, şöyle bilesin, alâmet-i şerîfime i‘timâd kılasın.<br><br>Tahrîren fi’l-yevmi’r-râbi‘ aşer min-şehri Zilhicce sene sitte ve ışrîn ve mi'e ve elf.<br><br>Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=36692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o373"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>