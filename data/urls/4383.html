﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 146<br>Hüküm no: 104<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Panayot’un Tevkiî Ca‘fer Çelebi Mahallesi’ndeki evini Pelaş v. Yamandi’ye sattığı</b><br><br>Mahmiye-i İstanbul’da Tevkī‘î Ca‘fer Çelebi Mahallesi’nde sâkin Yanaki v. Panayot nâm zimmî meclis-i şer‘-i şerîf-i enverde işbu bâ‘isü’s-sifr Pelaş v. Yamandi nâm zimmî muvâcehe ikrâr ve takrîr-i kelâm edip yedimde mülk ve hakkım olup mahalle-i mezbûrede vâki‘ bir tarafdan Kevâkibzâde menzili ve bir tarafdan Yuvan zimmî menzili ve bir tarafdan Yorgi zimmî menzili ve bir tarafdan tarîk-i âm ile mahdûd fevkānî iki bâb oda ve bir mikdâr dehlîz ve bir matbah ve tahtânî bir bâb oda ve bir zîr-i zemîn ve bir kenîfi müştemil menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık ve’l-menâfi‘ tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Pelaş’a altı yüz altmış guruşa bey‘ ve temlîk ve teslîm ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semen-i mezbûr altı yüz altmış guruşu mezbûr Pelaş zimmî bi’t-tamam bana def‘ ü teslîm ben dahi yedinden ahz u kabz eyledim min-ba‘d menzil-i mahdûd-ı mezbûr merkūm Pelaş zimmînin mülk-i müşterâsı olup benim kat‘â alâkam ve medhalim kalmamışdır keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 12 min-şehri Rebîʻülâhir sene 1121<br><br>Şuhûdü’l-hâl: Hasan Çelebi b. Mehmed, Hüseyin Çelebi b. Hasan, Hasan Çelebi b. Abdullah, İbrahim Beşe b. Halil, İsmail Beşe b. Hüseyin, Mustafa Çelebi b. el-Hâc Mehmed, Mustafa Çelebi b. Şa‘ban ve gayruhum mine’l-huzzâr.<br><br>Dorvi Derzi, Mosko Derzibaşı, Yorgo v. Todori, Zaharya v. Dimitri, Papa Yani v. Riga, Dimitri v. Hristo, Yuvan v. Petro, Kiro v. Hristodori.</p>          <br><a title="Önceki sayfa" style="text-decoration:none" href="./ayrmetin.php?idno=4382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>