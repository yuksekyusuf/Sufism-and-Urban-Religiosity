﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 246<br>Hüküm no: 201<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa ve annesi ile kardeşinin değirmen davası</b><br><br>Ma‘rûz,<br><br>Anadolu’da medîne-i İznikmid ahâlîsinden derûn-ı arzuhâlde mezkûrü’l-ism es-Seyyid Mehmed Ağa b. Ali b. el-Hâc Çelebi Mehmed Ağa nâm kimesne Salı günü huzûr-ı hazret-i fetvâ-penâhîde ma‘kūd meclis-i şer‘-i münîrde vâlidem mu‘arrefetü’z-zât Şerife Nefise bt. Ahmed nâm Hatun asâleten ve li-ebeveyn kız karındaşı Şerife Hafize Hatun tarafından husûs-ı âti’l-beyânda vekîl-i müsbet-i şer‘îsi Mehmed Ağa b. Ali vekâleten hâzır oldukları hâlde li-ebeveyn ammi olup bin iki yüz elli beş senesi hilâlinde fevt olan Hüseyin Bey b. el-mezbûr Çelebi Mehmed Ağa’nın verâseti ve zevce-i menkûha-i metrûkesi Âişe bt. Ömer nâm hatun ile sulbî kebîr oğulları Mehmed Bey ve Hayrullah Bey’e ba‘de’l-inhisâr verese-i merkūmûndan sâhib-i arzuhâl merkūm Mehmed Bey muvâcehesinde medîne-i mezbûreye tâbi‘ Değirmendere karyesinde vâki‘ Kazıklı nâm mahâlde kâin ma‘lûmü’l-hudûd iki göz âsiyâbın yedi sehm i‘tibârıyla bir sehmi benimle vâlidem ve kız karındaşım asıl ve müvekkile-i merkūmetân Şerife Nefise ve Şerife Hafize hatunların yedimizde iştirâken ve şâyi‘an malımız iken merkūm Mehmed Bey ile gāibân ani’l-meclis karındaşı merkūm Hayrullah Bey ve zevce-i merkūme Âişe Hatun’dan her biri âsiyâb-ı mezkûrda kendi hisse-i ma‘lûmeleriyle ma‘an bizim hisse-i mezkûremizi dahi fuzûlî ve bi-gayr-ı hakkın zabt ve bizim tasarrufumuza mümâna‘at etmeleriyle mümâna‘atları men‘ ve bir sehm hisse-i şâyi‘a-i merkūmemi mahâllinde bize teslîme merkūm Mehmed Bey’e tenbîh olunmak matlûbumuzdur deyü asıl ve vekîl-i hâzırân-ı mezbûrân ile ma‘an da‘vâ etdikde merkūm Mehmed Bey dahi cevâbında iki yüz kırk beş senesi Rebî‘ülevveli’nin on beşinci günü müdde‘î-i merkūm es-Seyyid Mehmed Ağa ile asıl ve müvekkile-i mezbûretândan her biri âsiyâb-ı mezkûrede olan bir sehm hisse-i mezkûrelerini medîne-i mezbûrede Ahmed Ağa’nın menzilinde mûrisimiz müteveffâ-yı merkūm Hüseyin Bey’e bin guruş semen-i medfû‘ ve makbûza bey‘ ve vech-i lâyıkıyla teslîm eylediklerinde ol dahi iştirâ ve kabûl edip ol vechile hisse-i mezkûre sâir hisse-i ma‘lûmesiyle benimle vâlidem ve karındaşım gāibân-ı merkūmâna mevrûs olmuşdur deyü inkâra mukārin def‘a tasaddî birle her biri husûs-ı mezkûr zımnında mahâllinde âsiyâb-ı mezkûr üzerinde terâfu‘-i şer‘-i şerîf olunmaları bâbında ittifâk ve ittihâd ve istid‘â eyledikleri huzûr-ı âlîlerine i‘lâm olundu. El-emru li-men-lehü’l-emr.<br><br>Fî 19 Ra sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1103"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1105"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>