﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 545<br>Hüküm no: 839<br>Orijinal metin no: [68b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer b. Mahmud’un Ahmed Ağa’dan alacaklı olduğu yolundaki iddiasını ispatlayamadığı</b><br><br>Ma‘rûz;<br><br>Medîne-i Üsküdar’da Şücabağı mahallesi sükkânından Ömer b. Mahmud nâm kimesne mahfil-i bâbda meclis-i şer‘-i hatîrde Ahmed Ağa b. Mehmed Emin mahzarında mezbûr Ahmed Ağa târih-i i‘lâmdan üç sene mukaddem bir husûs içün vilâyet-i Rumeli’nde Gümülcine kazâsına mübâşeret ile azîmeti esnâsında Paşakapısı’nda karakulak odasında yedimden istikrâz ve kabz eylediği elli guruş ve mezbûr Ahmed Ağa’nın hizmetinde olmamla kazâ-i mezbûrda etbâ‘ içün verilen hizmetden benim hisseme isâbet eden otuz guruşu dahi bana edâ ve teslîm etmeyip zimmetinde kaldığından mâ‘adâ bi-şarti’r-rücû‘ emriyle esnâ-i râhda umûr-ı lâzımesine harc ü sarf eylediğim doksan dört buçuk guruş ki cem‘an yüz yetmiş dört buçuk guruşu hâlâ taleb ederim deyü da‘vâ, mezbûr Ahmed cevâbında müdde‘î-i mezbûrun müdde‘âsı olan cihet-i karzdan elli guruş ve hizmet nâmıyla verilen otuz guruş ve esnâ-i râhda emriyle sarf eylediği ancak on beş guruş ki cem‘an doksan beş guruşu müdde‘î-i mezbûr Ömer’e def‘ ü teslîm edip zimmetim berî olmuşdur deyü ba‘de’d-def‘ müdde‘î-i mezbûrun ziyâde müdde‘âsı olan yetmiş dokuz buçuk guruş ile makbûzu olan doksan beş guruşu tarafeynden her biri inkâr etmeleriyle dâfi‘-i mezbûr Ahmed Ağa ber-vech-i muharrer eylediği def‘ini udûlden es-Seyyid Ali b. Mehmed ve İbrahim b. Ebûbekir nâm kimesneler şehâdetleriyle mezbûr Ömer muvâcehesinde ba‘de’l-isbât müdde‘î-i mezbûr ziyâde müdde‘âsı olan yetmiş dokuz buçuk guruşu beyândan izhâr-ı acz edip bi’t-taleb mezbûr Ahmed Ağa gıbbe’t-tahlîfi’ş-şer‘î mûcebiyle müdde‘î-i mezbûr Ömer husûs-ı merkūmda mezbûr Ahmed Ağa’ya bî-vech-i şer‘î mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 12 min-M sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53863"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53865"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b545"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1030"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>