﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 271<br>Hüküm no: 285<br>Orijinal metin no: [99-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osmanlı tebaasından olup ecnebi biriyle evlenen kadınlar ile tabiiyet değiştirenlerin emlak ve arazileri hakkında uygulacak muamele</b><br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Teba‘a-i Devlet-i Aliyye’den olan bir kadının ecânibden biriyle tezevvücü hâlinde emlâkine ne yolda mu‘âmele olunacağı ve teba‘a-i Devlet-i Aliyye’den olup da ruhsat-ı resmiye istihsâliyle tâbi‘iyet eden eşhâs uhdesinde bulunan emlâk ve arâzînin evlâdına intikāl edip etmeyeceği ve kezâlik teba‘adan olan eşhâs emlâkinde ecnebi bulunan evlâdına intikāli câiz olup olmayacağı hakkında Meclis-i Hâss-ı Vükelâ karârıyla mukaddemâ ittihâz olunan ve îcâb eden mahallere teblîğ kılınan karârın dâire-i celîle-i meşîhat-penâhîlerine sehven teblîğ olunmadığı anlaşılmasıyla ol bâbda yazılan muharrerât-ı umûmiyenin bir sûreti leffen takdîm kılındı. Emr u fermân hazret-i men-lehu’l-emrindir.<br><br>Fî 27 Rebî‘ülûlâ sene 305<br><br>Nâzır-ı Umûr-ı Dâhiliye<br><br>Münir<br><br>Sûret<br><br>Teba‘a-i Devlet-i Aliyye’den olan bir kadının ecânibden biriyle tezevvücü hâlinde emlâkine ne yolda mu‘âmele olunacağı ve teba‘a-i Devlet-i Aliyye’den olup da ruhsat-ı resmiye istihsâliyle tebdîl-i teb‘iyet eden eşhâs uhdesinde bulunan emlâk ve arâzînin evlâdına intikāl edip etmeyeceği ve teba‘a-i Osmâniye’den olan eşhâs emlâkinin ecnebi bulunan evlâdına intikāli câiz olup olmadığı maddeleri hakkında Şûrâ-yı Devlet Tanzîmât Dâiresi’nden kaleme alınıp Heyet-i Umûmiye dahi bi’t-tezyîl Meclis-i Mahsûs-ı Vükelâ’da kırâet olunan mazbata meâlinde esâs hâlde teba‘a-i Ecnebiye ile izdivâc eden kadınların zevclerinin mensûb oldukları devlet teba‘asından ad olunmaları için cânib-i hükûmet-i seniyyeden ruhsat istihsâline mecbûr olup olmadıklarının ta‘yîninden ibâret olup ol bâbda hukūk müşâvirleri tarafından yazılan mütâla‘anâme sûretinde dahi münderic olduğu üzere teba‘a-i Ecnebiye’den biriyle izdivâc eden kadınların zevclerinin mensûb oldukları devlet teba‘asından ad olunmaları beyne’z-zevceyn hâsıl olan râbıtanın muhâfazası mütâla‘asından ileri geldiğinden ve beyne’d-düvel mer‘î olan usûl-ı mütekābile iktizâsınca bu makūle kadınlar istihsâl-i ruhsata mecbûr olmaksızın zevclerinin mensûb oldukları devlet teba‘asından ad olunmakta bulunduğundan teba‘a-i Devlet-i Aliyye’den olup da teba‘a-i Ecnebiye ile izdivâc eden kadınlar hakkında dahi bu yolda mu‘âmele olunmak iktizâ edeceği ve bu sûretle diğer bir devlet tâbi‘iyetini ihrâz eden kadınların uhdelerinde [100] bulunan emlâk ile hukūk-ı irsiyelerine gelince tebdîl-i tâbi‘iyet tasarruf-ı emlâk ve miras meselelerinde dahi mu‘âmele-i müsâ‘adekârâneye nâiliyetlerini tazammun edemeyeceğinden bu makūlelerin uhdesinde bulunan emlâk hakkında ecânibin istimlâkine dâir olan kānûn ahkâmına ve tâbi‘iyet-i Devlet-i Aliyye’de bulunan bir şahsın vefâtı vukū‘unda mâlik olduğu emvâlin ve emlâk ve arâzîsinde teba‘a-i Ecnebiye’den olan evlâd ve akrabâsının hakk-ı intikāl ve verâseti olmadığı dördüncü cild düstûrda münderic tezkire-i mahsûsada muharrer olduğundan miras meselelerinde dahi bu karâra tevfîk-i mu‘âmele olunmak lâzım geleceği hakkında Vergi Emâneti’yle Hâriciye Nezâret-i celîlesi[ne] ma‘lûmât i‘tâsı tezekkür olunduğu gösterilmiş ve sûret-i karâr muvâfık-ı maslahat olarak mûcebince icrâ-yı îcâbı emânet ve nezâret-i müşârün-ileyhimâya teblîğ ve izbâr buyurulmuş olduğu beyân-ı âlîsiyle nezâretce dahi îfâ-yı muktezâsı bâ-tezkire-i sâmî emr u iş‘âr buyurulmasına mebnî ber-mûceb-i karâr îfâ-yı mu‘âmele olunması ta‘mîmen vilâyâta tavsiye kılınmış olmağla oraca dahi ber-minvâl-i meşrûh îcâbının icrâsına himem.<br><br>Fî 15 Ramazan sene 304 ve fî 26 Mayıs sene 303.<br><br>Aslına mutâbıkdır.</p>          <br><a title="Önceki sayfa" style="text-decoration:none" href="./ayrmetin.php?idno=36209"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36211"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>