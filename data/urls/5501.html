﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 490<br>Hüküm no: 577<br>Orijinal metin no: [117a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Larende kalesine açılan üçüncü kapının emniyetsiz olduğu için kapatılması talebi</b><br><br>Ma‘rûz.<br><br>Vilâyet-i Anadolu’da Larende kasabası ahâlîsinden olup İstanbul’da müsâfiren sâkinler olan talebe-i ulûmdan Mustafa Efendi b. Ali ve Kale Mahallesi ahâlîsinden es-Seyyid Mahmud b. İbrahim ve Osman b. el-Hâc İbrahim ve es-Seyyid Abdullah Efendi b. es-Seyyid Hızır Efendi ve es-Seyyid Molla Mahmud b. Hüseyin ve tüccâr tâifesinden Abdullah Çelebi b. el-Hâc Mehmed ve medîne-i mezbûreye karib Gaferyab [Gaferyat] kasabası ahâlîsinden Abdullah Efendi b. Mehmed nâm kimesneler meclis-i şer‘de fi’l-hakīka zikrolunan Larende kal‘asının kadîmü’l-eyyâmdan bu ana gelince iki kapısı olup ahâlîsine ve sâir mürûr [ve] ubûr eden ebnâ-yı sebîle vâfî iken maktûl İbrahim Paşa etbâ‘ından Deli Bekir nâm kimesne bir sene mukaddem kasaba-i mezbûrede voyvoda olup garaz-ı fâsidini icrâ için kal‘a-i mezbûreye bir kapı dahi ihdâs etmekle kal‘a dâhilinde olan sâhib-i arzuhâl Hüseyin Ağa’nın menzilini bâb-ı mezbûra tarîk i‘dâd için hedm ve zikrolunan muhdes kapıyı feth ü sed eder bevvâb dahi olmamağla bir vechile emniyetimiz kalmadığından mâ‘adâ hâric-i kal‘ada olan mekābir-i Müslimîni dahi tarîk ihdâsıyla ta‘tîl etmişdir deyü her biri alâ-tarîkı’ş-şehâde ba‘de’l-ihbâr mârru’z-zikr muhdes kapı ber-vech-i muharrer lüzûmu olmayıp belki zarar-ı azîmi olmağla kemâfi’l-evvel seddolunmak bâbında kādısına hitâben emr-i âlî iltimâs ettikleri huzûr-ı âlîlerine i‘lâm olundu. Bâkī fermân hazret-i veliyyü’l-emrindir.<br><br>Fî 6 Cumâdelûlâ sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>