﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 861<br>Hüküm no: 1052<br>Orijinal metin no: [147b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf’un kitabet bedelinin ödenmeyen kısmını efendisi Şaban b. Veli’ye ödediği takdirde hür olacağını ispat ettiği</b><br><br>Hüccet-i isbât-ı bedel-i kitâbet.<br><br>İşbu bâ‘isü’r-rakīm Yusuf b. Abdullah meclis-i şer‘de mahmiye-i İstanbul’da Cafer Subaşı mahallesinde sâkin Şaban b. Veli mahzarında üzerine takrîr-i da‘vâ edip mezbûr Şaban’ın ben abd-i memlûkü olup târih-i kitâbdan beş sene mukaddem beni otuz bin akçeye kitâbete kat‘ edip ben dahi meblağ-ı mezbûrun yirmi iki bin akçesini mezbûra teslîm edip ol dahi ahz u kabz etdikden sonra mezbûr Şaban bedel-i kitâbet olan meblağ-ı mezbûr otuz bin akçenin yirmi iki bin akçesini yedimden ahz u kabz edip ancak sekiz bin akçe bâkī kalmışdır meblağ-ı mezbûr “sekiz bin akçeden mâ‘adâ zimmetinde bir akçe alacağım yokdur meblağ-ı mesfûr sekiz bin akçeyi teslîm etdikde mezbûr Yusuf sâir ahrâr-ı asliyyîn gibi hür olsun” deyü târih-i kitâbdan bir gün mukaddem huzûr-ı Müslimînde ikrâr ve işhâd etmiş iken mezbûr beni bey‘ etmek murâd eder suâl olunsun dedikde gıbbe’s-suâl mezbûr Şaban cevâbında vech-i meşrûh üzere kitâbete kat‘ını ve bedel-i mezbûrdan yedi bin iki yüz akçesini kabzını ikrâr mâ‘adâyı bi’l-külliye inkâr edicek müdde‘î-i mezbûrdan müdde‘âsını mübeyyine beyyine [taleb] olundukda mahalle-i mezbûre sükkânından Hasan Ağa b. Abdülkerim ve Mustafa b. Kasım ve Mustafa Çelebi b. Abdullah ve Hüseyin b. Sefer nâm kimesneler li-ecli’ş-şehâde meclis-i şer‘a hâzırûn olup isre’l-istişhâd fi’l-vâki‘ mezbûr Şaban târih-i kitâbdan bir gün mukaddem bedel-i kitâbet olan otuz bin akçenin yirmi iki bin akçesini mezbûr Yusuf yedinden ahz u kabz edip bedel-i kitâbetden ancak sekiz bin akçe hakkım kalıp meblağ-ı mezbûr sekiz bin akçeyi bana teslîm etdikde mezbûr Yusuf sâir ahrâr-ı asliyyîn gibi hür olsun deyü huzûrumuzda bizi işhâd eyledi biz bu husûsa bu vech üzere şahidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın meblağ-ı [mezkûr] sekiz bin akçeyi mezbûr Şaban’a teslîme merkūm Yusuf’a tenbîh olunup mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Zilhicceti’ş-şerîfe li-ene isneteyn ve seb‘în ve elf.<br><br>Şuhûdü’l-hâl: Mehmed Çelebi b. Hüseyin, Şaban b. Ramazan, Ömer Çelebi b. Osman, Mahmud b. Hüseyin, Abdullah b. Yusuf, Ahmed b. Mehmed, Mustafa Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=25938"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25940"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b861"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o918"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>