﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 260<br>Hüküm no: 262<br>Orijinal metin no: [64b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çıkrıkçı Hasan vakfının mütevellisi Ali ‘ye akar satın alma izni verildiği</b><br><br>Mahmiye-i İstanbul’da Samatyakapısı dâhilinde el-Hâc Hüseyin mahallesinde vâki‘ merhûm Çıkrıkçı Hasan nâm sahibü’l-hayrın binâ eylediği mescid-i şerîf mühimmâtına mevkūfe akār ve nukūda yevmî bir akçe vazîfe ile bi’l-fi‘il mütevellî olan işbu bâ‘isü’l-kitâb el-Hâc Ali b. el-Hâc Mustafa nâm kimesne meclis-i şer‘-i şerîf-i enverde bi’t-tevliye takrîr-i kelâm ve bast-ı merâm edip vakf-ı mezbûr nukūdundan işbu yedimde olan iki bin guruş zâyi‘ ve telef olmamak için nukūd-ı mezkûre ile vakf-ı mezbûr için münâsib mahallerde akār iştirâ olunmak cânib-i vakf-ı mezbûra enfa‘ ve evlâ olmağın vâki‘ hâl mahalle-i mezbûre ahâlîsinden olup vakf-ı mezbûrun nâzırları olan işbu hâzırûn bi’l-meclis Müslimînden istihbâr olunup haberleri tahrîr ve mûcebince kıbel-i şer‘den bana izin verilmek bi’t-tevliye matlûbumdur dedikde gıbbe’l-istihbâr hakīkat-i hâl mütevellî-yi mezbûrun bâlâda takrîr ve beyân eylediği vech üzeredir deyü zeyl-i vesîkada muharrerü’l-esâmî Müslimînden her biri alâ-tarîkı’ş-şehâde ihbâr etmeğin ber-vech-i muharrer kıbel-i şer‘den mütevellî-yi mezbûra izin birle mâ-hüve’l-vâki‘ bi’t-taleb ketb olundu.<br><br>Fî 26 min-Zilhicceti’ş-şerîfe sene [1]143.<br><br>Şuhûdü’l-hâl: Mehmed Efendi b. Ahmed el-imâm, İsmail Çelebi b. Mustafa el-müezzin, Mustafa Yazıcı b. Hüseyin, Mustafa Çelebi b. el-Hâc Ali, İsmail Çelebi b. Hasan, Mehmed Çelebi b. Eyüb, Ali Beşe b. Mehmed, Mehmed Çelebi b. Abdullah, Du‘âcı İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=6015"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6017"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>