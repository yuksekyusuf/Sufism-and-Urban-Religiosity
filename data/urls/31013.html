﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 241<br>Hüküm no: 259<br>Orijinal metin no: [35a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ankara’nın Yergömü kazasındaki Samutpazar zaviyesi vakfının tevliyetinin, Samut Baba evlâdından Ali, Mehmed ve diğer Ali’ye münhasır olduğu ve vakfa başkalarının müdahale etmemesi gerektiği</b><br><br>Ma‘rûz<br><br>Sâdır olan fermân-ı âlîlerine imtisâlen Reisülküttâb-ı esbak İzzetlü Ahmed Atıf Efendi bendelerinin i‘lâmına ve arzuhâl ve derkenâra nazar olundukda Ankara sancağında Yergömü kazâsında Samutpazar zâviyesi vakfının vazîfe-i mu‘ayyene ile zâviye meşîhati Samut Baba evlâdından Ali ve Mehmed ve diğer Ali’nin meşrûtiyet üzere üzerlerinde iken Ankara sâkinlerinden Şeyh Ahmed zuhûr ve yüz sene mukaddem vefât eden Tayyibe Hatun’un oğlunun oğluyum deyü hilâf-ı şart-ı vâkıf üzerine tevcîh ve gadretmekle merkūm Şeyh Ahmed Âsitâne-i aliyyeye gelip mübâşir ta‘yîn ve zâviye-i merkūmeden alâkası olmadığını ikrâr ve keff-i yed ve yedinde olan askerî berâtını teslîm etmekle zâviyedârlık merkūm es-Seyyid Ahmed’in refinden sene-i merkūmede mezbûrûn Ali ve Mehmed ve diğer Ali’ye bâ-arzuhâl tevcîh ve mâliyeden berât ve askeri kaydı terkīn için ilmühaberi verildikten sonra merkūmân Ali ve Mehmed’in hisseleri mahlûllerinden iki yüz on senesinde müşterikleri mezbûr diğer Ali’ye tevcîh olundukdan sonra mezbûr diğer Ali merkūm Şeyh Ahmed ile İstanbul Bâb Mahkemesi Nâibi Ahmed Efendi huzûrunda murâfa‘a olduklarında mezbûr Şeyh Ahmed fîmâ ba‘d vakf-ı mezbûr kurâları ve arazisini ve ta‘şîrlerine ve umûr-ı vakfa müdâhale ve ta‘arruz etmemek üzere ta‘ahhüd ve ta‘ahhüdü i‘lâm olunmağla bin iki yüz on bir senesi Muharreminde sâdır olan emr-i şerîf mûcebince mezbûr diğer Ali Ankara kazâsına varıp öşürden hâsıl der-anbar olan zahîreyi ahz eden Hacı Bayram Şeyhi Tayyib Baba’yı li-ecli’l-murâfa‘a da‘vet-i şer‘ eyledikde mezbûr Tayyib Baba iki yüzden mütecâviz sekban ile mahkemeye gelip vermediğinden mâ‘adâ zâviye-i mezkûreyi kasr-ı yed eyle deyü üzerine hücûm ve etrâfını sed ve nâib dahi berâtını ahz edip ber-takrîb leylen firâr eylediğini mezbûr-ı diğer Ali bâ-arzuhâl lede’l-inhâ ve’l-istid‘â ve bin iki yüz on iki senesi hilâlinde istihkâmen ibkā olundukdan sonra Medîne-i Ankara’da medfûn Hacı Bayram Veli’nin Medîne-i mezbûre civârında kâin Murtazaabâd kazâsında sarlar ve Çubukabad kazâsında Baba Samut zâviyesi bin yüz yetmiş dört târihinde evlâdiyyet üzere inâyetullâha ba‘dehû sulbiye kızları Saime ve Tayyibe’ye ba‘dehâ evlâdları bâ-berât mutasarrıflar olup Samut Baba Zâviyesi Çubukabad kazâsında Baba Samut ve Murtazaabad’da Sarılar ve nefs-i şehirde bir mikdâr arazi Baba Samut’tan gayri Ayaş’ta ve Yergömü’de Baba Samut veyâhud Samut Baba Zâviyesini olmayıp ancak zâviye-i mezkûre zikr olunan kazâlarda Samut Baba Zâviyesi zâviye-i vâhide olduğu kuyûdâtdan müstebân ve evlâd-ı vâkıfdan Mehmed Ârif’in vekîli es-Seyyid Abdülkerim ve es-Seyyid Abdülhamid b. Ahmed Baba Yergömü’de Samut Baba Zâviyesi ve Er Molla hıttasıyla evlâdiyyet iddi‘âsında olan Ali b. Mehmed muvâcehesinde zikr olunan Baba Samut Zâviyesine üç yüz seneden mütecâviz azîz-i müşârun-ileyhin evlâdı mutasarrıf iken merkūm Ali zuhûr ve zâviye-i mezkûre Yergömü’de mutasarrıf olduğum Samut Baba Zâviyesi dâhilindedir deyü müdâhale etmekle merkūm es-Seyyid Abdülhamid’in babası Ahmed zâviye-i mezbûreye bâ-berât mutasarrıf iken bir-takrîb üzerine berât ve mukaddemâ merkūm Ali ile mezbûr Ahmed arz odasında terâfu‘larında zâviye-i [35b] mezbûreyi mezbûr Ali’nin ref‘inden üzerine berât ettirmek üzerine iken fevt olmağla yine merkūm Ali müdâhale ve zabt ve azîz-i müşârun-ileyhin evlâdları mutasarrıf olagelmişlerdir deyü ihbâr ve merkūm Ali berâtını meclis-i şer‘a teslîm eyledi deyü nâibi arz ve ihbâr dahi olunmağla arz-ı mezkûra ibtinâen zâviye-i mezbûre merkūm diğer Ali’nin ref‘inden bin iki yüz on iki senesi Zilhiccesinde Rumeli kazâskeri efendinin i‘lâmları mûcebince nısfını Hacı Bayram Veli evlâdından Mehmed Ârif ve es-Seyyid Abdülkerim’e ve nısf-ı âharı dahi merkūm es-Seyyid Abdülhamid Baba’ya tevcîh ve berâtları unvânını hatt-ı hümâyûn keşîde kılındığı derkenârdan müstebân ve sâhib-i arzuhâl merkūm diğer Ali sâlifü’l-beyân Samut Baba zâviyesinin zâviyedârlık ve tevliyetine kadîmden beri ecdâdı ve kendisi ber-vech-i meşrûta mutasarrıf iken derkenârdan tafsîl olunduğu üzere a‘yân zümresinden Hacı Bayram Şeyhi Tayyib Baba helâk kasdıyla üzerine hücûm ve cebren berâtını yedinden ahz edip leylen firar ve tahlîs-i nefs eylediğini Der-aliyye’ye lede’l-inhâ istihkâmen yedine ibkā berâtı ahz eylediğinden sonra Baba Samut Ankara’da medfûn ve Hacı Bayram evlâdına meşrûta ve berâtını teslîm ve keff-i yed eyledi deyü hilâf-ı defter-i Hâkâni yalnız zâviyedârlığını mezbûr Şeyh Ahmed’in oğlu Abdülhamid ve Mehmed Ârif ve Abdülkerim’e tevcîh olunmak üzere nâibi ıtmâ‘ ve hilâfa vâki‘ olduğu arza mebni nısf-ı zâviyedârlık mezbûr Abdülhamid’e ve nısf-ı âharı merkūmân Mehmed Ârif ve Abdülkerim’e tevcîh ve ecdâdı nân-pâresinden mahrûm etmeleriyle kendisi Samut Baba evlâdından olduğu derkenârdan müstebân ve tevliyeti dahi hâlâ üzerinde ve ceddi müteveffânın mahâll-i medfeni Ayaş kazâsında Yergömü kasabasında olup sâir kazâlarda mezra‘asından gayri Samut Baba nâmıyla zâviye olmayıp zâviye-i vâhide ve Hacı Bayram Veli evlâdına meşrûta olmadığını kuyûdât nâtık olmağla zâviyedârlığı kemâkân ibkā ve yedine berât-ı âlişân verilmek bâbında istid‘â-yı inâyet etmekle ber-muktezâ-yı kuyûdât zâviye-i mezbûreyi mukaddemâ berât ettiren Şeyh Ahmed’in iki kıt‘a berâtını sâhib-i arzuhâl merkūma teslîm ve ba‘dehû alâkası olmadığını dahi huzûr-ı şer‘de ikrâr ve mûcebince i‘lâm ve mûcebince emr-i âlî sâdır olmuşken oğlu Abdülhamid Babası Zâviyesi ve merkūmân Mehmed Ârif ve Abdülkerim dahi Hacı Bayram Veli evlâdına meşrûtadır deyü hilâf-ı inhâ bilâ-terâfu‘ üzerine tevcîh ve berât ettirip ancak zâviye-i merkūme zâviye-i vâhide olup ve Hacı Bayram Veli evlâdına meşrûta olarak kayd bulunmadığı Anadolu muhâsebesi ve defterhâne-i âmireden derkenârlardan zâhir ve zâviye-i mezkûrenin tevliyeti merkūm Ali’nin evlâdiyet üzere hâlâ üzerinde olmağla ber-mantûk-ı i‘lâm ve derkenâr husûs-ı mezkûrda merkūm mağdûr olduğu âşikâr olmağla haline terahhümen zâviyedârlık-ı mezkûr bilâ-terâfu‘ hilâf-ı inhâ tevcîh ettiren merkūmûn Mehmed Ârif ve es-Seyyid Abdülkerim ve Abdülhamid Baba’nın ref‘lerinden sâhib-i evveli merkūma tevcîh ve ibkā ve yedine berât-ı âlişân inâyet ve ihsân buyrulup fîmâ ba‘d hasımları zuhûrunda arz odasında terâfu‘-i şer‘ olunmadıkca kaydı derkenâr ve ref‘ine ta‘arruz olunmamak bâbında kaydına şerh verilmesi için emr-i âlîleri sudûru mesûbât-ı celîleden olduğu İslâmbol Mahkemesi’nden huzûr-ı âlîlerine i‘lâm olundu.<br><br>El-emru li-men lehu’l-emr.<br><br>Fi’l-yevmi’l-hâmis ve’l-ışrîn min-Zilka‘deti’ş-şerîfe li-sene sitte aşara ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=31012"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31014"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>