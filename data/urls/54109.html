﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 673<br>Hüküm no: 1084<br>Orijinal metin no: [89a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasapların elde ettikleri iç yağlarını mumcu esnafından başkalarına satmasına mani olunması</b><br><br>Ma‘rûz;<br><br>Medîne-i Üsküdar’da mumcu esnâfından Hasan Ağa b. Cafer ve Mustafa Beşe b. Abdullah nâm kimesneler meclis-i şer‘-i hatîrde yine medîne-i mezbûre kasab esnâfının yiğitbaşıları Mehmed b. Abdullah nâm kimesne mahzarında ez-kadîm beynimizde mer‘î ve mu‘teber olan nizâm-ı kadîmimiz kasab esnâfı dükkânlarında zebh eyledikleri lahmını dükkânlarında ibâdullâha bey‘ ve iç yağını dahi narh-ı rûzî üzere bize bey‘ biz dahi mum i‘mâl edip ibâdullâha bey‘ edip mum tedârikinde ibâdullâhın zarûretleri def‘ olunur iken bu esnâda kasab esnâfı tama‘-ı hâmma teba‘iyet birle hâsıl olan iç yağını ziyâde bahâ ile hârice bey‘ ve itlâf ve ibâdullâhın zarûretlerine bâdî olmalarıyla suâl olunup nizâm-ı kadîmimiz üzere dükkânlarında hâsıl olan iç yağını âhara bey‘le itlâf olunmayıp narh-ı rûzî üzere bize bey‘ eylemek üzere tenbîh olunmak matlûbumuzdur deyü teşekkî eylediklerinde ol dahi cevâbında fi’l-hakīka nizâm-ı kadîmleri vech-i muharrer olduğunu mukırr u mu‘terif ve fî-mâ ba‘d kasab esnâfı dükkânlarında hâsıl olan iç yağını âhara bey‘le itlâf etmeyip mumcu esnâfına bey‘ etmek üzere kasab ustalarının her birine ferden ferden tenbîh ve tekîd ve ta‘ahhüd ve mugāyir-i nizâm hareket ederi olur ise tedîb ve gûş-mâl olunmak üzere beynleri ıslâh olunduğu Üsküdar Mahkemesi’nde tescîl ve bi’l-iltimâs huzûr-ı âlîlerine i‘lâm olundu.<br><br>Fî 16 min-Ca sene 1205</p>          <br><a title="Önceki sayfa" style="text-decoration:none" href="./ayrmetin.php?idno=54108"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54110"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b673"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1010"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>