﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 358<br>Hüküm no: 461<br>Orijinal metin no: [39b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ortak oldukları camcı âletlerindeki hakkına karşılık Yakub b. Mehmed Salih’in Camcı Mehmed ile camcılık yapmayı kabul ettiği</b><br><br>Ma‘rûz<br><br>Medîne-i Üsküdar’da Ahmedçelebi mahallesinde sâkin bi-kazâillâhi te‘âlâ bundan akdem mecnûn olan Camcı Mustafa b. Ömer’in sulbiye kebîre kızı ve umûrunu rü’yete bâ-hüccet-i şer‘iye vasîsi Zeliha nâm hatun medîne-i mezbûrede mahfil-i bâbda meclis-i şer‘-i hatîrde Camcı Yakub b. Mehmed Salih nâm kimesne mahzarında medîne-i mezbûrede Keresteciler Sûku’nda kâin bir bâb camcı dükkânı derûnunda mevcûd beyne’l-hıref gedik ta‘bîr olunur ber-mûceb-i defter-i müfredât âlât-ı lâzıme-i ma‘lûmenin nısfı mezbûr Yakub’un ve nısf-ı âharı babam mecnûn-ı mezbûrun olup mezbûr Yakub Beşe âlât-ı mezkûrenin nısfını kendi hissesiyle ma‘an tasarruf edip lâkin zevcim olup hâzır bi’l-meclis Camcı Mehmed b. Ali nâm kimesne bî-küsr ve bî-mekân olmağla ben dahi babam mecnûn-ı mezbûrun âlât-ı mezkûrede olan nısf hissesini zevcim mezbûra bi’l-vesâye def‘ ü teslîm ve mezbûr Yakub Beşe ile camcılık işlemek murâd eylediğimde mezbûr Yakub Beşe imtinâ‘ ve bu vechile beynimizde münâza‘ât-ı kesîre vâkı‘a olmuş idi el-hâletü hâzihî işbu hâzırûn bi’l-meclis camcı ustaları tavassutlarıyla mezbûr Yakub Beşe zevcim mezbûr Mehmed ile dükkân-ı mezkûrda ma‘an camcılık işleyip ve zevcim mezbûr dahi nısf âlât-ı mezkûrenin menâfi‘inden babam mecnûn-ı mezbûr için bana beher şehr ikişer guruş vermek üzere ta‘ahhüd eyledikden sonra mezbûrân Yakub Beşe ve zevcim Mehmed’den herbiri âhara müdâhale etmemek üzere beynleri ıslâh olunup kat‘-ı münâza‘a eylediklerini mezbûr Yakub Beşe tasdîk eylediği tescîl ve bi’l-iltimâs huzûr-ı âlîlerine i‘lâm olundu.<br><br>Fî 11 min-Rebî‘ülevvel sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53485"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53487"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1059"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>