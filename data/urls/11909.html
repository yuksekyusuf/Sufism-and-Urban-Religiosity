﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 631<br>Hüküm no: 578<br>Orijinal metin no: [184b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Paşa mahallesinden Saraylı Rıdvan Hatun’un para vakfiyesi</b><br><br>Vakf-ı Rıdvan Hatun ahiren?, nâzır Sarây-ı Atîk ağası, meblağ: 20.000<br><br>El-hamdü li-veliyyihî ve’s-salâtü alâ-nebiyyihî ve alâ-âlihî ve sahbihî ecma‘în ammâ ba‘d, işbu hüccet-i sahîha-i şer‘iyyenin ve vesîka-i sarîha-i mer‘iyyenin tahrîr ve inşâsına bâdî ve tastîr ve imlâsına dâ‘î budur ki, Dârü’s-saltanati’s-seniyye Kostantıniyyetü’l-mahmiye mahallâtından Mahmud Paşa mahallesi sâkinelerinden olan sâhibü’l-hayrât ve’l-hasenât Saraylı Rıdvan Hatun demekle ma‘rûf Hatunun vakfını vech-i âti’z-zikr üzere ikrâra vekîl-i şer‘î olup vekâleti Dergâh-ı Âlî bevvâblarından Ca‘fer Bey b. Abdullah ve Hüseyin Bey b. Abdullah şehâdetleri ile hasm-ı şer‘î-i câhid mahzarında sâbite Dergâh-ı Âlî bevvâblarından Hüseyin Çelebi b. İlyas meclis-i şer‘-i şerîfde vakf-ı âti’z-zikre li-ecli’t-tescîli’ş-şer‘î mütevellî nasb u ta‘yîn olunan yine Dergâh-ı Âlî bevvâblarından el-Hâc Ahmed b. Bahşi mahzarında ikrâr ve takrîr-i kelâm kılıp müvekkilem merkūme Rıdvan Hatun kendi atyeb menâlinden yirmi bin fıddî akçe ifrâz edip meblağ-ı mezbûru vakf eyledi ve şöyle şart eyledi ki, meblağ-ı merkūm rehn-i kavî ve kefîl-i melî ile mütevellîsi yedi ile onu on bir hesâbı üzere istirbâh-ı şer‘î ile istirbâh olunup her senede hâsıl olan istirbâh-ı helâlinden iki bin akçenin dört yüz kırk akçesi ile her cüz’-i şerîfi beher yevm ikişer akçeye olmak üzere makām-ı huzûrda iki cüz’-i şerîf Kur’ân-ı azîmden tilâvet oluna ve üç yüz altmış akçesi dahi kim ki mütevellî olursa tevliyyeti mukābelesinde beher yevm yedi akçe vazîfesi ola ve iki yüz akçesi dahi muhâsebesi ve mühimmât-ı lâzımesine sarf oluna ve tevliyyetini dahi mezkûr el-Hâc Ahmed’e ba‘de vefâtihî aslah evlâdına ve evlâd-ı evlâdına ve evlâd-ı evlâd-ı evlâdına şart eyledi ve ba‘de inkırâzi’l-evlâd el-iyâzü billâhi izzetlü ve saâdetlü Sarây-ı Atîk ağası kimi ki münâsib göreler tevliyyeti âna ta‘yîn edeler ve zikr olunan iki cüz’-i şerîfin tilâvetini dahi merkūm el-Hâc Ahmed’in evlâdına ve evlâd-ı evlâdına ve evlâd-ı evlâd-ı evlâdına şart eyledi, evlâd münkarız olunca ve ba‘de’l-inkırâz ne‘ûzü billâhi te‘âlâ müşârun-ileyh ağa hazretleri kime ki münâsib ve mahal ve müstahık göre cüz’eyn-i şerîfeynin tilâvetini anlara ta‘yîn edeler ve müşârun-ileyh ağa hazretleri vakf-ı mezbûrun cümle husûsuna hasbî nâzır olalar ve vâkıfe-i merkūme meblağ-ı mezbûru târîh-i kitâbdan bir sene mukaddem vakf ettikde mütevellî-i mezbûra teslîm edip ol dahi kabz ve tesellüm eyleyip el-ân istirbâh üzere ve meblağ-ı mezbûru mesârıf-ı merkūmeye sarf müte‘azzir olursa nef‘ ve aslı mutlaka fukarâya ola dedikde vekîl-i mezbûr Hüseyin Çelebi ikrâr-ı meşrûhunda mütevellî-i merkūmu vicâhen tasdîk ettikden sonra vekîl-i mezbûr vekâleti hasebi ile takrîr-i kelâm kılıp dirhem ve denâyîrin eimme-i nehârîr-i selâse katında câiz olmamağla vakf-ı mezbûrdan ben rücû‘ etmeğin mütevellî-i merkūm meblağ-ı mezbûr yirmi bin akçeyi bana geri red eylesin dedikde müvekkile Rıdvan Hatun’a teslîm ederim deyip mütevellî-i merkūm dahi cevâbında vafk-ı nükūd eimme-i nehârîr-i selâse katında gerçi nâ-makbûldur, lâkin İmâm Ensârî -aleyhi rahmetü’l-meliki’l-bârî- rivâyeti üzere İmâm Züfer -aleyhi rahmetü’l-meliki’l-ekber- katında câizdir deyu redden imtinâ‘ edicek, vekîl-i merkūm Hüseyin Çelebi yine da‘vâya şürû‘ edip dedikde fi’l-hakīka nükūd rivâyet-i mezbûre üzere imâm-ı ma‘hûd kavli üzere makbûldur, lâkin vakıf olması lâzım gelmez deyu meblağ-ı mezbûru mütevellî-i mezkûrdan yine taleb edicek, mütevellî-i mesfûr fi’l-hakīka İmâm Züfer kavli üzere lüzûmu ifâde eylemez, fe-emmâ İmâm Ebî Yusuf ve İmâm Muhammed -rahmetüllâhi aleyhimâ- kavilleri üzere husûsan ba‘de’t-teslîm ile’l-mütevellî lüzûm ifâde eyler deyu hâkim-i muvakkı‘ü’l-kitâb tûbâ-leh ve hüsn-me’âb hazretlerinden sıhhat-i vakfa ve lüzûmuna hüküm taleb edicek, hâkim-i müşârun-ileyh cânib-i vakfı evlâ ve ahrâ görüp vakf-ı mezbûrun sıhhatine ve lüzûmuna hükm edip ba‘de’l-hükm vakf-ı mezbûr sahîh ve lâzım oldu, “Fe-men beddelehû ba‘demâ semi‘ahû fe-innemâ ismühû ale’llezîne yübeddilûnehû innallâhe semî‘un alîm”.<br><br>Tahrîren ( )<br><br>Şühûdü’l-hâl: Ahmed Halîfe el-bevvâbü’s-sultânî, Yusuf Ağa el-kîlârî, Hasan Bey b. Abdullah el-bevvâbü’s-sultânî, Mehmed Çelebi b. Abdülhay?, Mehmed Çelebi b. Musa …?, Ali Bey b. Abdullah el-bevvâb ve gayru[hum].</p>          <br><a title="Önceki sayfa" style="text-decoration:none" href="./ayrmetin.php?idno=11908"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11910"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b631"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>