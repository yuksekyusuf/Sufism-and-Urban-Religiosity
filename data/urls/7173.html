﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 176<br>Hüküm no: 133<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun bt. Musa’nın kendisini iki defa boşayan kocası Mehmed Emin b. Mustafa’da mehir ve diğer alacaklarına karşılık otuz kuruş üzerine sulh olduğu</b><br><br>Ma‘rûz<br><br>Derûn-ı arzuhâlde mezkûreti’l-ism olup zâtı Müezzin Hüseyin b. Hasan ve Ali Çelebi b. İbrahim ta‘rîfleriyle mu‘arrefe olan Havva Hatun bt. Musa meclis-i şer‘-i enverde zevc-i mutallıkı olup derûn-ı arzuhâlde mezkûr Mehmed Emin’in babası ve tarafından husûs-ı âti’z-zikre vekîli olduğu Müezzin Ali Çelebi b. İbrahim ve Perdeci Ali Çelebi b. el-Hâc Süleyman şehâdetleriyle sâbit olan Mustafa b. Ahmed muvâcehesinde müvekkil-i mezbûr Mehmed Emin beş bin akçe mehr-i müeccel-i müsemmâ ile zevce-i medhûlün-bihâsı iken târih-i i‘lâmdan bir sene mukaddem beni bâyinen tatlîk edip ba‘dehû iki bin akçe mehr-i müeccel tesmiyesiyle ba‘de tecdîd-i akdi’n-nikâh yine târih-i i‘lâmdan on gün mukaddem beni bâyinen tatlîk etmekle hâlâ akdeyn-i mezkûreyn ile zimmetinde müctemi‘ olan yedi bin akçe mehr-i müeccelimi ve tatlîk-ı sânîden nafaka-i iddet-i ma‘lûme ve meûnet-i süknâmı taleb ederim deyü da‘vâ ve vekîl-i mezbûr dahi bi’l-vekâle cevâbında müdde‘iye-i mezbûre müvekkili mezbûrun zevce-i medhûlün-bihâsı olup iki def‘a fırkatlerini ikrâr lâkin müvekkilim mezbûr fırkat-i ûlâda müdde‘iye-i mezkûrenin beş bin akçe mehrini müdde‘iye-i mezkûreye tamamen edâ etmişidi deyü bi’l-vekâle def‘ sadedinde olup ol vechile beynlerinde ba‘de vukū‘ı’l-münâza‘ât bâ-vesâtet-i muslihîn müdde‘iye-i mezbûre Havva Hatun zikrolunan müdde‘âlarından vekîl-i mezbûr Mustafa ile otuz guruşa sulh olup mâ‘adâsına müte‘allika da‘vâdan müvekkil-i mezbûrun zimmetini ba‘de’l-ibrâ bedel-i sulh olan meblağ-ı mezkûr otuz guruşun dahi on beş guruşunu müvekkil-i mezbûru târih-i i‘lâmdan üç gün tamamında edâ edip ve on beş guruşunu dahi beher şehr beşer guruş verip târih-i i‘lâm senesi şehr-i Ramazan-ı şerîf’inin gurresine değin tamamen ber-taksît-i mezkûr edâ etmek üzere tecîl eyledikde vekîl-i mezbûr dahi bi’l-vekâle ba‘de’l-kabûl meblağ-ı mezkûru müvekkil-i mezbûrun ber-taksît-i mezkûr edâsına bi’l-vekâle ta‘ahhüd ve iltizâm eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 13 Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7172"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7174"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>