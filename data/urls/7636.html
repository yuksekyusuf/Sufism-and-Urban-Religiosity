﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 449<br>Hüküm no: 596<br>Orijinal metin no: [76b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Paşazâde İbrahim Efendi Vakfı’na ait yanan evin kiracısı Hacı Ali’nin komşuların evlerine görecek şekilde havale yaptırmamak üzere evi tekrar inşa etmesine izin verildiği</b><br><br>Bâ-mühr-i hazret-i efendi<br><br>Ma‘rûz<br><br>Fermân-ı âlîlerine imtisâlen kıbel-i şer‘den irsâl olunan keşif nâibimiz İbrahim Efendi dâ‘îleri hâssa mi‘mârı hulefâsından el-Hâc Süleyman ve el-Hâc Mustafa ve İbrahim ve Yakub ile arzuhâlde mezkûr Sultan Bâyezid Câmi‘-i şerîfi kurbünde Yahnikapanı sokağında vâki‘ Paşazâde İbrahim Efendi Vakfı olup arzuhâlde ismi mezkûr el-Hâc Ali’nin bi’l-icâreteyn tasarrufunda olan ma‘lûmü’l-hudûd bir bâb menzile varıp keşf ve müşâhede ettiklerinde menzil-i mezkûr ba‘de’l-ihrâk mezbûr el-Hâc Ali dört sene mukaddem binâsına mübâşeret eylediğinde etrâfında olan menâzil ashâbı herbirimizin menzilinin makarr-ı nisvânı olan mahallerine havâlesi olup zararı vardır deyü da‘vâya tesâddî eylediklerinde ol dahi binâ-i mezkûru nâ-tamam terk edip ba‘dehû lede’l-mürâfa‘a mezbûr el-Hâc Ali’ye iktizâ eden zararı ve havâle-i şer‘iyelerini def‘ etmek üzere gıbbe’t-tenbîhi’ş-şer‘î ol dahi müte‘ahhid ve bu minvâl üzere menzil-i mezkûrun binâ ve itmâmına şürû‘unu mezbûr el-Hâc Ali ikrâr ve i‘tirâf eylediğini ve mi‘mârûn-ı mezbûrûn menzil-i mezkûrun ba‘de’l-mesâha kaddı on dört zirâ‘ ve on sekiz parmak olup on iki zirâ‘dan iki zirâ‘ ve on sekiz parmak ziyâde olduğunu ihbâr eylediklerini mezbûr dâ‘îleri mahâllinde ketb ü tahrîr edip ba‘dehû ümenâ-i şer‘le meclis-i şer‘a inhâ ve takrîr eylediği huzûr-ı âlîlerine i‘lâm olundu.<br><br>Fî 18 Safer sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7635"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7637"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>