﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 243<br>Hüküm no: 268<br>Orijinal metin no: [52b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofya’nın Yazıcı mahallesindeki menzilin müştemilatıyla birlikte Mehmed Efendi’ye satılması</b><br><br>Mâ-fîhi mine’l-mübâya‘ati’ş-şer‘iyye cerâ ledeyye’l-fakīr ileyhi te‘âlâ İbrahim b. Receb el-müvellâ hilâfeten bi-medîneti Kostantıniyye.<br><br>Vilâyet-i Rumili’nde medîne-i Sofya mahallâtından Yazıcı mahallesi ahâlîsinden olup mahmiye-i İstanbul’da Mimârsinan mahallesi ahâlîsinden ( ), işbu râfi‘ü’l-kitâb Mehmed Efendi b. Mustafa muvâcehesinde ikrâr ve takrîr-i kelâm edip zikr-i âtî akdin sudûruna değin silk-i mülkünde münselik olup mahalle-i mezbûrede vâki‘ bir tarafdan Yahya Efendi mülkü ve bir tarafdan ba‘zan İsa Efendi mülkü ve ba‘zan Memican Efendi verese mülkleri ve bir tarafdan tarîk-i âm ile mahdûd ve mümtâz olup iki bâb tahtânî oda ve bir bâb fevkānî oda ve bir sofa ve mezbûr Mehmed Efendi ile müşterek su kuyusunu ve kenîfi ve zât-ı eşcâr-ı müsmire ve gayr-ı müsmireyi hâvî olup beher sene merhûm Hoca Üveys Vakfı’na on iki akçe mukāta‘a-i zemîni olan mülk menzilimi cümle tevâbi‘ ve levâhıkıyla mezbûr Mehmed Efendi’ye yirmi iki bin akçeye tarafeynden îcâb ve kabûlü hâvî bey‘-i bâtt-ı sahîh ile bey‘ ve teslîm edip, ol dahi vech-i muharrer üzere iştirâ ve kabûl eyledikden sonra semeni olan meblağ-ı mezbûr yirmi iki bin akçeyi mezbûr Mehmed Efendi yedinden ahz u kabz edip ba‘de’l-yevm mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 15 min-Recebi’l-ferd li-sene 1081.<br><br>Şuhûdü’l-hâl: Fahrü’l-akrân Şa‘bân Efendi b. el-imâm, Ramazan b. Cafer, umdetü’l-müderrisîni’l-kirâm Ataullah Efendi, İbrahim Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>