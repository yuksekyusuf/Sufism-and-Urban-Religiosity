﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 58<br>Hüküm no: 9<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Abdülhamid Han vakfından icâreli, Yedikule’deki kasap dükkânı gediğinin yarım hissesinin Hüseyin b. Hasan’ın vefâtı üzerine, Osman Ağa’ya devredilmesi</b><br><br>Mahlûlden nısf selhhâne îcârı inhâsı<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm ve mağfûrun-leh Sultan Abdülhamid Hân -tâbe serâhu- hazretlerinin Yedikule hâricinde vâki‘ gayr-ez selhhâne-i mîrî on aded ganem selhhânelerinden yedinci selhhâneye merbût mahrûse-i Galata’da Yenicâmi‘-i şerîf civârında vâki‘ ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmesinin nısfının bâ-temessük-ı mütevellî bi’l-icâreteyn mutasarrıfı Hüseyin b. Hasan b. Abdullah bu esnâda bilâ-veled fevt ve hissesi mahlûl ve taraf-ı vakf-ı şerîfe âid olmağla nısf hisse-i mezkûre esnâf-ı mezkûrenin lonca odasında bi’l-cümle esnâf huzûrlarında lede’l-müzâyede müşteriki Osman Ağa üzerinde üç bin beş yüz guruşda karar ve ziyâde ile tâlib-i âharı zuhûr etmeyüp ve meblağ-ı merkūm nısf-ı âlât-ı gedik-i merkūmun bedel-i misli olmağla nısf-ı âlât-ı mezkûr müşteriki merkūm Osman Ağa’ya vakf-ı müşârun-ileyh mütevellîsi vekîli ve kasablar kethüdâsı el-Hâc Hasan Ağa b. el-Hâc Osman Ağa ma‘rifetiyle şürût-ı nizâmlarına tatbîkan meblağ-ı mezkûr üç bin beş yüz guruş mu‘accele-i makbûza ile taraf-ı vakıfdan îcâr ol dahi istîcâr ve kabûl-birle mu‘accele-i mezkûrenin adem-i istîfâsına müte‘allika da‘vâdan taraf-ı vakfı ve mütevellî vekîli merkūmun zimmetini ibrâ eylediğini mütevellî vekîli kethüdâ-yı merkūm el-Hâc Hasan meclis-i şer‘de bâ‘isü’l-i‘lâm merkūm Osman Ağa tarafından vekîl-i şer‘îsi Molla Halil b. Abdullah muvâcehesinde ba‘de’l-inhâ ve’t-tasdîk nısf-ı âlât-ı gedik-i mezkûrun dahi merkūm Osman Ağa’nın zabtı içün ber-mu‘tâd yedine cânib-i vakf-ı müşârun-ileyhden bir kıt‘a temessük i‘tâsı iktizâ eylediği İstanbul Mahkemesi’nden huzûr[-ı âlîlerine i‘lâm olundu.]<br><br>Fî 21 L sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32434"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32436"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>