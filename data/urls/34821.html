﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 215<br>Hüküm no: 168<br>Orijinal metin no: [69-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’un kocasına ait eşyaları kocası Abdullah Ağa’ya iade etmesi ve annesi Şerife Ümmügülsüm’ün de damadına açtığı alacak davasının reddedildiği</b><br><br>Eşyâ hükmü<br><br>Sâbıkā Istabl-ı Âmire başhademesi derûn-ı arzuhâlde mezkûrü’l-ism Abdullah Ağa b. Salih İstanbul Mahkemesi’nde meclis-i şer‘-i münîrde hâlâ zevcesi İstanbul’da Demirkapı civârında Dâyehatun mahallesinde sâkine sâhibe-i arzuhâl mu‘arrefetü’z-zât Şerife Fatıma Hatun bt. Mustafa Yümnî muvâcehesinde mezbûrenin vâlidesi derûn-ı arzuhâlde mezkûretü’l-ism kezâlik mu‘arrefetü’z-zât Şerife Ümmügülsüm Hatun bt. Ali hâzıra olduğu hâlde mâlım olup mecmû‘u on dört bin iki yüz yetmiş iki guruş kıymetli on bir aded yorgan ma‘a patiste çarşaf ve dokuz kıtık memlû Üsküdar çatması yasdık ve iki çuka mak‘ad ve yün memlû üç minder ve penbe memlû iki şilte ve dört kıtık memlû yine çatma yasdık ve bir çuka mak‘ad ve yün memlû bir minder ve kezâlik dört kıtık memlû çatma yasdık ve bir çuka mak‘ad ve yün memlû bir minder ve iki çit ve şeytân bezi döşek ve iki basma baş yasdığı ma‘a yüz yasdığı ve iki basma şilte ve on iki Kıbrıs basması yasdık yüzü ve iki kezâlik basma mak‘ad ve dört basma kapı perdesi ve on bir basma pencere perdesi ve bir basma tennûr yorganı ve iki yazma ve basma seccâde ve bir sepet sandık ve bir yorgan anbarı biri halı ve ikisi İngiliz-kârî üç orta keçesi ve bir çalar sâ‘at ma‘a kubur ve beş sahan ma‘a kapak ve bir tas ve bir sagīr kuşhâne tenceresi ma‘a kapak ve bir mücmer tâbesi ve üç tencere ma‘a kapak ve bir yumurta tâbesi ve bir kazgan ve bir sini ve bir kadaif tepsisi ve iki nühâs mangal ve iki kebîr güğüm ve bir musluklu güğüm ve bir matbah güğümü ve bir maşraba ve bir kefkir ve dört pirinç şamdan ve dört duhân tablası ve bir iskemle ve bir siyâhî hoşâb kâsesi ve iki Beçkârî? tabağımı zevcem mezbûre Şerife Fatıma Hatun sene-i sâbıkā yani bin iki yüz elli altı senesi Şa‘bâni’l-mu‘azzamı’nın on birinci gününden berü bi-gayrı hakkın fuzûlî zabt edip cümlesi el-yevm yedinde olmağla suâl olunup eşyâ-i muharrere-i mezkûreyi bi-a‘yânihâ bana teslîme zevcem mezbûreye tenbîh olunmak matlûbumdur deyü da‘vâ ettikde ol dahi cevâbında kaziyye minvâl-i meşrûh üzere olup eşyâ-i muharrere-i mezkûre hâlâ yedinde mevcûde olduğunu bi-tamamihâ tâyi‘an ve kat‘iyyen ikrâr ü i‘tirâf ve vâlidesi hâzıra-i mezbûre Şerife Ümmügülsüm Hatun dahi takrîr-i kelâm edip dâmâdım müdde‘î-i mezbûr Abdullah Ağa’nın emrinsiz mâlımdan beher şehr <<dört yüz>> dörder yüz guruşdan işbu târih-i i‘lâma gelince bir buçuk sene yedinde cem‘an yedi bin iki yüz guruş sarfla zevcesi kızım mezbûre Şerife Fatıma Hatun’u infâk ve iksâ edip ancak dört yüz otuz guruşunu bana vermekle bâkīsi olan altı bin yüz yedi yüz yetmiş guruşu bana teslîm etmek üzere dâmâdım mezbûra cebr olunmak murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmamağla mûcebiyle da‘vâ-yı mezkûresiyle dâmâdı mezbûr Abdullah Ağa’ya bî-vech-i şer‘î mu‘ârazadan men‘ olunup ve eşyâ-i muharrere-i mezkûreyi dahi müdde‘î-i mezbûr Abdullah Ağa’ya bi-a‘yânihâ def‘ ü teslîme zevcesi mezbûre Şerife Fatıma Hatun’a tenbîh olunduğu huzûr-ı [âlîlerine i‘lâm olundu]<br><br>Fî 22 min-Zilhicce sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34820"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34822"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>