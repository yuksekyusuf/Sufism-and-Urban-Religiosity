﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 568<br>Hüküm no: 720<br>Orijinal metin no: [94a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Ahmed’den boşanmış olan Hanife bt. Hüseyin’in fazladan istediği on guruş mehrini ispatlayamadığı</b><br><br>İslâmbol’da İskender Ağa mahallesinde sâkine ve zâtı mu‘arrefe Hanife bt. Hüseyin nâm hatun Davudpaşa Mahkemesi’nde meclis-i şer‘de zevc-i muhâlı‘ı Mustafa b. Ahmed nâm kimesne mahzarında mezbûr Mustafa üç def‘a akidde müsemmâ kırk beş guruş mehr-i müeccel tesmiyesiyle zevc-i dâhilim olduğu hâlde beynimizde hüsn-i imtizâcımız olmayıp ben hul‘a tâlibe olduğum ecilden mezbûr Mustafa’nın zimmetinde ma‘kūdun-aleyh olan mehr-i mezkûr kırk beş guruşun otuz beş guruşu ile nafaka-i iddet-i mu‘ayyenem üzerlerine ve meûnet-i süknâm dahi kendi üzerime [olmak] üzere mezbûr Mustafa ile târih-i i‘lâmdan sekiz ay mukaddem muhâla‘a-i sahîha-i şer‘iye ile hul‘ olduğumda ol dahi hul‘-ı mezbûru kabûl etmekle mehr-i mezkûrun bâkīsi olan on guruşu zevc-i muhâlı‘ım mezbûrdan hâlâ taleb ederim deyü ba‘de’d-da‘vâ ve’l-istintâk mezbûr Mustafa dahi cevâbında müdde‘iye-i mezbûre Hanife Hatun ancak iki def‘a müsemmâ otuz beş guruş mehr-i müeccel ile zevce-i medhûlün-bihâsı olduğu hâlde târih-i mezbûrda muhâla‘a olduğunu ikrâr ziyâde on guruş mehir ile bir def‘a akdi bi’l-külliye inkâr etmeğin müdde‘iye-i mezbûre Hanife Hatun ber-vech-i muharrer müdde‘âsını beyândan âcize ve talebiyle mezbûr Mustafa ba‘de’t-tahlîfi’ş-şer‘î mûcebince müdde‘iye-i mezbûre Hanife Hatun ziyâde bir def‘a akidde müsemmâ on guruş mehir mutâlebesiyle zevc-i muhâlı‘ı mezbûr Mustafa’ya bilâ-beyyine bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 16 min-Ca sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11262"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11264"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b568"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>