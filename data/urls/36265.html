﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 319<br>Hüküm no: 340<br>Orijinal metin no: [131-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eshâm-ı cedide ve mübeddeleden muhavvel tahvilat-ı Osmaniye kuponlarının terekeye dahil edilmesi</b><br><br>İstanbul Kādılığı’na,<br><br>Fazîletlü Efendim Hazretleri,<br><br>Mûceb-i tahrîr-i tereke miyânında zuhûr eden eshâm-ı cedîde ve mübeddeleden muhavvel tahvîlât-ı Osmâniye kuponlarının aynı nakid gibi mu‘âmele ile dâhil-i tereke edilerek taksîmini bazı verese-i kibâr arzu eylemekde ve bazıları da eshâm-ı mezkûrenin sûret-i tasarruf ve intikāline dâir olan nizâmnâme ahkâmının mefsûhiyeti hakkında emr-i resmî olmadığı beyânıyla tahvîlât-ı mezkûrenin evlâd[a]? intikāli hükm-i nizâma tâbi‘ olduğunu iddi‘â etmekte bulunduklarından bahisle istifsâr-ı mu‘âmeleyi hâvî Kütahya Niyâbeti’nden mevrûd tahrîrât üzerine sebk eden iş‘âra cevâben Mâliye Nezâret-i celîlesinden alınan tezkirede tahvîlât-ı Osmâniye konsolide ya‘ni eshâm-ı umûmiye misillü hâmiline âid evrâk-ı mütedâvileden olduğu cihetle terekâtdan zuhûr edenleri hakkında ne vechile mu‘âmele olunmakta ise tahvîlât-ı Osmâniye hakkında dahi o yolda mu‘âmele icrâsı muktezî olup eshâm-ı mezbûrenin tasarruf ve intikāl[ine] mütedâir olan nizâmın tahvîlât-ı Osmâniye hakkında cârî olup olmadığı bahsine gelince eshâm hakkında cârî olan nizâmâtın tahvîlât-ı Osmâniye’ye cihet-i ta‘alluku kalmamış olduğu izbâr olunmuş ve lede’l-havâle sûret-i iş‘ârın niyâbet-i mezkûre ile Dersa‘âdet ve bilâd-ı selâse mehâkim-i şer‘iyesine teblîği Meclis-i İdâre-i Emvâl-i Eytâm’dan ifâde olunarak îcâbı icrâ kılınmış olmağla dâire-i aliyyelerince de ona göre îfâ-yı mu‘âmeleye himmet buyurulması siyâkında tezkire-i muhlisî terkīm olundu.<br><br>Fî 25 Rebî‘ülevvel sene 1311, fî 23 Eylül sene 1309.<br><br>Şeyhülislâm<br><br>Mehmed Cemaleddin</p>          <br><a title="Önceki sayfa" style="text-decoration:none" href="./ayrmetin.php?idno=36264"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36266"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>