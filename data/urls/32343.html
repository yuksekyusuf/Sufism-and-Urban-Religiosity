﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 465<br>Hüküm no: 346<br>Orijinal metin no: [125b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ordu için defterde yazılı olan miktarlarda marangoz, lağımcı, taşçı, taşkırıcı, su yolcu ve lağım hazineci tayin edilmesi</b><br><br>Ordu-yı hümâyûna neccârân ve lağımcıyân ve taşcıyân ve taşkırıcı ve suyolcuyân esnâfına dâir emir.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- ve mefâhirü’l-emâcid ve’l-a‘yân hâssam mi‘mârbaşısı Mehmed Emin ve su nâzırı ( ) ve Lağımcıbaşı vekîli ( ) -zîde mecdühüm- tevkī‘-i refî‘-i hümâyûn vâsıl olucak ma‘lûm ola ki<br><br>İşbu sene-i mübâreke mâh-ı Cumâdelûlâsı’nın gurresinde bi-avnihî sübhânehû ve te‘âlâ ihrâc olunacak ordu-yı hümâyûnumda mevcûd bulunmak için sâbıklarına kıyâsen tertîb olunan ma‘a-kalfa otuz nefer neccârân ve elli nefer lağımcıyân ve on nefer taşcıyân ve taşkırıcı ve on beş nefer ma‘a-ocaklık suyolcuyân ve ma‘a-zam otuz nefer lağım hazîneciyân neferâtları ihrâcı lâzım gelmekle sâbıkı ve derûn-ı emr-i şerîfime mevzû‘ sûret-i defter mûcebince ocaklık suyolcularından mâ‘adâ yüz otuz nefer esnâf-ı amelenin iktizâ eden ücretleri verilmek şartıyla mecmû‘u tekmîl âlât ü bisâtlarıyla siz ki mevlânâ ve hâssam mi‘mârı ve su nâzırı ve lağımcıbaşı vekîli mûmâ-ileyhimsiz, ma‘rifetinizle yarar kefîlleri tutulup ma‘rifet-i şer‘le eşkâl ve şöhretleri ve sâir oldukları mahalleri ile ale’l-esâmî tahrîr ve defter olunup mahâlline kayd için memhûr ve mumzâ defteri takdîm ve kendileri ta‘yîn olunmak fermânım olmağın hâssaten işbu emr-i celîlü’l-kadrim ısdâr ve ( ) ile irsâl olunmuşdur. İmdi vusûlünde bâlâda beyân olunduğu üzere neferât-ı merkūmenin müddet-i kalîlede tertîb ve tanzîmi ile defterinin takdîmi husûsuna mezîd-i sa‘y ü gayret eylemeniz bâbında fermân-ı âlî-şânım sâdır olmuşdur. Buyurdum ki: Hükm-i şerîfimle ( ) vardıkda bu bâbda vech-i meşrûh üzere şeref-yâfte-i sudûr olan işbu emr-i şerîf-i âlî-şân-ı vâcibü’l-ittibâ‘ ve lâzımü’l-imtisâlimin mazmûn-ı münîfi birle âmil olup hilâfına rızâ ve cevâz göstermeyesiz. Şöyle bilesiz alâmet-i şerîfe i‘timâd kılasız.<br><br>Tahrîren fi’l-yevmi’r-râbi‘-aşer [min]-Rebî‘i’l-âhir sene erba‘a [ve] işrîn ve mieteyn ve elf.<br><br>Kostantıniyye-i mahrûse<br><br>***<br><br>Ordu-yı hümâyûna neccârân ve lağımcıyân ve taşcıyân ve sâir defteri.<br><br>Defter-i tertîb-i ihrâc kerde-i neccârân ma‘a-kalfa ve lağımcıyân ve taşcıyân ve taşkırıcıyân ve hazîneciyân-ı lağımcı ve suyolcuyân ma‘a-ocaklık berây-ı sefer-i hümâyûn el-vâki‘ der-sene 1224 defter şüde ve sûret dâde fermûde bâ-telhîs [ve] fermân-ı âlî fî 13 R sene 1224<br><br>Berây-ı neccârân ma‘a-kalfa Neferen: 30 Berây-ı taşcıyân ve taşkırıcı Neferen: 10 Berây-ı lağımcıyân Neferen: 50 Berây-ı suyolcuyân ma‘a-ocaklık Neferen: 15 Berây-ı hazîneciyân-ı lağım Neferen: 15 Hayme: 15 [Toplam:] 30 Cem‘an Neferen: 135 Berây-ı ocaklık suyolcu Neferen: 5 Berây-ı sâire Neferen: 129 Kalfa: 1 [Toplam:] 130<br><br>Fî 13 R sene [1]224</p>          <br><a title="Önceki sayfa" style="text-decoration:none" href="./ayrmetin.php?idno=32342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b465"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>