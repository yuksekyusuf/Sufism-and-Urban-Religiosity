﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 59<br>Hüküm no: 20<br>Orijinal metin no: [6b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Hızır’ın evini Receb Bey b. Şaban ile hanımı Saliha Hatun bt. Abdullah’a sattığı</b><br><br>Mahmiye-i Galata muzâfâtından kasaba-i Beşiktaş’da Kılıçalipaşa mahallesinde sâkin Mahmud Çelebi b. Mehmed nâm bevvâb-ı sultânînin mahalle-i mezbûrede sâkine fahrü’l-muhadderât Âişe Hatun bt. Hızır tarafından bey‘-i âti’l-beyâna vekîl olup Eşref Efendi b. Pîrî ve Bayram Ağa b. Abdullah şehâdetleriyle şer‘an vekâleti sâbite oldukdan sonra vekâleten mahfil-i kazâda işbu hâfızü’l-kitâb Receb Bey b. Şaban muvâcehesinde kendi tarafından asâleten ve zevcesi Saliha Hatun bt. Abdullah tarafından dahi menzil-i âti’l-beyânın nısfını iştirâya vekîl olup mezbûre Saliha’yı ma‘rifet-i şer‘iyye ile ârifân olan Bayram Ağa b. Abdullah ve Ahmed Çelebi b. Cafer şehâdetleriyle vekâleti sâbite oldukdan sonra vekâleten ikrâr-ı tâm ve takrîr-i kelâm edüp müvekkilem merkūme Âişe’nin ceddi Süleyman Bey’e intimâ ile tahdîd ve tavsîfden müstağnî etrâf-ı erba‘ası vakf-ı mezbûr ile mahdûd fevkānî bir bâb oda ve bir sofa ve tahtânî iki oda ve bi’r-i mâ ve kenîfi müştemil vakf-ı mezbûr arsası üzerinde vâki‘ mülk menzilini cümle tevâbi‘ ve levâhıkı ile müvekkilem merkūme mezbûr Receb Bey ile zevcesi merkūme Saliha’ya ale’l-iştirâki’s-seviy yetmiş beşer riyâlî guruş ki cem‘an tâmmü’l-vezn yüz elli riyâlî guruşa bey‘ ve teslîm edüp onlar dahi vech-i muharrer üzere iştirâ ve kabûl ve kabz eylediklerinden sonra yetmiş beşer mezbûrü’l-vezn guruşu yedlerinden bi’t-tamâm ahz u kabz eyledi ba‘de’l-yevm mülk-i müşterâlarıdır keyfe mâ yeşâ ve yehtâr mutasarrıf olsunlar vechen mine’l-vücûh âhar kimesnenin menzil-i merkūmda alâka ve medhali yokdur deyicek vekîl-i merkūm Mahmud Çelebi’yi ikrâr-ı meşrûhunda müşterî-i mersûm Receb Bey bi’l-müvâcehe asâleten ve vekâleten tasdîk edicek sıhhat-i bey‘ u şirâya hüküm birle bu hurûf ketb olundu.<br><br>Fi’l-yevmi’l-ışrîn min-Zilhicce li-sene ihdâ ve sittîn ve elf.<br><br>Şühûdü’l-hâl: Umdetü’l-emâcid ve’l-ekârim Seyyid Mustafa Paşa, fahrü’l-akrân Abbas Bey, Ali Beşe b. İbrahim, Yahya Çelebi b. Perviz, Veli Beşe b. Hasan, Usta Ömer, Şeyh Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10181"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10183"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o374"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>