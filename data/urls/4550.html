﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 274<br>Hüküm no: 271<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Onikidivan’ın Kuzgün köyünden Hacı Salih b. Ali’nin haksız yere parasını alan Hazinedar Yusuf Çelebi b. Abdullah’dan sulh yoluyla parasını geri aldığı</b><br><br>Vilâyet-i Anadolu’da Onikidivan kazâsına tâbi‘ Kuzgün nâm karyeden el-Hâc Salih b. Ali nâm kimesne mahfil-i kazâda işbu râfi‘u’l-vesîka Hazînedâr Yusuf Çelebi b. Abdullah nâm kimesne mahzarında ikrâr ve takrîr-i kelâm edip mezbûr Yusuf Çelebi bundan akdem Bolu voyvodası Ömer Ağa’nın hazînedârı iken senin emrin[le] tasarruf olunmuş deyü benim bi-gayr-ı hakkın altmış iki buçuk guruşumu ahz u kabz etmekle meblağ-ı mezbûru mezkûr Yusuf Çelebi’den taleb ve da‘vâ ettiğimde ol dahi inkâr etmekle beynimizde nizâ‘-ı küllî vukū‘undan sonra muslihûn tavassut edip da‘vâ-yı mezkûremden mezkûr Yusuf Çelebi benim ile yirmi altı guruşa sulh oldukda ben dahi sulh-ı mezkûru kabûl ve bedel-i sulh olan meblağ-ı mezkûr yirmi altı guruşu mezbûr Yusuf Çelebi’den ahz u kabz ettiğimden sonra husûs-ı mezbûra müte‘allik âmme-i da‘vâdan mezbûr Yusuf Çelebi’nin zimmetini ibrâ-i âmm-ı kātı‘u’n-nizâ‘la ibrâ ve iskāt eyledim dedikde gıbbe’t-tasdîkı’l-mer‘î Ömer Efendi b. Osman nâm kimesne meclis-i şer‘de ikrâr ve takrîr-i kelâm edip eğer mezbûr Yusuf Çelebi kıbelinden mezkûr el-Hâc Salih’in ehl ü evlâdına zarâr terettüb eder ise ben kefîl ve dâminim dedikde mâ-vaka‘a bi’t-taleb ketb olundu.<br><br>Fî 17 min-Cumâdelûlâ sene 1121<br><br>Şuhûdü’l-hâl: Ömer Efendi b. Osman Efendi, Seyfi Çelebi b. Abdullah, Molla Ali Çelebi, Murad Çelebi ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>