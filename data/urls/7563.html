﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 405<br>Hüküm no: 523<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Abdullah’ın, İsmail Ağa b. Ali’ye sattığı Gürcü asıllı köle Ahmed’in hastalıklı olduğu tespit edildiğinden köleyi geri alıp parasını iade etmesi</b><br><br>Ma‘rûz<br><br>Dîvân-ı âlî çavuşlarından Süleyman Çavuş mübâşeretiyle Bâb Mahkemesi’ne ihzâr olunan Mehmed Çelebi b. Abdullah’ın hasmı İsmail Ağa b. Ali meclis-i şer‘-i hatîr-i lâzımü’t-tevkīrde mezbûr Mehmed Çelebi muvâcehesinde târih-i i‘lâmdan otuz yedi gün mukaddem cemî‘ uyûbdan sâlim olmak üzere mezbûr Mehmed Çelebi yedinden yüz kırk guruş semen-i medfû‘ ve makbûza iştirâ eylediğim işbu açık kaşlı kara gözlü Gürciyyü’l-asl Ahmed nâm gulâm sar‘a aybı ile mu‘ayyeb ve ayb-ı mezkûr kadîm ve inde’t-tüccâr noksan-ı semen îcâb eder uyûbdan olmağla redd-i mebî‘ birle semen deyü medfû‘um olan meblağ-ı merkūm yüz kırk guruşu mezbûr Mehmed Çelebi’den taleb ederim deyü da‘vâ ettikde gulâm-ı mevsûf-ı mezbûr Ahmed teveccüh-i husûmet için bâ-fermân-ı âlî ehl-i hibre ta‘yîn olunan etibbâ-i hâssadan el-Hâc Osman Efendi b. Şa‘bân ve es-Seyyid Mehmed Efendi b. es-Seyyid Mustafa’ya irâet olundukda mezbûrân dahi ba‘de’n-nazar gulâm-ı mevsûf-ı mezbûr Ahmed muhtellü’d-dimâğ olup sidr ve devâr aybı ile mu‘ayyeb ve ayb-ı mezkûrdan illet-i sar‘a iktizâ eylediğini meclis-i şer‘a gelip haber vermeleriyle gıbbe’s-suâl mezbûr Mehmed Çelebi cevâbında gulâm-ı mevsûf-ı mezbûr Ahmed’i müdde‘î-i merkūm İsmail Ağa’ya cemî‘ uyûbdan sâlim olmak üzere yüz kırk guruş semen-i makbûza bey‘ eylediğini ikrâr lâkin ayb-ı mezkûrun kıdemini inkâr edicek müdde‘î-i merkūm İsmail Ağa gulâm-ı mevsûf-ı mezkûrun ayb-ı kadîm ve inde’t-tüccâr noksan-ı semen îcâb eder uyûbdan olduğunu mezbûrân el-Hâc Osman Efendi ve es-Seyyid Mehmed Efendi şehâdetleriyle mezbûr Mehmed Çelebi muvâcehesinde ber-vech-i şer‘î isbât etmeğin mûcebiyle gulâm-ı mevsûf-ı mezbûr Ahmed mezbûr Mehmed Çelebi’ye reddiyle semeni olan meblağ-ı merkūm yüz kırk guruşu müdde‘î-i merkūm İsmail Ağa’ya red ve teslîme mezbûr Mehmed Çelebi’ye tenbîh olunduğu huzûr-ı âlîlerine i‘lâm olundu.<br><br>Fî 7 min-Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>