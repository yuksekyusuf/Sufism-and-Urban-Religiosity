﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 131<br>Hüküm no: 117<br>Orijinal metin no: [74-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Nikola’ya ait evlerin ve dükkânın talepleri üzerine mirasçısı olan iki kızı arasında taksim edilmesi</b><br><br>Havâss-ı aliyye kazâsına tâbi‘ Hasköy’de sâkin iken bundan akdem hâlik olan Nikola v. ( ) nâm zimmînin verâseti sulbiye kızları Serbeste’ye ve Ezmerağda[’ya] münhasıra olduğu şer‘an mütehakkik oldukdan sonra mezbûre Ezmerağda kend[i] tarafından asâleten ve merkūme Serbeste tarafından husûs-ı âti’l-beyânı taksîm ve ifrâza ve kabza vekîl-i şer‘îsi olan zevci Nikola v. Yani nâm zimmî vekâleten mahfil-i kazâda her biri takrîr-i kelâm edip karye-i mezbûrede vâki‘ bir tarafı Zaharya v. ( ) nâm zimmî mülkü ve üç tarafı tarîk-i âm ile mahdûd ve mümtâz olan iki bâb tahtânî menzilini ve iki bâb fevkānî menzil ve bir dükkân bundan akdem hâlik olan babamız merkūm Nikola’dan irsen ale’l-iştirâki’s-seviy ikimize intikāl eylemeğin hâlen taksîm ve ifrâz murâd eylemişizdir, cânib-i şer‘den üzerine varılıp menzil-i mezbûre taksîm ve ta‘yîn ve her birinin hissesi tavzîh ve tebyîn olunmak [murâd] ederiz dedikde, cânib-i şer‘den bizzat ve hâssa mi‘mârlardan Üstâd Kara Mehmed b. Abdullah ve zeyl-i kitâbda mastûrü’l-esâmi olan bî-garaz kimesneler ile menzil-i mezbûra varılıp mesâha olundukda tûlen ve arzan bi-hesâbi’ş-şatrancî bennâ zirâ‘ıyla yüz iki zirâ‘ arsa üzerinde olan sâlifü’z-zikr bir bâb tahtânî mahzeni ve bir dükkân ve bir bâb fevkānî ocaksız oda ki çarşı tarafıdır mezbûre Ezmerağda vekîl-i merkūmun rızâsıyla kabûl ve kabz edip ve tûlen ve arzan bi-hesâb-ı şatrancî bennâ zirâ‘ıyla yüz yedi zirâ‘ arsa üzerinde olan sâlifü’z-zikr bir bâb tahtânî mahzeni ve bir bâb fevkānî ocaklı oda ki mersûme Zaharya mülkü tarafıdır mezbûre Ezmerağda rızâsıyla vekîl-i merkūm kabûl ve kabz ettikden sonra sâlifü’z-zi[kr] iki hissenin ortasında vâki‘ olan tûlen on iki zirâ‘ duvar beyinlerinde müşterek olup mâ hüve’l-vâki‘ bi’t-taleb ketb olundu. Tahrîren fî evâili Zilhicceti’ş-şerîfe li sene hamsîn ve erba‘în ve elf.<br><br><br>Şuhûdü’l-hâl: Receb Beşe [b.] İbrahim, Allahverdi b. Hasan, Receb b. Abdullah, Ali b. Abdullah, Mihal v. Yani, Kosta v. Dimitri </p>          <br><a title="Önceki sayfa" style="text-decoration:none" href="./ayrmetin.php?idno=23344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>