﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 172<br>Hüküm no: 127<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Mehmed’in, kardeşi Mehmed Çavuş’un ölmeden önce tasarrufundaki vakıf evi kendisine bedelsiz olarak sattığı iddiasıyla açtığı davada haksız bulunduğu</b><br><br>Bâ-mühr-i hazret-i efendi<br><br>Ma‘rûz<br><br>Sahib-i arzuhâl Ahmed b. Mehmed nâm kimesne meclis-i şer‘de karındaşı olup tarîk-ı hâcc-ı şerîfde bundan akdem fevt olan Mehmed Çavuş b. Mehmed’in sulbî sagīr oğlu Mehmed’in bâ-hüccet-i şer‘iye vasîsi olup zikri âtî vakıf menzile bi’l-vesâye vaz‘-ı yedi mütehakkık olan Ahmed Çavuş b. Ali muvâcehesinde menzil-i mezkûrun mütevellîsi Seydi Bey mahallesi imâmı İbrahim Efendi hazır olduğu hâlde karındaşım müteveffâ-yı mezbûr hâcc-ı şerîfe azîmetinden mukaddem mahalle-i mezkûrede vâki‘ gallesi mahalle-i mezkûre imâmına meşrûta bi’l-icâreteyn tasarrufunda vakıf menzili ben diyâr-ı âharda iken gıyâbımda bilâ-bedel bana ferâğ eylemiş el-hâletü hâzihî ferâğ-ı mezbûr ma‘lûmum olduğuna binâen menzil-i mezkûra vaz‘-ı yed murâd eylediğimde vasîyy-i mezbûr menzil-i merkūm müteveffâ-yı mezbûrdan sulbî sagīr oğluna intikāl etmişdir deyü bi’l-vesâye vaz‘-ı yed edip bana teslîmden imtinâ‘ eder kasr-ı yedine tenbîh olunmak matlûbumdur deyü tesâddî eylediği da‘vâsı takrîri üzere meşrû‘â olmamağla mezbûr Ahmed bî-vech mu‘ârazadan ba‘de’l-men‘ menzil-i mezkûrun müteveffâ-yı merkūmdan sulbî sagīr oğlu Mehmed’e intikālini tahrîr için mütevellî-i mezbûra tenbîh olunduğu huzûr-ı âlîlerine i‘lâm olundu bâkī fermân hazret-i veliyyü’l-emrindir.<br><br>Fî 10 Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7166"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7168"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>