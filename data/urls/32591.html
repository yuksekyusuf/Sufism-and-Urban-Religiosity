﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 192<br>Hüküm no: 165<br>Orijinal metin no: [32b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice Hatun bt. Ahmed ile Ayşe Hatun bt. Mustafa’nın tevliyet konusunda birbirlerinin zimmetlerini ibrâ ettikleri</b><br><br>Tevliyet nizâ‘ı men‘i<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhibe-i arzuhâl mu‘arrefetü’z-zât Hadice Hatun bt. Ahmed Odabaşı İstanbul mahkemesinde meclis-i şer‘-i münîrde zikri âtî bir bâb menzile bâ-temessük-ı mütevellî mutasarrıfe olmak üzere vâzı‘atü’l-yed mütehakkık olan derûn-ı arzuhâlde mezkûratü’l-ism kezâlik zâtı mu‘arrefe vâlidesi Âişe Hatun bt. Mustafa muvâcehesinde zîr-i nezâret-i dâ‘iyânemde olan evkāfdan İstanbul’da Koska kurbünde vâki‘ Kemaleddin Câmi‘-i şerîfi Vakfı’nın mütevellîsi Musa Efendi b. Abdullah tarafından mürsel vekîl-i câbî-i vakf es-Seyyid el-Hâc Mehmed Tahir Ağa b. İsmail hâzır olduğu hâlde vakf-ı merkūm müsakkafâtından mahmiye-i mezkûrede musallâ kurbünde Şeyh Ferhad Mahallesi’nde kâin şehriye on iki akçe icâre-i müecceleli ma‘lûmü’l-hudûd bir bâb menzil babam Câmeşuycu Ahmed Odabaşı b. Hasan’ın bi’l-icâreteyn tasarrufunda iken fevt oldukda menzil-i mezkûr âdiyen bana intikāl etmişken vâlidem mezbûre Âişe Hatun fuzûlî zabt etmekle suâl olunup menzil-i mezkûru bana teslîme tenbîh olunmak matlûbumdur deyü mahallinde dahi ba‘de’t-ta‘yîn vâlidem mezbûre Âişe Hatun’dan da‘vâ eylediğimde ol dahi cevâbında menzil-i mezkûr babam müteveffâ-i mezbûrun ile’l-vefât bi’l-icâreteyn tasarrufunda olup ba‘de vefâtihi âdiyen bana intikāl ve hâlâ zabt eylediğini lâkin sen hâmiş-i arzuhâlde muharrer defter-i vakıf derkenârı nâtık olduğu üzere bin iki yüz otuz dört senesi Şevvâli’l-mükerreminin on dördüncü günü âkıle ve bâliğa ve reşide olduğun hâlde huzûr-ı mütevellîde yedimde olan mütevellî temessükü hâmiş[i] mantûkunca menzil-i mezkûru hüsn-i rızân ve ferağ-ı kat‘î-i mu‘teber ile bana bi’n-nefs ferağ ve tefvîz ben dahi re’y-i mütevellî ile tefevvüz ve kabûl edüp ol vechile bi-hakkın zabt ve tasarruf ederim deyü inkârıma mukārin hâzır-ı vekîl-i mezbûrun tasdîkiyle eylediği def‘ini isbât sadedinde iken muslihûn tavassutuyla beynimiz tevfîk ve ıslâh olunup vâlidem mezbûre Âişe Hatun kat‘an li’n-nizâ‘ ve kat‘an li’l-husûme mâlımdan teberru‘an nakden bana yedi yüz guruş def‘ ve teslîm ben dahi yedinden ahz ü kabz ve emriyle umûruma sarfla ba‘de’l-istihlâk menzil-i mezkûra ve ferağ-ı merkūma ve meblağ-ı müstehlek-i mezbûra ve tarafeynden her birimizin âhar ile vechen mine’l-vücûh ve kat‘an da‘vâ ve nizâ‘ ve husûmetimiz kalmamak manasına sâir cemî‘ hukūk-ı şer‘iyyeye müte‘allika âmme-i da‘vâ ve kâffe-i mutâlebâtdan [33a] şürût-ı müfsideden ârî ibrâ-i âmm-ı sahîh-i şer‘î ile her birimiz âharın zimmetini kabûlü hâvî ibrâ ve iskāt ve ol vechile külliyen kat‘-ı nizâ‘ ve def‘-i husûmet eyledik deyü ikrâr ve tasdîkleri huzûr [-ı âlîlerine i‘lâm olundu.]<br><br>Fî 10 Ra sene 1237<br><br>Şuhûdü’l-hal: Otrakçı es-Seyyid Hasan b. Hüseyin, Câmeşuycu Mehmed Usta b. Mustafa, Simkeş Hâfız Mehmed Emin, Tophâneli Câmeşuycu () b. İsmail</p>          <br><a title="Önceki sayfa" style="text-decoration:none" href="./ayrmetin.php?idno=32590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>