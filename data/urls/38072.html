﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 336<br>Hüküm no: 267<br>Orijinal metin no: [59b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer b. Ali’nin vefat eden hanımı Emetullah Hatun’un terekesinden hakkını aldığı</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden Mevlânâ el-Hâc İbrahim Efendi irsâl olunup ol dahi mahmiye-i İstanbul’da Edirnekapısı kurbünde Çakırağa mahâllesinde sâkine iken bundan akdem vefât eden Emetullah Hatun bt. Abdullah’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffât-ı mezbûrenin zâhir[de] zevc-i metrûkü es-Seyyid Ömer b. Ali’den gayrı vâris-i ma‘rûfu olmayıp terekesinin nısfı zevci mezbûra ve nısf-ı âharı cânib-i beytülmala âid olmağla mahmiye-i mezbûrede bi’l-fi‘il beytülmal-ı hâss emîni fahrü’l-akrân es-Seyyid Mustafa Ağa b. el-Hâc Ahmed meclis-i ma‘kūd-ı mezbûrda bâ‘isü’l-kitâb mezbûr es-Seyyid Ömer mahzarında bi’l-emâne ikrâr ve takrîr-i kelâm edip müteveffât-ı mezbûrenin terekesi tahrîr ve ba‘de-ihrâci’l-masârıf bâkī kalan altmış guruşun nısfı otuz guruş cânib-i beytülmala âid olmağla mezbûr es-Seyyid Ömer meblağ-ı mezbûr otuz guruşu bana def‘ u teslîm, ben dahi tereke-i müteveffât-ı mezbûreden olmak üzere yedinden bi’t-tamâm ve’l-kemâl alıp kabz eyledim, min-ba‘d meblağ-ı mezbûr otuz guruşdan mezbûr es-Seyyid Ömer yedinde ve zimmetinde bir akçe ve bir habbe bâkī kalmayıp tereke-i müteveffât-ı mezbûreden makbûz ve masrûfuna ve mehr-i müecceline müte‘allıka aslâ ve kat‘â da‘vâ ve nizâ‘ım yokdur dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr, ba‘dehû ma‘an irsâl olunan Hasan Çelebi b. Mustafa ve Ahmed b. Mehmed ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sânî aşer min-Recebi’l-ferd sene 1143.<br><br>Şuhûdü’l-hâl: İbrahim Efendi b. Hacı Mustafa İmam-ı mahâlle-i mezbûre, el-Hâc Mustafa Ağa b. Mehmed, Eyüb Çelebi b. Ahmed, Mustafa Reis b. Ahmed, Hüseyin Çelebi b. Süleyman</p>          <br><a title="Önceki sayfa" style="text-decoration:none" href="./ayrmetin.php?idno=38071"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38073"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>