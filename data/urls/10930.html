﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 360<br>Hüküm no: 387<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Makrihora köyünde ölen Vasil v. Mihal’in tasarrufunda olan evin vârisi Tohari v. Kostandi’ye kaldığı</b><br><br>İstihbâr-ı menzil vekâleten<br><br>Havâss-ı Refî‘a kazâsına muzâfe Makrihora nâm karyede mütemekkin iken bundan akdem hâlik olan Vasil v. Mihal nâm zimmînin li-ebeveyn kız karındaşı oğlu ve hasran vârisi işbu bâ‘isü’r-rakīm Tohari v. Kostandi nâm zimmî tarafından ber-vech-i âtî vekîl olduğu Musa Ağa b. Mustafa ve Mustafa b. Ahmed nâm kimesneler şehâdetleriyle şer‘an sâbite ve şahsı şâhidân-ı merkūmân ta‘rîfleriyle mu‘arrefe olan Dokni bt. Todori nâm Nasrâniye meclis-i şer‘-i hatîr-i lâzımü’t-tevkīrde bi’l-vekâle takrîr-i kelâm ve bast-ı merâm edip karye-i mezbûrede vâki‘ iki tarafdan Yanaki zimmî menzili ve bir tarafdan Molla İbrahim dükkânı ve bir tarafdan tarîk-i âm ile mahdûd bir bâb fevkānî oda ve dehliz ve tahtapûş ve tahtında ahur ve havluyu müştemil bir bâb menzili müvekkilim merkūm Tohari zimmînin mûrisi Vasil zimmînin ile’l-helâk bâ-hüccet-i şer‘iye şirâen yedinde mülk ve hakkı olup ba‘de helâkihî menzil-i mahdûd-ı mezkûr müvekkilim merkūma mevrûs olmağın lâkin menzil-i mahdûd-ı mezkûr ber-vech-i muharrer müvekkilim merkūm Tohari zimmînin mülk-i mevrûsu olduğunu müş‘ir yedinde hücceti olmamağla takrîri vukūf-ı tammı olan bî-garaz kimesnelerden suâl ve istihbâr ve haberleri zabt ve tahrîr ve hüccet olunup müvekkilim merkūm Tohari zimmîye i‘tâ olunmak bi’l-vekâle matlûbumdur dedikde hakīkat mukırre-i vekîl mersûme Dokni Nasrâniyenin bâlâda bast ü beyân ve şerh ü ayân eylediği minvâl üzere olduğunu karye-i mezbûre ahâlisinden Pehlivan Mehmed Beşe b. Ahmed ve Bostânî Ebûbekir bölükbaşı Emin Bektaş nâm kimesneler meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb ketb olundu.<br><br>Fî 25 min-şehri Rebî‘ülâhir sene 1197<br><br>Şâhidûn-ı sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=10929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>