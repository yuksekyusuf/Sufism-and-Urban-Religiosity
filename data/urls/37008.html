﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 149<br>Hüküm no: 64<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haffaf Mehmed’in varisleri kendilerine intikal eden evi müştemilatıyla birlikte Çukadar Abdullah’a sattıkları</b><br><br>Husûs-ı âti’l-beyânın mahallinde tahrîri iltimâs olunmağın irsâl olunan Mevlânâ es-Seyyid Abdülmuti Efendi işbu sene-i mübârekede hacc-ı şerîfe gider iken Mısr-ı Kāhire’de vefât eden Haffâf el-Hâc Mehmed b. Ömer’in hayâtında mahmiye-i İstanbul’da Hoca Üveys mahallesinde sâkin olduğu menziline varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i şerîf eyledikde müteveffâ-yı mezbûrun hasren vârisleri olan zevce-i metrûkesi Saraylı Ümmühani bt. Abdullah ve sulbiye kebîre kızları Fâtıma <<bt.>> ve Ümmügülsüm nâm hatunlar taraflarından husûs-ı âti’l-beyânda vekîl olduğu zâtlarını ma‘rifet-i şer‘iyye ile ârifân mahalle-i mezbûre sükkânından el-Hâc İsmail b. Musa ve İbrahim Çelebi b. Hüseyin şehâdetleri ile şer‘an sâbit olan mezbûre Ümmügülsüm’ün zevci Osman Ağa b. Hasan meclis-i ma‘kūd-ı mezbûrda işbu râfi‘ü’l-kitâb Çukadâr el-Hâc Abdullah Beşe b. Mehmed mahzarında ikrâr ve takrîr-i kelâm edip müvekkilât-ı merkūmât müteveffâ-yı mezbûr el-Hâc Mehmed b. Ömer’in terekesinden olup mahmiye-i mezbûrede Aydın Kethüdâ mahallesinde vâki‘ bir tarafdan Cevrî Çelebi Vakfı ve bir tarafdan Ramazan Efendi Vakfı ve bir tarafdan el-Hâc Bayram mülkü ve bir tarafdan tarîk-i âmla mahdûd iki fevkānî oda ve bir dehliz ve bir tahtânî oda ve bir su kuyusu ve bir mahtab ve bir kenîf ve cüneyneyi müştemil mülk menzilini bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık bey‘-i bâtt-ı kat‘î ile mezbûr Çukadâr el-Hâc Abdullah’a yüz yirmi guruşa bey‘ ve teslîm ol dahi iştirâ ve kabûl ve tesellüm ettikden sonra semeni olan meblağ-ı mezbûr yüz yirmi guruşu merkūm el-Hâc Abdullah yedinden tamâmen ahz u kabz eylediler ba‘de’l-yevm menzil-i mahdûd-ı mezbûr cümle müştemilâtıyla merkūm el-Hâc Abdullah’ın mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Hüseyin Çelebi b. Mehmed ile meclis-i şer‘a gelip inhâ etmeğin mâ-vaka‘a kayd-şüd.<br><br>Fî 10 min-Muharrem sene 1110<br><br>Şuhûdü’l-hâl: İmâm Mustafa Efendi b. Veli, Mehmed Ağa b. Hasan, Bektaş Ağa b. Mustafa, el-Hâc İsmail b. Musa, el-Hâc İbrahim b. Hüseyin, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37007"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37009"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1223"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>