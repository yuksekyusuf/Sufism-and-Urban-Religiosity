﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 92<br>Hüküm no: 73<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tuzla köyünden Franko'nun iki adet evini oğulları Manolaki ve Palaş'a satması</b><br><br>Medîne-i Üsküdar muzâfâtından Adalar nâhiyesine tâbi‘ Tuzla nâm karye sâkinlerinden Franko v. Mihailo nâm zimmî meclis-i şer‘-i şerîf-i lâzımü’t-tevkīrde işbu bâ‘isü’s-sifr sulbî oğlu Manolaki ve [Metinde yanlışlıkla veled yazılmıştır] Palaş nâm zimmîler mahzarında bi’t-tav‘i’s-sâf ikrâr ve takrîr-i kelâm edip zikri âtî akdin sudûruna değin silk-i mülkümde münselik olup karye-i mezbûrede vâki‘ bir tarafdan Neyoz menzil[i] ve bir tarafdan Andeliki menzil[i] ve iki tarafdan tarîk-i âm ile mahdûd tahtânî iki bâb oda ve ahırı müştemil menzilimi ve yine karye-i mezbûrda vâki‘ bir tarafdan Mehmed Ağa mahzeni ve bir tarafdan Baderni menzil[i] ve iki tarafdan tarîk-i âm ile mahdûd iki bâb tahtânî oda ve bir ahırı müştemil mülk menzilimi cemî‘ tevâbi‘ ve levâhıkı ile doksan [beş] esedî guruşa mesfûrân Manolaki ve Palaş nâm zimmîlere îcâb [ve] kabûl[ü] hâvî bey‘-i bâtt-ı sahîh-i şer‘î ile bey‘ ve teslîm, onlar dahi vech-i muharrer üzere iştirâ ve kabz eylediklerinden sonra semeni olan meblağ-ı mezbûr doksan beş esedî guruşu mesfûrân Manolaki ve Palaş nâm zimmîler yedlerinden bi’t-tamâm ahz u kabz eyledim, fîmâ-ba‘d menzilân-ı mahdûdân mesfûrân Manolaki ve Palaş nâm zimmîlerindir, benim aslâ alâka ve medhalim kalmayıp mesfûrânın mülk-i müşterâlarıdır, keyfe mâ yeşâ ve yahtâr mutasarrıflar olsun dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’s-sâlis min-Recebi’l-ferd li-sene ihdâ ve ışrîn ve mi'e ve elf.<br><br>Şuhûdü’l-hâl: Ahmed Ağa b. Mustafa, İbrahim Ağa b. Mustafa, İsmail Beşe b. İbrahim, Mehmed Çelebi b. Mehmed, Mehmed Beşe b. el-Hâc Mehmed, Mustafa Beşe b. Mehmed, Yanaki v. Andon, Mihailo v. Dimitri.</p>          <br><a title="Önceki sayfa" style="text-decoration:none" href="./ayrmetin.php?idno=36524"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36526"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>