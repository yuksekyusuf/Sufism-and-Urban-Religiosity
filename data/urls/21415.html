﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 530<br>Hüküm no: 351<br>Orijinal metin no: [84b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dilaver’in, merhum Hasan Bey’den alacağını varislerden talep ettiği</b><br><br>Mahmiye-i İstanbulˈda vâki‘ Pîrî Paşa odaları demekle ma‘rûf odalarda sâkin râfi‘-i hâzeˈl-kitâb el-Hâc Dilaver b. Abdullah meclis-i şer‘-i hatîr-i lâzımüˈt-tevkīrde mahrûse-i Galata muzâfâtından kasaba-i Tophâneˈde Firuzağa mahallesi sükkânından iken bundan akdem vefât eden Hasan Bey b. Abdurrahman nâm kimesnenin zevce-i metrûkesi ve kıbel-i şer‘den mansûbe vasîsi olmağla terekesine verâseten ve vesâyeten vâzi‘uˈl-yed olan Ümmühani bt. İbrahim nâm hatun tarafından husûs-ı câ’iˈz-zikrde husûmet-i red ve cevâba vekîlolup nehc-i şer‘î üzere vekâleti sâbite olan el-Hâc Mustafa b. Ali mahzarında üzerine da‘vâ ve takrîr-i kelâm edip müteveffâ-yı mezbûr zimmetinde cihet-i deyn-i şer‘îden dört yüz altmış iki kıt‘a esedî guruş hakkım olup kableˈl-edâ vefât etmekle hâlâ tereke-i müteveffâ-yı mezbûrdan da‘vâsına mutâbık beyyine taleb olundukda udûl-ı Müslimînˈden olup bâlâda zikr-i mürûr sebk eden odalar sükkânından el-Hâc Arslan b. Ömer ve Mehmed b. Taceddin nâm kimesneler meclis-i şer‘a hâzırân olup isreˈl-istişhâdiˈş-şer‘î fiˈl-vâki‘ müdde‘î-i mezbûr el-Hâc Dilaverˈin müteveffâ-yı mezkûre Hasan b. Abdurrahman zimmetinde cihet-i deyn-i şer‘îden dört yüz altmış iki kıt‘a esedî hakkı vardır deyü bu husûsa şahidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâyitiˈl-kabûl şehâdetleri makbûle oldukdan sonra müdde‘î-i mezbûr meblağ-ı mezbûr müteveffâ-yı mezbûrun hayatında asâleten ve vekâleten küllen ve ba‘zan turûk-ı şer‘iyeden bir tarîk ile ahz u istifâ veyâhûd zimmetini ibrâ eylemediğine halfü billâhiˈl-aliyyüˈl-a‘lâ etmeğin mûcebiyle ba‘deˈl-hükm meblağ-ı mezbûrun tereke-i müteveffâ-yı mezbûrdan edâsına vekîl-i mezbûr el-Hâc Mustafaˈya tenbîh birle mâ vaka‘a biˈt-taleb ketb olundu.<br><br>Fiˈl-yevmiˈl-hâmis-i aşer min-şehri Şevval li-sene erba‘a ve semânîn ve elf.<br><br>Şuhûdüˈl-hâl: Mehmed Çelebi b. Ali, Şehabeddin b. Kasım, Mehmed b. Mustafa, Hüseyin Çelebi, Ahmed b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b530"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o943"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>