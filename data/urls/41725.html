﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 244<br>Hüküm no: 195<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın menzil ve müştemilatını Fatıma bt. Ahmed’e satması</b><br><br>Mahmiye-i Edirne’de Sultân Selim kurbünde Hızır Ağa mahâllesi ahâlîsinden Ahmed Ağa b. Hamza nâm kimesne mahmiye-i İstanbul’da meclis-i şer‘de işbu bâ‘isetü’l-vesîka zevcesi Fâtıma bt. Ahmed nâm hatun tarafından husûs-ı âti’l-beyanı tasdîka vekîli olan el-Hâc Mehmed b. Şaban nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkımdan olup mahâlle-i mezbûrede vâki‘ bir tarafdan Haşimzâde Âişe Hatun mülkü ve bir tarafdan sâbıkā Gümrük emîni olan Hüseyin Ağa veresesi mülkleri ve bir tarafdan ba‘zan Dolabaşızâde ve ba‘zan Suyolcu el-Hâc Mustafa nâm kimesne mülkleri ve ba‘zan mahâlle-i mezbûre imamına meşrûta menzil ve bir tarafdan yine benim âhar mülküm olup hâriciye ta‘bîr olunur sâkin olduğum menzilim ve tarîk-i âm ile mahdûd iki bâb tahtânî oda ve bir matbâh ve bi’r-i mâ ve bahçe ve bir mikdâr arsa-i hâliyeyi müştemil dâhiliye ta‘bîr olunur mülk menzilimi tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcem müvekkile-i mezbûreye yüz elli guruşa bey‘ ve temlîk ol dahi ber-vech-i muharrer iştirâ ve temellük ve kabûl eyleyip semeni olan meblağ-ı mezbûr yüz elli guruşu yedinden ahz u kabz eyledim, ba‘de’l-yevm menzil-i mahdûd-ı mezkûrun dâhiliyesi zevcem müvekkile-i mezbûrenin mülk-i müşterâsıdır keyfe mâ teşâ ve tahtâr mutasarrıfe olsun dedikde ve mahâllinde zabt u tasarrufa mezbûreyi taslît eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-şehri Rebî‘i’l-evvel sene sitte aşere ve mi’e ve elf.<br><br>Şuhûdü’l-hâl: Veli Efendi el-kādı, Emin Mehmed Efendi el-kâtib, Ahmed Çelebi kâtib, el-Hâc Yusuf b. ( )</p>          <br><a title="Önceki sayfa" style="text-decoration:none" href="./ayrmetin.php?idno=41724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>