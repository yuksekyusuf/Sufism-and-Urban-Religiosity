﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 264<br>Hüküm no: 251<br>Orijinal metin no: [54a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boşandığı kocası Mehmed b. Ali’den mehr-i müeccelini alamadığını eden Ayşe bt. Ali’nin davasında haksız olduğu</b><br><br>Mahmiye-i İstanbul’da Atpazarı kurbünde Manisalı Çelebi Mahallesi’nde sâkine Âişe bt. Ali nâm hatun zâtı ba‘de’t-ta‘rîfi’ş-şer‘î meclis-i şer‘-i şerîf-i enverde zevc-i sâbıkı işbu bâ‘isü’l-kitâb Mehmed b. Ali nâm kimesne mahzarında üzerine da‘vâ ve takrîr-i kelâm edip mezbûr Mehmed zevcim olup târih-i kitâbdan yirmi ay mukaddem beni bâyinen tatlîk etmekle zimmetinde mütekarrir ve ma‘kūdun-aleyh olan dört bin akçe mehr-i müeccelim zimmetinde kalmağla mezbûr Mehmed’e suâl olunup meblağ-ı mezbûru bana edâ ve teslîme tenbîh olunması matlûbumdur dedikde gıbbe’s-suâl mezbûr Mehmed cevâbında fi’l-hakīka müdde‘iyye-i mezbûre sâbıkā zevcesi olup bâyinen tatlîk eylediğini ve zimmetinde ancak bin beş yüz akçe mehr-i müecceli olduğunu ikrâr ziyâdeyi ba‘de’l-inkâr meblağ-ı mezbûr bin beş yüz akçe ve nafaka-i iddet ve meûnet-i süknâsi’çün bi’t-terâzî ta‘yîn olunan iki yüz yetmiş akçe ki cem‘an bin yedi yüz yetmiş akçeyi müdde‘iyye-i mezbûreye târih-i merkūmda tamamen edâ ve teslîm etmişidim deyü def‘le mukābele edicek gıbbe’l-istintak ve’l-inkâr mezbûr Mehmed’den def‘-i mezkûruna mutâbık beyyine taleb olundukda udûl-i ahrâr-ı ricâl-i Müslimînden olup medîne-i Üsküdar mahallâtından Hasanağa Mahallesi ahâlîsinden Mehmed b. Mustafa ve Hüseyin Odabaşı b. İbrahim nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Mehmed işbu müdde‘iyye-i mezbûreyi târih-i mezbûrda bâyinen tatlîk eylediğinde bin beş yüz akçe mehr-i müecceli ile nafaka-i iddet ve meûnet-i süknâsı için ta‘yîn olunan iki yüz yetmiş akçe ki cem‘an bin yedi yüz yetmiş akçeyi müdde‘iyye-i mezbûreye bizim huzûrumuzda tamamen edâ ve teslîm eyledi biz bu husûsa bu vech üzere şâhidleriz şehâdet dahi ederiz deyü her bir edâ-yı şehâdet-i şer‘iyye eyledikde ba‘de’t-ta‘dîl ve’t-tezkiye şehâdetleri makbûle oldukdan sonra müdde‘iyye-i mezbûreden ziyâde müdde‘âsı olan iki bin beş yüz akçe için beyyine taleb olundukda ityân-ı [54b] beyyineden izhâr-ı acz ile istihlâf etmeğin mezbûr Mehmed’e yemîn teklîf olundukda ol dahi alâ-vefkı’l-mesûl yemîn bi’llâhi’l-aliyyi’l-a‘lâ etmeğin mûcebince müdde‘iyye-i mezbûre Âişe bilâ-beyyine bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fî 24 Cumâdelâhire sene [1]143.<br><br>Şuhûdü’l-hâl: Hüseyin Çavuş el-mübâşir, Kasım b. Mehmed, Kādızâde İbrahim Çelebi, Abdullah b. Mustafa, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5174"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5176"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o711"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>