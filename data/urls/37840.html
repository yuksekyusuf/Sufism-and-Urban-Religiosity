﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 73<br>Hüküm no: 35<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Musa Ağa’nın Belkıs Hatun Vakfı’na olan borcunun terekeden ödenmesi</b><br><br>Kezâlik akd-i meclis-i şer‘-i şerîf ettikde sâhibü’l-hayrât ve’l-hasenât Belkıs Hatun Vakfı’na bi’l-fi‘il mütevellî olan işbu bâ‘isü’l-kitâb mezbûr Hasan Ağa meclis-i ma‘kūd-ı mezkûrda mahâlle-i mezbûre ahâlîsinden olup vilâyet-i Rumeli’nde Kalos kasabasında misâfiren sâkin iken bundan akdem vefât eden Musa Ağa b. Ahmed’in sulbî sagīr oğlu Mehmed’in tesviye-i umûruna bâ-hüccet-i şer‘iyye vasiyy-i muhtârı olmağla terekesine bi’l-vesâye vaz‘-ı yed eden Osman Beşe b. Ahmed mahzarında bi’t-tevliye üzerine da‘vâ ve takrîr-i kelâm edip müteveffâ-yı mezbûr Musa Ağa b. Ahmed b. Abdurrahman hayâtında bundan mukaddem vakt-i mezbûra bi’l-fi‘il mütevellî olmağla fevtinden bir sene mukaddem vakf-ı mezbûrun mahlûlâtı esmânından müctemi‘a beş yüz guruşu mâl-ı vakf-ı mezbûrdan olmak üzere huzûrumuzda ahz u kabz ve masârıfına istihlâk edip hattâ müteveffâ-yı mezbûr târîh-i mezkûrda meblağ-ı merkūm ber-vech-i muharrer zimmetinde cânib-i vakf-ı mezbûra deyni olduğunu ikrâr ve işhâd edip kable’l-edâ fevt olmağla terekesinden taleb ederim, suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden olup Ekşi Karadut mahâllesinde sâkin Abdülkerim Ağa b. Abdülfettah ve Karabaş mahâllesinde sâkin Süleyman Çelebi b. Ali li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ-yı mezbûr Musa Ağa b. Ahmed b. Abdullah hayâtında vakf-ı mezbûra bi’l-fi‘il mütevellî olmağla fevtinden bir sene mukaddem vakf-ı mezbûrun mahlûlâtı esmânından müctemi‘a beş yüz guruşu mâl-ı vakf-ı mezbûrdan olmak üzere ahz u kabz ve masârıfına sarfla istihlâk edip zimmetinde cânib-i vakf-ı mezbûra ol kadar guruş deyni olduğunu huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın müdde‘î-i mezbûr Hasan Ağa müteveffâ-yı mezbûrun fevtinden sonra vakf-ı mezbûra mütevellî olmağla yemîn teveccüh etmemeğin mûcebiyle müteveffâ-yı mezbûrun hâl-i tevliyetinde ber-mûceb-i şart-ı vâkıf tabh-ı ta‘âm ve it‘âm-ı fukarâ eylediği yirmi yedi guruşu masrûfundan bâkī dört yüz yetmiş üç guruşu müdde‘î-i mezbûr Hasan Ağa’ya terekeden edâya ba‘de’l-hükm vâki‘ hâli ilâ âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>