﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 191<br>Hüküm no: 151<br>Orijinal metin no: [52a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Dedo’nun aralarındaki alacak verecek hususunda Kasapbaşı İstefan ile sulh olup birbirlerinin zimmetlerini ibra ettikleri</b><br><br>Kasab tâifesinden Dedo v. Hristo nâm zimmî meclis-i şer‘-i şerîf-i enverde hadâyik-i hâssada vâki‘ bostânîyân ocağı kasabbaşısı olan işbu hâmilü’r-rakīm İstefan v. Mişo nâm zimmî muvâcehesinde ser-bostânîyân ağa tarafından el-Hâc Ahmed Haseki hazır olduğu hâlde ikrâr ve takrîr-i kelâm edip mahmiye-i İstanbul’da Tahtakale sûkunda vâki‘ kasab dükkânında ben mesfûr İstefan’ın kanâdârı olmamla bi-şarti’r-rücû‘ emriyle bin yüz yetmiş dokuz senesi Cumâdelâhiresi gurresinden seksen dört senesi Zilka‘desi’nin on dördüncü gününe gelinceye değin ocağ-ı mezkûr ta‘yînâti’çün beher yevm âmâde ve müheyyâ edip tevzî‘ ve taksîm eylediğim lahm-ı ganem semeninden ve Ramazan-ı şerîf mu‘tâdesinden ve ecr-i misl ve ücret-i dükkân ve mesârif-i sâireden müctemi‘ mesfûr İstefan zimmetinde kırk dört bin beş yüz elli yedi buçuk guruş hakkım olup ceste ceste bana meblağ-ı mezkûrdan otuz dört bin guruş edâ ve teslîm edip zimmetinde on bin beş yüz elli yedi buçuk guruş hakkım bâkī kalmağla hâlâ taleb ederim deyü da‘vâ mesfûr İstefan cevâbında mârrü’z-zikr Zilka‘de gurresinde muhâsebemiz rü’yet ve ber-vech-i muharrer ta‘yînât için verdiği lahm-ı ganem semeni ve Ramazan-ı şerîf mesârif-i mu‘tâdesi ve ecr-i misl ve mesârif-i sâireden merkūm Dedo bi’t-tamam ve’l-kemâl istifâ-yı hak eylediği zâhir olduğundan mâ‘adâ benim müdde‘î-i merkūm zimmetinde bin guruş ziyâde hakkım olduğunu ikrâr ve i‘tirâf dahi edip husûs-ı mezbûra müte‘allika âmme-i da‘vâdan benim zimmetimi ibrâ etmişidin deyü eylediği def‘ini ben inkârımdan mâ‘adâ merkūm İstefan mârrü’z-zikr Zilka‘de’nin sekizinci günü meblağ-ı mezkûr on bin beş yüz elli yedi buçuk guruş cihet-i merkūmdan bana deyni olduğunu mahzar-ı şuhûdda ikrâr ve işhâd etmekle hâlâ taleb ederim deyü iddia eylediğimde ol dahi inkâr edip beynimizde münâza‘ât-ı kesîre cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden merkūm İstefan ile an-inkâr üç bin iki yüz elli guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh-ı mezkûr üç bin iki yüz elli guruşu merkūm İstefan tamamen bana def‘ u teslîm ben dahi ahz u kabz eylediğimden sonra mâ‘adâya ve ecr-i misl ve icâre-i dükkâna ve bi’l-cümle târih-i kitâba gelince beynimizde cereyân eden ahz u i‘tâ ve mu‘âmelât-ı şettâya müte‘allika âmme-i de‘âvî ve mutâlebât ve kâffe-i eymân ve muhâsamâtdan mesfûr İstefan’ın zimmetini ibrâ ve ıskāt eylediğimde ol dahi bana medfû‘u olan üç bin iki yüz elli guruşa ve müdde‘âsı olan bin guruşa ve sâire müte‘allika âmme-i da‘vâdan benim zimmetimi kezâlik ibrâ ve ıskāt edip ve herbirimiz ber-vech-i muharrer âharın ibrâsını kabûl eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-işrîn mine’l-Muharremi’l-harâm li-sene hamse ve semânîn ve mie ve elf.<br><br>Şuhûdu’l-hâl: Muhzırân Kethudâsı Mehmed Ağa b. Ahmed, Ali Çelebi b. Abdullah, İsmail Çelebi b. Ali, Osman Ağa b. Halil, Ali b. Ahmed, Terekecibaşı el-Hâc Halil Haseki, Kuşcubaşı Ali Efendi, Yazıcı İbrahim Efendi b. Mehmed, el-Hâc Hüseyin Haseki b. Mehmed Efendi, Küçük Yazıcı Halil Efendi, Başhaseki el-Hâc Hüseyin b. el-Hâc Mustafa, Başhaseki el-Hâc Hüseyin b. el-Hâc Mustafa, Bölükbaşı İbrahim, Kostaki v. Dozi, Aleksan v. Yanaki, Dimitri, İsterati, Yani v. Yori, Yorgi v. Mihal.</p>          <br><a title="Önceki sayfa" style="text-decoration:none" href="./ayrmetin.php?idno=30085"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30087"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>