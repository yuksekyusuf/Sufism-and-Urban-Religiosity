﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 202<br>Hüküm no: 179<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Petro v. Despot ile kardeşi Yorgi’nin uhdelerinde bulunan çörekçi gediği hisselerini sattıkları</b><br><br>Çörekçi mübâya‘ası<br><br>Âsitâne-i seniyye’de vâki‘ simitçi ve çörekçi tâifesinden Petro ve Yorgi veledey Despot nâm zimmîler meclis-i şer‘-i hatîrde tâife-i mersûmeden işbu bâ‘isü’s-sifr Isladi v. Nikola nâm zimmî muvâcehesinde her biri ikrâr-ı tâm ve takrîr-i kelâm edip mahmiye-i mezbûrede Lütfi Paşa Çarşısı’nda vâki‘ ma‘lûmü’l-hudûd bir bâb çörekçi dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla altmış sehmi Topçu Ahmed Usta’nın ve mâ‘adâ altmış sehmi akd-i âti’z-zikrin sudûruna değin bizim bâ-hüccet-i şer‘iye yedimizde iştirâken mülkümüz olmağla gedik-i mezkûrdan biz ber-minvâl-i muharrer mâlik olduğumuz altmış sehm hissemizi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ve müşterekimizin izniyle mersûm Isladi zimmîye bin altı yüz yetmiş beş guruşa bey‘ ü temlîk ve vech-i lâyıkı üzere teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr bin altı yüz yetmiş beş guruşu bize tamâmen def‘ ü teslîm ve ben [biz] dahi yedinden tamâmen ve kâmilen ahz u kabz etmemizle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm ile ibrâ ve iskāt eyledik ba‘de’l-yevm altmış sehm hissede bizim aslâ ve kat‘â alâka ve medhalimiz kalmayıp müşteri-i mersûm Isladi zimmînin mülk-i müşterâsı ve hakk-ı sırfı olmuşdur dediklerinde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 10 M sene 1247<br><br>Şuhûdü’l-hâl: Kethüdâ Mehmed Sadık Ağa, Sultanbayezidli Ahmed Usta, Hocapaşalı Hasan Usta, Muhzır Hüseyin Çelebi ve gayruhum.<br><br>Hasanpaşalı Yani zimmî, Koskalı Mihal zimmî.</p>          <br><a title="Önceki sayfa" style="text-decoration:none" href="./ayrmetin.php?idno=34356"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34358"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>