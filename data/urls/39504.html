﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 216<br>Hüküm no: 212<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Delvine sancağı beyi Mahmud Bey’in Nazar Çavuş b. Mehmed zimmetindeki alacaklarını tahsîl ettiği</b><br><br>Bundan akdem Rumeli’nde Delvine sancağı beyi olan fahrü’l-ümerâ’i’l-kirâm Mahmud Bey b. Ahmed Çavuş mahfil-i şer‘-i hatîrde bâ‘isü’l-kitâb zahrü’l-cüyûş Nazar Çavuş b. Mehmed mahzarında ikrâr-ı tâm ve takrîr-i kelâm edip bundan akdem ben livâ-i mezbûr beyi iken mezkûr Nazar Çavuş benim kapıkethüdâm olup benim mâlımdan keresteci Mehmed Ağa yedinden altmış iki bin akçe ve Teberrâyî Ahmed Çavuş’un adamlarından Mehmed Ağa yedinden kırk bin akçe ve birâderim işbu hâzır fi’l-meclis Ömer Bey yedinden yirmi beş bin akçe ve benim yedimden elli beş bin akçe cem‘an yüz seksen iki bin akçemi alıp kabz etmiş idi. El-hâletü hâzihî mezbûr Nazar Çavuş’un Musa nâm Yahudi’den seksen bin akçe ve Hacı Pîrî Çavuş nâm kimesne zimmetinde yetmiş bin akçe cem‘an yüz elli bin akçe hakkı olup meblâğ-ı mezbûru mezkûrândan taleb ve da‘vâya ve deyn-i mezbûr içün ahz u kabza beni vekîl edip ben dahi mezbûrândan tahsîl ve kabza ta‘ahhüd edip ve otuz bin akçesini dahi benim iznim ile berât ihrâcına ve ba‘zı masârıf-ı lâzımeye sarf etmiş olup zikr olunan yüz seksen iki bin akçeden mezbûr Nazar Çavuş yedinde bir akçe hakkım kalmamışdır dedikde mukırr-ı mezbûru ikrâr-ı meşrûhunda mezbûr Nazar Çavuş dahi bi’l-müvâcehe tasdîk edicek mâ-vaka‘a bi’t-taleb ketb olundu.<br><br>Hurrire fî-evâʼili Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Es-sâbikûn.</p>          <br><a title="Önceki sayfa" style="text-decoration:none" href="./ayrmetin.php?idno=39503"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39505"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>