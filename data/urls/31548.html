﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 181<br>Hüküm no: 140<br>Orijinal metin no: [18a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çubukçu esnafı kethudası Halil Ağa’nın esnafta olan alacağını tecil ve taksitlendirmesi</b><br><br>Çubukçu mâddesi<br><br>Ma‘rûz<br><br>İstanbul’da çubukçu esnâfının kethudâları Halil Ağa meclis-i şer‘-i münîrde esnâf-ı mezbûre yiğitbaşısı Mehmed Tâhir ve yazıcısı Osman ve müsinn ü ihtiyârlarından el-Hâc Hüseyin ve el-Hâc Hasan ve es-Seyyid Mehmed Ali ve Aksaraylı Mehmed Emin ile Yahûd ustalarından Yako ve Yanto ve Mişon ve Küçük Mişon ve Binhal? hâzır oldukları hâlde ashâb-ı arzuhâl esnâf-ı mezbûreden ve Kıbtiyân tâifesinden Şahbazoğlu Hasan ve Kuşçuoğlu Hüseyin ve Edirneli Salih ve Veli dâmâdı Hüseyin ve Çolak İsmail ve Büyük Arnavud Mustafa ve Küçük Arnavud Mustafa ve sâir mazbûtü’l-esâmî Kıbtîler muvâcehelerinde târih-i i‘lâmdan bir sene mukaddem işbu hâzır bi’l-meclis Bağdâdî el-Hâc Mehmed Ağa’dan iştirâ ve kabz eylediğim ma‘lûmü’l-aded kiraz çubuklarımı tâife-i mezbûre her biri âharın zimmetine lâzım gelen meblağa bi’l-emr ve’l-kabûl kefîl ve zâmin olmak üzere yedimden ale’l-iştirâki’s-seviyy iştirâ ve kabz eyledikleri aded ve fiyâtı beynimizde ma‘lûm kiraz çubukları semenlerinden müctemi‘ zimmetlerinde bana bâkī beş bin dokuz yüz kırk sekiz guruş deynleri olmağla meblağ-ı bâkī-i merkūm beş bin dokuz yüz kırk sekiz guruşu tâife-i mezbûrûn hâlen ve def‘aten bana edâya iktidârları olmayıp ber-vech-i âtî te’cil ve taksîte tâlib olmalarıyla ben dahi meblağ-ı bâkī-i merkūm beş bin dokuz yüz kırk sekiz guruşu işbu târih-i i‘lâmdan her beş ay tamamında bin dokuz yüz seksen ikişer guruş beşer akçesini verip ol-vechile târih-i mezkûrdan on beş ay tamamına dek mecmû‘unu bana edâ ve teslîm etmek üzere [18b] tâife-i mezbûreyi tecîl ve taksît eyledim dedikde, tâife-i mezbûre dahi deyn-i mezkûru ikrâr ve ecel-i merkūmu kabûl ve meblağ-ı bâkī-i merkūm beş bin dokuz yüz kırk sekiz guruşu ber-minvâl-i muharrer müddet-i mezkûre tamamında müeccelen ve muksitan kethudâ-yı merkūm Halil Ağa’ya edâ ve teslîme tâife-i mezbûreden her biri ba‘de’t-ta‘ahhüd tâife-i mezbûre dahi meclis-i şer‘de zikr olunan çubukların tağrîr ve gabnine ve noksân ahzlarına müte‘allika da‘vâdan kethudâ-yı merkūm Halil Ağa’nın ve gerek merkūmân Osman ve Mehmed Tâhir ile hâzır-ı mezbûr Bağdâdî el-Hâc Mehmed Ağa’dan her birinin zimmetini ibrâ-yı âm ile her biri ibrâ ve iskāt eylediklerinde onlar dahi ibrâ-yı mezkûru kabûl edip kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 20 min-Zilka‘de sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31547"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31549"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>