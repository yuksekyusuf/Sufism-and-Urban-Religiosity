﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 466<br>Hüküm no: 572<br>Orijinal metin no: [105b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Çelebi’nin alacak iddiasında anlaşma sağlanması</b><br><br>Nakkaş tâifesinden Yusuf Çelebi b. Musli meclis-i şer‘-i şerîf-i enverde Tire cemâ‘atinden olup Cibali kapısı hâricinde Seferikoz mahallesi ahâlîsinden işbu râfi‘ü’s-sifr Kalaf v. ( ) nâm Yahûdi muvâcehesinde ikrâr ve takrîr-i kelâm edip târîh-i kitâbdan bir sene mukaddem yirmi vakiye tutkal ve yirmi vakiye sülüğen ve on vakiye Frengî sülüğen ve beş vakiye isfidaç ve iki vakiye zencefre ve üç vakiye lâciverd ve bir vakiye zırnıh ve buçuk vakiye çivid ve sekiz vakiye neft yağı ve on vakiye altın sarısı ve yirmi vakiye sarı lök boya ve elli dirhem kırmız ve bir vakiye çoğan ve iki vakiye çenkâr ve yirmi vakiye çam sakızımı mezbûr Kalaf’a îdâ‘ ve teslîm, mezbûr Kalaf dahi istîdâ‘ ve kabz edip ba‘dehû eşyâ-i mezbûreyi mezbûr Kalaf’dan taleb etdiğimde mezbûr Kalaf bi’l-külliye inkâr edip ben dahi müdde‘âmı isbât sadedinde olmağla beynimizde nizâ‘-ı küllî vukū‘undan sonra muslihûn tavassut edip mezbûr Kalaf ile beynimizde iki bin dört yüz kırk akçe üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr iki bin dört yüz akçeyi mezbûr Kalaf’dan tamâmen ahz u kabz edip husûs-ı mezbûra müte‘allıka âmme-i de‘âvîden mezbûr Kalaf’ın zimmetini ibrâ-i âmm-ı katı‘u’n-nizâ‘ ile ibrâ ve iskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 7 min-şehri Ramazani’l-mübârek sene 1081.<br><br>Şuhûdü’l-hâl: Mustafa Çelebi b. Ahmed, fahrü’l-eşbâh Mehmed Ağa Ser-muhzırân, Mehmed Ağa b. Abdullah, Abdi Çelebi b. Hasan, Mehmed Efendi el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=2889"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2891"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b466"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>