﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 237<br>Hüküm no: 264<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’a kefaletten dolayı olan borcunu ödemesi hususunda Ramazan Çavuş’a tenbihte bulunulması</b><br><br>Ma‘rûz,<br><br>Sâhibe-i arzuhâl Hadice Hanım bt. Abdullah b. Abdurrahman tarafından husûs-ı âti’l-beyânda vekîl olduğu zâtını ârifân Bostanî İbrahim b. Abdullah ve Ali b. Hüseyin şehâdetleriyle sâbit olan Fâtıma bt. Mehmed nâm hatun mahfil-i şer‘iyyâtda derûn-ı arzuhâlde mezkûrü’l-ism el-Hâc Ramazan Çavuş b. Ali muvâcehesinde işbu bin yüz yetmiş bir senesi Cumâdelâhire’nin on ikinci günü târîhiyle müverrah işbu bir kıt‘a i‘lâm-ı şer‘î mantûkunca müvekkilem mezbûre Hadice Hanım’ın gāib ani’l-meclis Hâssa helvacılarından Mustafa b. Ali b. Abdullah zimmetinde cihet-i havâle-i sahîha-i şer‘iyyeden alacağı olan üç yüz guruşdan bâkī iki yüz yetmiş yedi guruşun edâsına mezbûr el-Hâc Ramazan Çavuş Ağa bi’l-emr ve’l-kabûl kefâlet-i sahîha-i şer‘iyye ile kefîl ve zâmin olmağla meblağ-ı bâkī-i mezbûru el-Hâc Ramazan Çavuş Ağa’dan ber-vech-i muharrer kefâletine binâen taleb ederim deyü da‘vâ etdikde mezbûr el-Hâc Ramazan Çavuş dahi cevâbında fi’l-hakīka meblağ-ı bâkī-i mezbûrun edâsına kefîl ve zâmin olduğunu ikrâr ü i‘tirâf etmeğin alâ-mûcibi i‘tirâfihî meblağ-ı bâkī-i mezbûr iki yüz yetmiş yedi guruşu bi-hükmi’l-kefâle müvekkile-i mezbûreye edâ ve teslîme mezbûr el-Hâc Ramazan Çavuş’a tenbîh olunduğu huzûr-ı âlîlerine i‘lâm olundu.<br><br>Fî 28 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>