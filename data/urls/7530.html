﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 385<br>Hüküm no: 490<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zâim Süleyman Ağa b. Osman’ın, Teke sancağında tasarrufunda olan köyleri iltizama verdiği Osman b. İbrahim’de iltizam bedelinden alacak talebiyle açtığı davada sulh olduğu</b><br><br>Ma‘rûz<br><br>Zu‘amâdan sahib-i arzuhâl es-Seyyid Süleyman Ağa b. es-Seyyid Osman Mahkeme-i Bâb’da meclis-i şer‘de derûn-ı arzuhâlde mezkûr el-Hâc Osman b. el-Hâc İbrahim mahzarında vilâyet-i Anadolu’da Teke sancağında Sarnıc ve gayriden mutasarrıf olduğum ze‘âmetim karyelerinden bin yüz altmış iki senesi Mart’ı ibtidâsından sene-i mezbûre Şubat’ına değin hâsıl olan a‘şâr-ı şer‘iye ve rüsûm-ı örfiyesini mezbûr el-Hâc Osman’a iki yüz guruşa ilzâm ol dahi ber-vech-i muharrer ba‘de’l-iltizâm bedel-i iltizâm olan meblağ-ı mezbûrun yüz altmış guruşunu mezbûr el-Hâc Osman yedinden ahz u kabz edip kırk guruşu bâkī kalmağla meblağ-ı bâkī-i mezbûru mezbûr el-Hâc Osman’dan taleb ve da‘vâ sadedinde olduğumda mezbûr el-Hâc Osman dahi bedel-i iltizâm olan meblağ-ı mezbûr iki yüz guruşun yüz yedi guruşunu kendim ve doksan üç guruşunu işbu hazır bi’l-meclis Molla Abdullah yediyle tamamen teslîm eyledim deyü ba‘de’d-def‘ ve’l-münâza‘a bâ-vesâtet-i muslihîn mezbûr el-Hâc Osman ile da‘vâ-yı mezkûremden beş buçuk guruş bedel-i makbûza sulh olup husûs-ı mezkûra müte‘allika âmme-i da‘vâdan mezbûr el-Hâc Osman ile mezbûr Molla Abdullah’ın zimmetlerini ibrâ ve ıskāt eyledim deyü olan ikrârını mezbûrân el-Hâc Osman ve Molla Abdullah dahi tasdîk eyledikleri huzûr-ı âlîlerine i‘lâm olundu.<br><br>Fî 21 Zilhicce sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>