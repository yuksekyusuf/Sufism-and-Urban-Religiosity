﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 99<br>Hüküm no: 64<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalyoncu Mehmed Beşe’nin kölesinin hür olduğunu ispat etmesi</b><br><br>Rıkk-ı sâbıkını mu‘terif olmağla ber-vech-i âtî da‘vâya kıbel-i şer‘den me’zûn zenciyyü’l-asl bâ‘isü hâze’l-kitâb Muhammed b. Ahmed nâm Arab gulâm meclis-i şer‘-i şerîf-i enverde rık olmak üzere kendiye vâzı‘u’l-yed olan Kapudan es-Seyyid Mustafa neferâtından Kalyoncu Mehmed Beşe b. Ebûbekir mahzarında üzerine da‘vâ ve takrîr-i kelâm edip ben medîne-i Cezâyir ahâlîsinden Circe kasabasında vâki‘ Darbü’l-ayn mahallesinde sâkin hürrü’l-asl Ahmed’in firâşından ve zevce-i menkûhası hürretü’l-asl Terkiyye bt. Alisi nâm hatundan mütevellid hürrü’l-asl iken kat‘a bana ve ebeveynime rık târî olmuş değil iken mezbûr Kalyoncu Mehmed Beşe rık olmak üzere bi-gayr-ı hakkın bana vaz‘-ı yed etmekle suâl olunup yed-i mubtılesi benden def‘ ve sebîlim tahliye olunmak matlûbumdur dedikde gıbbe’s-suâl mezbûr Kalyonco Mehmed Beşe cevâbında müdde‘î-yi mezbûru târih-i kitâbdan dokuz ay mukaddem Mısrî Sarrâc Seydi Mehmed’den yirmi altı zencîrli altına rık olmak üzere iştirâ ve kabz etmişidim deyü ber-vech-i muharrer vaz‘-ı yedini ikrâr ve mâ‘adâyı inkâr edicek müdde‘î-yi mezbûrdan müdde‘âsını mübeyyine beyyine taleb olundukda udûl-i Müslimînden fi’l-asl mârrü’z-zikr Darbü’l-ayn mahallesi ahâlîsinden olup mahmiye-i İstanbul’da Hoca Paşa mahallesinde sâkin el-Hâc Musa b. Selim ve Şadırvan ahırında sâkin Ebûbekir b. Muhammed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘î-yi mezbûr Muhammed medîne-i Cezâyir a‘mâlinden Circe kasabasında vâki‘ Darbü’l-ayn mahallesinde sâkin hürrü’l-asl Ahmed b. Hasan’ın firâşından hâsıl ve zevce-i menkûhası hürretü’l-asl Terkiyye bt. Alisi nâm hatundan mütevellid hür olup kat‘a ebeveynine rık târî olmuş değildir biz bu husûsa bu vech üzere şâhidleriz şehâdet ederiz deyü her biri edâ-i şehâdet-i şer‘iye ettikde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm gulâm-ı mezbûrun sebîli tahliye olunup mâ-vaka‘a bi’t-taleb ketb olundu.<br><br>Fî 16 min-Şevval sene 1143<br><br>Şuhûdü’l-hâl: Ahmed b. Ali, Hacı Ahmed b. Mustafa, Mehmed b. Abdullah, Molla İbrahim b. Mustafa, Du‘âcı Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=5817"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5819"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>