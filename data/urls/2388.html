﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 112<br>Hüküm no: 70<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazancı esnafı para vakfı mütevelliliğine İbrahim b. Musa’nın tayin olunması</b><br><br>Hüccet, hasbî mütevellî<br><br>Kazgancı tâifesinden ba‘zı kimesnelerin gallesi mahmiye-i İstanbul’da olan tâife-i mezbûrenin orduları ve müflisen vefât edenlerinin techîz ve tekfîni ve fukarâsından olup sıla-i rahm murâd edenlerin harcırâhları mühimmâtı için mevkūfe olan sekiz yüz yetmiş yedi buçuk riyâlî guruşun mütevellîsi olan Hâfız Ali Çelebi nâm kimesne vefât edip tevliyet-i mezbûre mahlûle ve tâife-i mezbûreden işbu sâhibü’l-kitâb el-Hâc İbrahim b. Musa nâm kimesne salih ve dindâr ve mütedeyyin ve perhizkâr olup tevliyet-i mezbûre uhdesinden gelmeğe kādir olduğu tâife-i mezkûrenin kethüdâları Ramazan bt. Mehmed ve yiğitbaşıları Mahmud b. Murtaza ve ihtiyârlarından el-Hâc Osman b. Sefer ve el-Hâc Ahmed b. Abdulkadir ve Mehmed Beşe b. Ömer nâm kimesneler ihbârlarıyla müte‘ayyin oldukdan sonra hâkim-i muvakkı‘-ı sadr-ı kitâb tûbâ lehû ve hüsnü-meâb hazretleri dahi mezbûr el-Hâc İbrahim vazîfe-i mu‘ayyenesiyle vakf-ı mezbûra mütevellî nasb u ta‘yîn eyledikde ol dahi tevliyet-i mezbûreyi kabûl ve merâsimini kemâ-yenbağī edâya ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Cumâdelûlâ li-sene ihdâ ve semânîn ve elf.<br><br>Şuhûdü’l-hâl: Üstâd Mehmed b. Abdulkadir, Mustafa Çelebi b. Musa, ve Ali Bey b. Mehmed Ağa ve İbrahim Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=2387"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2389"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>