﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 161<br>Hüküm no: 105<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraylı Fâtıma Kadın’ın, Yeniköy’de bir kısmına malik olduğu çörekçi fırının arkasındaki bahçeyi ifraz talebi ve talebin reddi</b><br><br>Yeniköy’de çörekçi fırını keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu mahâllinde keşf ve mu‘âyene ve ber-nehc-i şer‘î istimâ‘ için savb-ı şer‘-i enverden me’zûnen mürsel Kâtib es-Seyyid Salih Afîf Efendi dâ‘îleri diğer arzuhâl bâlâsına sâdır olan emr-i âlî-şânla bi’l-ma‘iye rü’yete me’mûrlar hâlâ Galata Kādısı Âşir Efendi-zâde fazîletlü Mehmed Tâceddin Efendi tarafından mürsel Kâtib es-Seyyid Mehmed Râşid Efendi ve nezâret-i hazret-i şeyhülislâm-ı sellemehü’s-selâmîde âsûde evkāf müfettişi müderrisîn-i kirâm-ı zevi’l-ihtirâmdan Meşreb Efendi hafîdi fazîletlü Mehmed Ârif Efendi tarafından mürsel Kâtib es-Seyyid Mustafa Efendi ve hâssa mi‘mârı hulefâsından İsmail Kemâlî ve Mehmed Necib Halîfeler ile mahrûse-i Galata’ya muzâfe İstinye nâhiyesine tâbi‘ Yeniköy’de mahkeme karşısında köşede vâki‘ zikri âtî münâza‘un-fîh olan çörekçi fırınına varıp huzûr-ı Müslimînde akd-i meclis-i şer‘-i âlî ettiklerinde sahibe-i arzuhâl Saraylı Fatma Kadın bt. Abdullah’ın zevci tarafından husûs-ı âtîde vekîl olduğu zâtını ârifân Süleyman Ağa b. Ahmed ve Hasan Ağa b. Ahmed nâm kimesneler şehâdetleriyle sâbit olan hâssa hasekilerinden Ahıskavî Ahmed Ağa b. Mehmed meclis-i ma‘kūd-ı mezkûrda Kayyım Molla Mehmed b. Hüseyin nâm kimesne muvâcehesinde nezâret-i hazret-i müşârün-ileyhde âsûde evkāfdan ashâb-ı hayrâtdan Yoklamacı Mustafa Efendi Vakfı’nın kāimmakām-ı mütevellîsi Mehmed Emin Ağa ile fırın-ı mezkûr derûnunda mevcûde Başmuhâsebe’de mu‘teber gedik ta‘bîr olunur âlât-ı lâzıme-i ma‘lûmenin mâliki Osman b. Süleyman nâm kimesneler hazır oldukları hâlde işbu derûnunda akd-i meclis-i şer‘-i âlî olunan bir bâb çörekçi fırınının nısf-ı şâyi‘i zevcem müvekkile-i mezbûrenin mülkü ve nısf-ı âharı dahi şâyi‘an mûmâ-ileyh Mustafa Efendi’nin vakf-ı müsecceli olarak mezbûr Molla Mehmed’in bâ-temessük-i mütevellî bi’l-icâreteyn tasarrufunda olmağla her ne kadar mütevellî ve mutasarrıf ve müste’cir-i merkūmûnun rızâları yoğise de mücerred fırın-ı mezkûr verâsında kâin müvekkilem mezbûrenin âhar vakıfdan tasarrufunda olan yalının selâmlık bağçesi tarafından nısfı müvekkilem mezbûrenin hisse-i memlûkesi’çün ve nısf-ı âharı dahi vakıf için cebren ifrâz ve taksîm olunmak bi’l-vekâle matlûbumdur dedikde evvelâ fırın-ı mezkûrda her birinin hissesi kısmet muhtemel olmayan şüyû‘ ile şâyi‘a olduğundan nasîbleriyle intifâ‘ maksûd-ı bâkī ve mümkün olur mertebe kābil-i kısmet olmayıp tarafeyne zararı müştemil ve her vechile taksîmi vakf-ı şerîfe muzır olacağı zâhir ve mi‘mârân-ı mezbûrân ve sâir bî-garaz ehl-i vakf [vukūf] ihbârlarıyla mütehakkık olduğuna binâen mütevellî ve mutasarrıf ve müste’cir-i merkūmûn kısmete râzı olmadıklarını mevlânâ-yı mûmâ-ileyhim mahâllinde ketb ü tahrîr ve ma‘an meb‘ûs ümenâ-i şer‘le bi’t-terâzî dâ‘îhânelerinde ma‘kūd meclis-i şer‘-i şerîfe gelip tarafeyn ve vâkıf-ı mûmâ-ileyh Mustafa Efendi tarafından vekîl-i mürseli Mehmed Efendi hazır oldukları hâlde tasdîklerine mukārin alâ-vukū‘ihî inhâ ve takrîr etmeleriyle bu sûretde ber-muktezâ-yı şerî‘at-i garrâ taksîmi vakfa muzır olup kābil-i kısmet dahi değil iken cebren taksîme kādir olmadığı vekîl-i mezbûra tefhîm olunduğu İstanbul Mahkemesi’nden huzûr.<br><br>Fî 26 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33531"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33533"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>