﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 323<br>Hüküm no: 263<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un vârislerine taksim edilen terekesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Takyecibaşı Mahallesiʼnde sâkine iken bundan akdem vefât eden Fâtıma Hatun bt. Derviş Ahmed’in verâseti zevc-i metrûku Osman Çelebi b. Mehmed ile sadriye sagīre kızı Hanife’ye ve babası mezbûr Derviş Ahmed b. Mehmed’e münhasıra olduğu şer‘an zâhir ve müteʻayyen oldukdan sonra sagīre-i mezbûrenin babası ve tesviye-i umûruna kıbel-i şer‘den bâ-hüccet-i şer‘iyye mansûb vasîsi olan mezbûr Osman Çelebi ile merkūm Derviş Ahmed taleb ve ma‘rifetleriyle tahrîr ve takvîm ve taksîm olunan tereke-i müteveffât-ı mezbûredir ki ber-vech-i âtî zikr olunur.<br><br>Fi’l-yevmi’s-sâlis min-Rebîʻülâhir li-sene tisʻa ve hamsîn ve mi’e ve elf, 1159.<br><br>Çatma yasdık, 8 1.920 akçe Beledî döşek, 1 360 akçe Minder, 6 2.000 akçe Orta keçesi 1 ma‘a yan 3 1.500 akçe Müsta‘mel seccâde 1 ma‘a kapı perdesi 1 600 akçe Sagīr baş yasdığı, 2 120 akçe Köhne yemenî yorgan 4 ma‘a sandal 1 1.600 akçe Def‘a köhne kapı perdesi, 1 90 akçe Def‘a köhne kadife yasdık, 7 1.200 akçe Sahan, 13 1.200 akçe Kapak, 3 90 akçe Lengerî, 5 500 akçe Kahve lengerî, 3 90 akçe Hamam tası 1 ma‘a kahve tepsisi 1 120 akçe Hoşab tası 1 ma‘a su tası 1 120 akçe Sagīr sini, 1 240 akçe Def‘a sini, 1 360 akçe Leğen ma‘a ibrik 500 akçe Kahve ibriği, 1 15 akçe Şamʻdân, 2 30 akçe Güğüm, 1 300 akçe Tâbe, 1 150 akçe Kebîr tencere bâ-kapak, 3 1.000 akçe Kebîr şamʻdân, 1 60 akçe Mâî bilek ma‘a köhne makʻad 120 akçe Tekne ve naʻlin ve hırdavât-ı menzil 300 akçe<br><br>[68b] Cem‘an yekûn: 14.585. Yalnız on dört bin beş yüz seksen beş akçedir.<br><br>Minhâ el-ihrâcât:<br><br>Resm-i âdî 363 akçe Kalemiye-i kâtib 90 akçe Çukadâriye 60 akçe İhzâriye 45 akçe Harc-ı hüccet-i vesâyet 180 akçe Muhamminiye-i eşyâ 120 akçe Düyûn-ı müteferrika ve sâir mesârif-i lâzıme 306 akçe Kaydiye 24 akçe<br><br>Cem‘an yekûnü’l-mesârif: 1.068 akçe.<br><br>Sahhe’l-bâkī li’t-taksîm beyne’l-verese: 13.517 akçe.<br><br>Hissetü’z-zevci’l-mezbûr Osman 3.379 akçe Hissetü’l-binti’l-mezbûr 6.758 akçe Hissetü’l-ibni’l-mezbûr Derviş Ahmed 3.380 akçe<br><br>Sagīre-i mezbûrenin babası ve velîsi zevci mezbûr Osman Çelebi ve kezâlik sagīre-i mezbûrenin min-kıbeli’l-üm ceddi merkūm Derviş Ahmed ber-mûceb-i defter-i kassâm hisse-i irsiyyeleri olan meblağ-ı mezbûru herbiri sagīre-i mezbûreye hibe ve temlîk, mezbûr Osman dahi meclis-i hibede sagīre-i mezbûre için bi’l-velâye ve bi’l-vesâye ittihâb ve kabûl eylediği işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=16876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>