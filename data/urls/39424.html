﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 153<br>Hüküm no: 132<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâbık İstanbul kadısı Mehmed Efendi’ye âid olan ve husûmete sebep olan menzilin Ahmed Bey tarafından satın alındığı</b><br><br>Dergâh-ı âlî -dâme mahfûfen bi’l-me‘âlî- müteferrikalarından bâ‘isü’l-kitâb Cafer Ağa b. İbrahim mahfil-i kazâda mahmiye-i Belgrad sükkânından Ahmed Bey b. Mehmed el-cündî mahzarında takrîr-i kelâm edip mahmiye-i mezbûrede Pazarbaşı mahallesinde vâkı‘ lede’l-ahâlî ve’l-cîrân ma‘lûmü’l-hudûd olup sâbıkā İstanbul kādısı olan fahrü’l-ulemâʼil-kirâm Mehmed Efendi hazretlerinden iştirâ olunan menzil husûsunda mezbûr ile da‘vâ ve husûmetim vardır menzil-i mersûmda alâkası var mıdır suâl olunup takrîr[i] tahrîr olunmak matlûbumdur dedikde merkūm Ahmed Bey dahi istintâk olundukda menzil-i mezbûr mukaddemâ sulbî oğlum Mehmed nâm kimesne içün merkūmun malıyla müşârun-ileyh Mehmed Efendi’den bi’l-vekâle iki bin guruşa iştirâ ediverdim hâlâ menzil-i mezbûr oğlum mezkûr Mehmed’in mülküdür benim alâkam yokdur dedikde sûret-i hâl hıfz-ı makāl içün gıbbe’t-taleb ve’s-suâl ketb olundu.<br><br>Hurrire fî-evâʼili şehri Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Ahmed Bey b. Abdullah el-cündî, Ahmed Halîfe tabbâh-ı hâssa, Hüseyin Çavuş b. Mehmed, Receb b. Bayram, el-Hâc Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=39423"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39425"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>