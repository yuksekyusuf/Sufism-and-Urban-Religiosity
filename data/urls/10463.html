﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 238<br>Hüküm no: 301<br>Orijinal metin no: [87a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Sarı Ali Kapudan’ın oğulları Mehmed ve Halil’in Efrenç asıllı köleleri Mihal v. Kostantin’i Nikola v. Kalamora, Françesko v. Yorgi ve Yani v. Yorani’ye 500 kuruşa sattıkları</b><br><br>Mahrûse-i Galata’ya tâbi‘ kasaba-i Beşiktaş’da Sinan Paşa-yı Cedîd mahallesinde vâki‘ Hasan Paşa Zindânı’nda sâkin Nikola v. Kalamora ve Françesko v. Yorgi ve Yani v. Yorani nâm zimmîler meclis-i şer‘de mahalle-i merkūmede sâkin iken bundan akdem müteveffâ olan Sarı Ali Kapudan’ın sulbî sagīr oğulları Mehmed ve Halil’in tesviye-i umûrlarına kıbel-i şer‘den mansûbe vasîleri olan vâlideleri Belkıs Hatun bt. Abdullah tarafından ikrâr-ı âti’l-beyânı tasdîka vekîl olup mezbûreyi ma‘rifet-i şer‘iyye ile ârifân olan Ali Efendi ve Ramazan Reis şehâdetleri ile şer‘an vekâleti sâbite olan zevci Ali Kapudan b. Ahmed mahzarında herbiri ikrâr edüp sagīrân-ı mezbûrânın babaları müteveffâ-yı mezbûrdan bi’l-irsi’ş-şer‘î intikāl eden işbu uzun boylu açık kaşlı koyun elâ gözlü sol kulağı yanında eser-i cerhi olup Efrenciyyü’l-asl Mihal v. Kostantin nâm abd-i memlûklerini vasiyye-i merkūme Belkıs Hatun tâmmü’l-vezn beş yüz kıt‘a riyâlî kebîr guruşa bize bey‘ ve teslîm edüp biz dahi vech-i muharrer üzere iştirâ ve tesellüm eylediğimiz ecilden semeni olan meblalağ-ı merkūm beş yüz guruş elân vasiyye-i merkūmeye zimmetimizde lâzımü’l-edâ ve vâcibü’l-kazâ deynimizdir dediklerinde gıbbe’t-tasdîki’ş-şer‘î vicâhen mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Zilhicceti’ş-şerîfe li-seneti’l-mezbûre.<br><br>Şühûdü’l-hâl: Şaban b. Abdullah, Hasan Beşe b. Abdullah, Abdülkerîm Çelebi b. Ali el-imâm, Enver Efendi b. İslam, es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=10462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o294"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>