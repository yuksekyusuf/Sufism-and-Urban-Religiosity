﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 332<br>Hüküm no: 302<br>Orijinal metin no: [92a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Beşe b. Mehmed’in evini Şaban Beşe b. Mustafa’ya vefâ yoluyla sattığı</b><br><br>Havâss-ı Refî‘a kazâsına tâbi‘ Terkos nâhiyesinde Kağıdhâne nâm karye sükkânından Ömer Beşe b. Mehmed nâm kimesne meclis-i şer‘-i hatîrde mahmiye-i İstanbul hısnı ebvâbından Edirnekapısı dâhilinde Hadîce Sultân Mahallesi’nde sâkin işbu râfi‘u’l-kitâb Şa‘ban Beşe b. Mustafa mahzarında ikrâr ve takrîr-i kelâm edip silk-i mülkümde münselik olup karye-i mezbûrede vâki‘ bir tarafdan Tahta Kādı Hamamı ve bir tarafdan Musâhib Paşa bahçesi ve bir tarafdan âhar mülküm ve bir tarafdan tarîk-ı âm ile mahdûd iki bâb tahtânî oda ve bir çardak ve dört ahır ve bi’r-i mâ ve cüneyneyi müştemil mülk menzilimi mezbûr Şa‘ban Beşe’ye üç yüz seksen altı esedî guruş ve on beş akçeye târih-i kitâbdan yüz seksen bir gün tamamına dek bey‘ bi’l-vefâ tarîkı üzre bey‘ ve teslîm edip ol dahi ber-vech-i muharrer iştirâ ve kabûl ve tesellüm eylediğinden sonra semeni olan meblağ-ı mezbûr üç yüz seksen altı guruş ile on beş akçeyi mezbûr Şa‘ban Beşe yedinden tamamen ahz ü kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-işrîn min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Ali Dede b. Mustafa, el-Hâc Ramazan b. Şa‘ban, Süleyman Beşe b. Mehmed, Attar Muslı b. ( ), Berber Halil b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>