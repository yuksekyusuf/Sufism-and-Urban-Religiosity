﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 161<br>Hüküm no: 137<br>Orijinal metin no: [27b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akıl sağlığını kaybetmiş olan Kurukahveci Mehmed Sadık Ağa’ya Şeyh Mehmed Raşid Efendi’nin vasi tayin olunması</b><br><br>Müftü Hamamlı Osman Çavuş kaydıyla Eyüblü Mahmud Çavuş’a teslîm<br><br>Mahmiye-i İstanbul’da Alaca Hamam civârında Çelebioğlu Alaeddin mahâllesinde sâkin Kurukahveci esnâfından Mehmed Sadık Ağa b. İbrahim b. Abdullah nâm kimesne bundan akdem cünûn-ı mutbık ile mecnûn olup hâl-i sahvına değin emvâlini hıfz ve umûr ve husûsunu idâre ve rü’yete kıbel-i şer‘den bir vasî nasbı lâzım geldiği mecnûn-ı mezkûrun sulbî kebîr oğulları Abdullah Ağa ve İbrahim Ağa nâm kimesneler işbu arzuhâlleriyle bi’l-istid‘â husûs-ı mezkûr Mekteb-i Tıbbiye-i Şâhâne Nâzırı sudûr-ı izâmdan semâhatlü es-Seyyid Mehmed Cemaleddin Efendi hazretleri tarafından bâ-fermân-ı âlî isti‘lâm olundukda fi’l-vâki‘ mezbûr Mehmed Sadık Ağa cünûn-ı mutbık ile mecnûn olup hâl-i sahvına değin bir vasî nasb ü ta‘yîni lâzım geleceği hâmiş-i arzuhâle i‘lâm olunmuş ve hakīkat-i hâl arzuhâl ve i‘lâmda muharrer olduğu üzere idüğü ve işbu hâzır bi’l-meclis es-Seyyid eş-Şeyh Mehmed Raşid Efendi b. Osman nâm kimesne dahi her vechile umûr-ı vesâyeti rü’yete kādir ve ehil ve müstakīm bulunduğu mahâlle-i mezbûre ahâlîsinden udûlden Mehmed Tahir Ağa b. Ali ve Mahmud Ağa b. Abdullah ve Hariciye Kalemi hulefâsından mecnûn-ı merkūmun dâmâdı Mehmed Galib Efendi b. Mehmed Necib ile mezbûrân Abdullah Ağa ve İbrahim Ağa nâm kimesnelerin alâ-tarîkı’ş-şehâde [28a] haberleriyle zâhir ve mütehakkık olduğuna binâen mecnûn-ı mezbûrun hâl-i sahvına değin bi’l-cümle emvâlini hıfz ve umûr u husûsunu idâre ve rü’yete hâzır-ı mezbûr eş-Şeyh Mehmed Raşid Efendi kıbel-i şer‘den vasî nasb ü ta‘yin olundukda ol dahi vesâyet-i merkūmeyi kabûl ve merâsimini kemâ-yenbağī edâya ta‘ahhüd ve iltizâm eylediği tescîl ve mahfil-i şer‘iyyâtdan huzûr-ı [âlîlerine i‘lâm olundu].<br><br>Fî 28 Ca sene [12]74.<br><br>el-Hâc İbrahim</p>          <br><a title="Önceki sayfa" style="text-decoration:none" href="./ayrmetin.php?idno=38372"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38374"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>