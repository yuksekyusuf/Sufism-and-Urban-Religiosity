﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 84<br>Hüküm no: 44<br>Orijinal metin no: [4b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Köle olduğu iddia edilen Çerkez asıllı Fâtıma’nın hür olduğu</b><br><br>İşbu sâhibetü’l-kitâb çatık kaşlı kara gözlü orta boylu sağ yanağı benli Sâliha bt. Abdullah nâm Çerkeziyyetü’l-asl mahfil-i kazâda kendiye mülkiyyet üzre vâzı‘atü’l-yed olan Ayşe bt. Abdullah muvâcehesinde takrîr-i da‘vâ edip, ben târih-i kitâbdan beş yıl mukaddem Subhiye bt. Cafer nâm hâtun memlûkesi iken beni mâlından âzâd etmiş idi. Mersûme Ayşe bana mülkiyyet üzre vaz‘-ı yed eder suâl olunup benden yedi ref‘ olunmasın taleb ederim dedikde, gıbbe’s-suâl merkūme Ayşe ben mezkûreyi târih-i kitâbdan bir buçuk yıl mukaddem idi Hasan nâm kimesneden otuz bin akçeye iştirâ eyledim, mersûme Subhiye’nin mu‘takası idiği ma‘lûmum değildir dedikde, müdde‘iyye-i merkūmeden da‘vâsına muvâfık beyyine taleb olundukda udûl-i Müslimînden Süleyman b. Mehmed el-yesârî ve Mustafa b. Abdullah ve Mehmed Bey el-Bevvâbü’s-sultânî li ecli’ş-şehâde meclis-i şer‘a hâzırûn olup, fi’l-hakīka mezbûre Sâliha mersûme Subhiye’nin silk-i mülkünde iken târih-i kitâbdan beş yıl mukaddem mâlından âzâd eyledi. Bu husûsa şâhidleriz şehâdet dahi ederiz deyû edâ-i şehâdet-i şer‘iyye edip, gıbbe’t-ta‘dîl şehâdetleri hayyiz-i kabûlde vâkı‘a oldukdan sonra mersûmenin ıtkına hükm olundu. Tahrîren fi’l-yevmi’s-sânî ve’l-ışrîn min Safer li sene seb‘a ve ışrîn ve elf.<br><br><br>Şuhûdü’l-hâl: Mustafa b. Cafer, Musa b. İlyas, Musa b. Mehmed, Mustafa b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=24148"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24150"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>