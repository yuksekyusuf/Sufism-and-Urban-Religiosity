﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 130<br>Hüküm no: 131<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha Hatun bt. Yakub’dan çocuklarına intikal eden evin Kokoya bt. Yorgaki’ye satıldığı</b><br><br>Mahmiye-i Galata muzâfâtından kasaba-i Beşiktaş’a tâbi‘ Kuruçeşme nâm karyede sâkine iken müteveffât olan Saliha Hatun bt. Yakub’un verâseti zevc-i metrûkü Ahmed Bey’e ve sadrî sagīr oğlu Mehmed ve sagīre kızı Âişe’ye münhasıra olduğu şer‘an mütehakkık ve zâhir oldukdan sonra sagīrân-ı mezbûrânın tesviye-i umûrlarına vasiyy-i mansûbları olmağla mezbûre Saliha’dan irs-i şer‘î ile sagīrân-ı mersûmâna intikāl eden menzil-i âti’l-beyâna vaz‘-ı yed eden merkūm Ahmed Bey mahfil-i kazâda Koko[ya] bt. Yorgaki muvâcehesinde bi’l-vesâye ikrâr ve takrîr-i kelâm edüp karye-i mezbûrede vâki‘ ma‘lûmü’l-hudûd tahtânî iki bâb odayı ve kenîfi müştemil irs-i şer‘î ile sagīrân-ı mezbûrâna intikāl eyleyen menzil zarûret-i deyn ve nafakaları için fürûht olunmak lâzım gelmeğin gıbbe’l-izni’ş-şer‘î müzâyede olunup yetmiş sekiz guruşda merkūme Kokoya üzerinde karâr edüp âhar tâlibi olmamağın vesâyetim hasebiyle meblağ-ı mersûm yetmiş sekiz guruşa bey‘ ve teslîm edüp kabz-ı semen-i merkūm eyledim ba‘de’l-yevm mülk-i müşterâsıdır keyfe mâ teşâ mutasarrıfe olsun deyicek gıbbe’t-tasdîki’ş-şer‘î vicâhen mâ-vaka‘a ketb olundu.<br><br>Hurrire fî-evâsıtı Cumâdelûlâ li-sene isneyn ve sittîn ve elf.<br><br>Şühûdü’l-hâl: Mehmed Bey el-Cündî, Süleyman Bey b. ( ), Mehmed Beşe b. ( ), Hüseyin Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=10292"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10294"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o342"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>