﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 526<br>Hüküm no: 552<br>Orijinal metin no: [137a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mehmed’in, kendisine annesi Ayşe Hatun’dan miras kalan ev hissesini babasına sattığı</b><br><br>Mahmiye-i İstanbul’da Şeyh Resmi mahâllesinde sâkine iken bundan akdem fevt olan Âişe Hatun bt. Hasan b. Abdullah’ın verâseti zevci bâ‘isü’l-kitâb el-Hâc Mehmed b. Cafer ile sadriye kebîre kızları Emine ve Saliha ve Afîfe ve Ümmühani’ye münhasıra olup kable’l-kısme mezbûre Ümmühani dahi fevt olup verâseti ancak babası mezbûr el-Hâc Mehmed’e münhasıra ve tashîh-i meseleleri bi-hükmi’l-münâsahati’ş-şer‘iyye on altı sehmden i‘tibâr olunup sihâm-ı mezbûreden yedi sehmi mezbûr el-Hâc Mehmed’e ve üçer sehmi mezbûrât Emine ve Saliha ve Afîfe’den her birine isâbeti tahakkukdan sonra zâtı ta‘rîf-i şer‘î ile mu‘arrefe mezbûre Emine mahmiye-i mezbûrede meclis-i şer‘-i hatîrde babası mezbûr el-Hâc Mehmed mahzarında ikrâr ve takrîr-i kelâm edip arsasının mârrü’z-zikr Şeyh Resmi mescid-i şerîfi imamına senede üç yüz altmış akçe mukāta‘a-i kadîmesi olup mahâlle-i mezbûrede vâki‘ bir tarafı Mesud Efendi mülkü ve bir tarafı Ali Efendi mülkü ve bir tarafı mescid-i mezbûr harîmi ve bir tarafı tarîk-i âm ile mahdûd hâriciye fevkānî iki bâb oda ve bir sofa ve dehliz ve bir mâbeyn odası ve kenîf ve bi‘r-i mâ ve bir harâb şîrugan kârhânesi ve ahır ve havluyu ve dâhiliye fevkāni iki bâb oda ve bir köşk ve bir sofa ve dehliz ve kenîf ve müşterek bi‘r-i mâ ve bahçe ve bir mikdâr havluyu müştemil binâsı mülk menzilin nısfı babam mezbûr el-Hâc Mehmed’in nısf-ı âharı vâlidem müteveffât-ı mezbûre Âişe Hatun’un ile’l-vefât mülkü olup ba‘de-vefâtihâ tashîh-i mezbûr üzere bana ve sâir verese-i mezkûresine isâbet ve intikāl eylemekle hâlâ ben menzil-i mahdûd-ı mezbûrun nısfından tashîh-i mezbûr üzere üç sehim hissemi yüz elli guruşa babam mezbûr el-Hâc Mehmed tarafından îcâb ve kabûlü hâvî bey‘-i bâtt-ı sahîh-i şer‘î ile bey‘ ve temlîk ve teslîm ol dahi bu vech-i meşrûh iştirâ ve tesellüm ve kabûl edip semeni olan meblağ-ı mezbûr yüz elli guruşu babam mezbûr el-Hâc Mehmed yedinden tamâmen ahz u kabz eyledim, fîmâ-ba‘d menzil-i mezbûrun nısfından tashîh-i mezbûr üzere benim hisseme isâbet eden üç sehm-i şâyi‘am babam mezbûr el-Hâc Mehmed’in mülk-i müşterâsı ve hakk-ı sırfı olmuşdur, keyfe mâ yeşâ‘ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Ahmed Ağa b. Halil, Mehmed b. Ahmed Ağa, Mustafa Çelebi b. el-Hâc Halil, el-Hâc Hasan b. Mustafa, Mustafa Efendi b. Mehmed, İbrahim Çelebi b. Veli, Veli Efendi reis, Süleyman Efendi b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=42081"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42083"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b526"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>