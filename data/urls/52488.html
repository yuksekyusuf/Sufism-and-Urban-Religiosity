﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 174<br>Hüküm no: 178<br>Orijinal metin no: [56a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Konyalı Osman Efendi’nin vasiyeti</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden me’zûnen irsâl olunan Mevlânâ Ahmed Efendi b. Hüseyin Efendi medîne-i Üsküdar’da Kolluk kurbünde vâki‘ sa‘âdetli semâhetli Feyzullah Efendi hazretlerinin hanında vâki‘ odada müsâfiren sâkin olan medîne-i Konyalı Osman Efendi b. Mustafa b. Osman nâm kimesnenin olduğu odaya varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde mezbûr Osman Efendi meclis-i ma‘kūd-ı mezkûrda akrabâsından işbu râfi‘ü’l-vesîka es-Seyyid Ahmed Çelebi b. el-Hâc Hüseyin nâm kimesne mahzarında ikrâr ve takrîr-i kelâm edip ben fi’l-asl medîne-i Konya ahâlîsinden olup kuzât zümresinden olmağla hâlâ ateh ve sâhib-i firâş olduğum ecilden akrabâmdan mezbûr es-Seyyid Ahmed Çelebi’yi vasiyy-i muhtâr nasb u ta‘yîn edip şöyle vasiyet eyledim ki bi-emrillâhi te‘âlâ Üsküdar’da ve yâhûd esnâ-i râhda vefât eylediğimde yanımda mevcûd olan mecmû‘-ı terekemi izn-i şer‘le vasiyy-i mezbûr es-Seyyid Ahmed Çelebi ahz u kabz ve vasiyetnâmem mûcebince hâzır bi’l-meclis Süleyman b. Abdullah ma‘rifetiyle levâzım-ı techîz ve tekfînim görüldükden sona yanımda mevcûd olan terekemi mezbûr es-Seyyid Ahmed Çelebi medîne-i Konya’da sâkin hasren vârisim olan karındaşım el-Hâc Ahmed’e îsâl ve teslîm eyledikden sonra mezbûr Süleyman’ı dahi vasiyy-i muhtâr nasb u ta‘yîn eyledim medîne-i Konya’da mevcûd mecmû‘-ı terekem ile mezbûr es-Seyyid Ahmed Çelebi’nin ahz u kabz ve karındaşım mezbûra îsâl ve teslîm eylediği terekemin cümlesi ma‘rifet-i şer‘le tahrîr ve defter olunup terekemin sülüsü ifrâz ve sülüs-i merkūmdan olan mezbûr es-Seyyid Ahmed Çelebi’ye ücret yüz elli guruş verildikden sonra sülüs-i mâlımdan fazla kalan sülüs-i mâlımı mezbûr Süleyman yedine i‘tâ eylediğim mümzâ ve mahtûm defterim mûcebince vesâyâ-yı mu‘ayyeneyi ba‘de’t-tenfîz sülüs-i merkūmdan her ne fazla kalırsa vücûh-ı birre harc ü sarfa mezbûr Süleyman’ı vasiyy-i muhtâr nasb u ta‘yîn eylediğimde mezbûr es-Seyyid Ahmed Çelebi ile mezbûr Süleyman vech-i meşrûh üzere her biri vesâyeti kabûl ve merâsimini kemâ-yenbağī edâya ta‘ahhüd ve iltizâm eylediler dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Mustafa b. Mehmed ve Osman b. Ahmed ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Saferi’l-hayr li-seneti ihdâ ve hamsîn ve mi’ete ve elf.<br><br>[56b] Şuhûdü’l-hâl: el-Hâc Mustafa b. Hasan, Haffâf el-Hâc Ahmed b. Mustafa, Yağlıkçı el-Hâc Mehmed b. Ali, el-Hâc Mustafab Mehmed, Süleyman Efendi b. Mustafa, Odabaşı el-Hâc Mustafa b. Mehmed Ağa, Berber İbrahim Çelebi b. ( ), Nalband el-Hâc Mustafa, Pîrîzâde el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=52487"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52489"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o283"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>