﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 387<br>Hüküm no: 460<br>Orijinal metin no: [194-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Halil’in varislerinden İbrahim’in Osman Ağa aleyhindeki alacak davasının reddedilmesi</b><br><br>Za‘îm Osman Ağa’dan mîrâs da‘vâ edip men‘<br><br>Ma‘rûz,<br><br>Zü‘amâdan arzuhâlde mezkûr Osman Ağa’nın hizmetkârı olup bundan akdem fevt olan Halil b. Mahmud b. Ahmed’in verâseti li-ebeveyn karındaşları arzuhâl eden İbrahim ile gāib ani’l-beled Feyzullah’a münhasıra olmağla mezbûr İbrahim Çarşamba günü Dîvân-ı âlîde ma‘kūd meclis-i şer‘-i hatîrde mezbûr Osman Ağa ile terâfu‘larında mezbûr Osman Ağa’nın bi-şarti’r-rücû‘ emriyle mûrisimiz mezbûr Halil kendi malından bâ-defter umûruna harc u sarf eylediği meblağdan sekiz bin altı yüz kırk dört akçe mezbûr Osman Ağa zimmetinde bâkī kalıp kable’l-ahz fevt olmağla hisse-i ma‘lûmemi taleb ederim deyü da‘vâ ol dahi cevâbında meblağ-ı mezkûru müteveffâ-yı mezbûre hayâtında tamâmen teslîm ve edâ edip hattâ yetmiş dört senesi Zilka‘desi’nin yirmi ikinci günü kendi menzilinde müdde‘î-i mezbûr İbrahim müteveffâ-yı mezbûrun vasîsi olan [195] hâzır bi’l-meclis Mehmed’den tereke-i sâiresini kabz esnâsında husûs-ı mezkûra müte‘allıka âmme-i da‘vâdan zimmetimi ibrâ ve iskāt ve meblağ-ı mezkûrdan zimmetimde müteveffâ-yı mezbûrun aslâ hakkı bâkī kalmadığını ikrâr ve işhâd dahi etmekle zimmetim berî olmuşdur deyü def‘ini udûlden İmam el-Hâc Salih Efendi b. Mustafa ve Halil b. Mehmed nâm kimesneler şehâdetleriyle isbât etmeğin mûcebiyle müdde‘î-i mezbûr İbrahim bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 11 Cemâziyelâhir sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29750"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29752"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>