﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 125<br>Hüküm no: 166<br>Orijinal metin no: [19b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Derviş Çelebi b. Pîr Ahmed’in dedesi Abdüsselâm’ın vakfettiği bahçeyi Ahmed b. Abdullah’a üç yıllığına kiraya verdiği</b><br><br>Mahmiye-i İstanbul mahallâtından Hâce Hayreddin mahallesi sâkinlerinden kıdvetü’l-emâsil ve’l-akrân Derviş Çelebi b. Pîr Ahmed tarafından ikrâr-ı âti’z-zikre nehc-i şer‘î üzre vekâleti sâbite olan Yusuf b. Halil mahfil-i kazâda hâmil-i hâze’l-kitâb Ahmed b. Abdullah mahzarında bi’l-vekâle ikrâr ve i‘tirâf edip müvekkil-i mûmâ-ileyhin ceddi olan Abdüsselâm[’ın] Havâss-ı Kostantıniyye tevâbi‘inden Sütlüce nâm karyede vâki‘ olup inde’l-cîrân ma‘lûmetü’l-hudûd vakfeylediği bahçenin mahsûlü müşârün-ileyh Derviş Çelebi’ye meşrût olmağın hâlâ zikr olunan bahçenin taşrada vâki‘ olan dolabının hendekliğine varınca işbu sene erba‘a ve tis‘în ve tis‘a mi’e Saferi’nin gurresinden üç sene tamâmına dek mûmâ-ileyh Ahmed’e kıstü’l-yevmini her altı ay tamâmında haklaşmak şartıyla ber vech-i maktû‘ icâreye verdi dedikde mukırr-ı mezbûru akvâl-i meşrûhasında müste’cir-i mezkûr vicâhen ve şifâhen tasdîk edip kayd olund[u].<br><br><br>Şuhûdü’l-hâl: …? b. Abdullah, Mustafa b. Said, Ahmed b. Abdullah, Ali b. Said, Ali b. Yusuf, Mustafa b. Yusuf </p>          <br><a title="Önceki sayfa" style="text-decoration:none" href="./ayrmetin.php?idno=12604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o239"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>