﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 80<br>Hüküm no: 36<br>Orijinal metin no: [3b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İstemad oğulları Bakkal Nikola ve Todori’nin kefâlet kaydı</b><br><br>Mahmiye-i İstanbul’da bakkāl tâ’ifesinden Nikola ve Todori veledey İstemad nâm zimmîler meclis-i şer‘de mahmiye-i mezbûrda merhûm Ferhad Çavuş vakfına berât-ı âlîşân ile bi’l-fi‘il mütevellî olan fahrü’l-e’immeti’l-kirâm Mehmed Efendi b. Nasreddin el-imâm muvâcehesinde ikrâr-ı tav‘î kılıp, vakf-ı mezbûr mâlından mütevellî-i merkūm yediyle zimmetimizde ale’s-seviyye deyn olmak üzre karz-ı şer‘îden altmış iki bin akçe ve târih-i kitâb min şehri Saferi’l-hayrı’nın gurresinden sene tamamına değin ba‘zı çuka-bahâsından altı bin iki yüz akçe cem‘an altmış sekiz bin sekiz yüz akçe edâsı lâzım deynimiz olup, meblağ-ı mezbûrda herbirimizin zimmetine edâsı lâzım olan meblağa emr ve kabûlü hâviye kefâlet ile biri birimize kefîl olduk dediklerinden, mukırrân-ı mezbûrân zimmetleri vech-i meşrûh üzre sâdır olan ikrârlarından mütevellî-i mesfûr eş-Şeyh Mehmed Efendi vicâhen tasdîk ettikden sonra, İsteryanos v. Şerilo ve Şelo v. Dimitri ve Yorgi v. Andon nâm zimmîler takrîr-i kelâm edip, merkūmân Nikola ve Todori nâm medyûnların nefislerine ve hîn-i mütâlebede meclis-i şer‘a ihzârlarına kefîl olduk ve eğer gāib olmakla meclis-i şer‘a ihzârlarında âciz olursak meblağ-ı merkūm altmış sekiz bin sekiz yüz akçeye emr ve kabûlü hâviye kefâletle kefîl olduk dediklerinden sonra mezkûrân medyûnlar iâde-i kelâm edip, zimmetimizde çuka bahâsından olan meblağ-ı merkūm altı bin iki yüz akçe ve senesi tamamına değin her ayda beş yüz on yedişer akçeyi mütevellî-i mûmâ-ileyhe edâ ve teslîm edelim deyû ta‘ahhüd ettiklerinde, mâ vaka‘a bi’t-taleb ketb olundu. Hurrire fî evâhiri Safer li sene seb‘a ve ışrîn ve elf.<br><br><br>Şuhûdü’l-hâl: Ahmed Efendi el-imâm, Murtaza b. Ramazan, İbrahim b. Bektaş, İbrahim b. Murad, Mehmed b. Ali, Mehmed b. Mirsad.</p>          <br><a title="Önceki sayfa" style="text-decoration:none" href="./ayrmetin.php?idno=24140"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24142"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>