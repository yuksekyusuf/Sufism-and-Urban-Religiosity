﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 113<br>Hüküm no: 103<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun bt. Halil Efendi’nin vârislerinin hisselerini vasiden teslim alıp buna karşılık bir evi rehin gösterdikleri</b><br><br>Mahmiye-i Galata muzâfâtından kasaba-i Beşiktaş’da vâki‘ Sultân Süleyman Hân tâbe serâhû mahallesinde sâkine iken merhûme olan Hadice Hatun bt. Halil Efendi’nin verâseti zevc-i metrûkü Veli b. Şaban’a ve vâlidesi Halime Hatun bt. Osman’a ve sadrî sagīr oğlu Mehmed’e münhasıra idüği şer‘an mütehakkık oldukdan sonra müteveffât-ı mezbûrenin li-ebeveyn karındaşı ve sagīr-i mezbûrun vasiyy-i mansûbu olmağla metrûkâtına vâzı‘ü’l-yed olan Ahmed Efendi mahfil-i kazâda eniştesi mezbûr Veli muvâcehesinde takrîr-i kelâm edüp merkūm Veli’ye rub‘ hisse-i şer‘iyyesi’çün ber-mûceb-i defter-i kassâm on beş bin yüz altmış iki akçe bir defa bin yedi yüz seksen dokuz akçe ve onu on bir buçuk hesâbı üzere sagīr-i mezbûr Mehmed’in sekiz bin sekiz yüz kırk bir akçesini dahi merkūm Veli’ye def‘ ve teslîm eyledim cem‘an on iki bin altı yüz otuz akçe hisselerini benim yedimden ahz u kabz eylemişdir suâl olunsun deyicek gıbbe’s-suâl mezbûr Veli cevâbında fi’l-hakīka ber-mûceb-i defter-i kassâm rub‘ hissem olan üç bin yedi yüz seksen dokuz akçe hissemi ve onu on bir buçuk hesâbı üzere sagīr-i mezbûrun dahi sekiz bin sekiz yüz kırk bir akçesini dahi vasiyy-i mezbûr yedinden istidâne tarîkiyle ahz u kabz mukābelesinde mahalle-i mezbûrede vâki‘ ma‘lûmü’l-hudûd tahtânî iki bâb odayı ve iki sofayı ve müşterek bi’r-i mâyı ve hadîka ve kenîfi müştemil mülk menzilim vasiyy-i mârrü’z-zikr yedinde rehn-i makbûzdur deyicek gıbbe’t-tasdîki’ş-şer‘î vicâhen mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-şehri Rebî‘i’l-evvel li-sene isneteyn ve sittîn ve elf.<br><br>Şühûdü’l-hâl: Kâtibü’l-hurûf Abdurrahman el-Kadı, Muslu Çelebi b. Musa, Mehmed Çelebi b. Ahmed Efendi, Yahya Çelebi b. Hasan, Ahmed Çelebi b. Esad Efendi.</p>          <br><a title="Önceki sayfa" style="text-decoration:none" href="./ayrmetin.php?idno=10264"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10266"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>