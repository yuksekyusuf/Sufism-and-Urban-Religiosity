﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 382<br>Hüküm no: 309<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serdengeçdi Hasan Beşe’nin hanımları Ayşe ve Ümmügülsüm hatunların terekeden haklarını aldıkları</b><br><br>Kezâlik akd-i meclis-i şer‘-i şerîf ettikde mahmiye-i mezbûrede Unkapanı kurbünde Hoca Halil Attâr mahâllesinde sâkin iken bundan akdem vefât eden Serdengeçdi Hasan Beşe b. Süleyman’ın verâseti zevce-i menkûha-i metrûkeleri Âişe Hatun bt. Mehmed ve Ümmügülsüm Hatun bt. el-Hâc Mustafa ile sulbî sagīr oğulları İbrahim ve Hasan’a ve vilâyet-i Anadolu’da medîne-i Kayseriye’de Tire karyesinde sâkin babası mezbûr Süleyman b. Ahmed’e ve vâlidesi Neslihan Hatun bt. Mehmed’e münhasıra ve tashîh-i meselesi kırk sekiz sehmden olmağla sihâm-ı mezbûrenin üçer sehmi zevceleri mezbûretândan her birine ve on üçer sehmi oğulları sagīrân-ı mezbûrândan her birine ve sekiz sehmi babası mezbûr Süleyman’a ve sekiz sehmi vâlidesi mezbûre Neslihan Hatun’a isâbeti tahakkukundan sonra zâtı Mehmed Beşe b. Süleyman ve el-Hâc Mustafa b. Mehmed ta‘rîfleriyle mu‘arrefe olan zevce-i mezbûre Âişe Hatun meclis-i ma‘kūd-ı mezbûrda müteveffâ-yı mezbûrun li-ebeveyn karındaşı ve sulbî sagīr oğulları mezbûrân İbrahim ve Hasan’ın tesviye-i emrlerine ve gāibân-ı mezbûrânın hisse-i ırsiyelerini ahz u kabz [ve] îsâle bâ-hüccet-i şer‘iyye vasiyy-i muhtârları olmağla terekesine bi’l-vesâye vâzı‘ü’l-yed olan bâ‘isü’l-kitâb mezbûr Hüseyin Ağa mahzarında ikrâr ve takrîr-i kelâm edip zevcim müteveffâ-yı mezbûrun terekesi tahrîr ve ba‘de-ihrâci’l-masârıf ve’d-düyûn ber-mûceb-i defter-i kassâm-ı askerî tashîh-i mezbûr üzere hisseme isâbet eden dört bin yüz seksen iki akçe ile müteveffâ-yı mezbûr zimmetinde mütekarrer ve ma‘kūdün-aleyh altı bin iki yüz akçe ki [cem‘an] on bin üç yüz seksen iki akçeyi tareke-i müteveffâ-yı mezbûrdan olmak üzere vasiyy-i mezbûr Hüseyin Ağa bana tamâmen def‘ u teslîm, ben dahi yedinden alıp kabz eyledim, meblağ-ı mezbûrdan vasiyy-i mezbûr yedinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î zâtı mu‘arrifân-ı mezbûr ta‘rîfleriyle mu‘arrefe olan zevce-i mezbûre Ümmügülsüm Hatun meclis-i mezbûrda vasiyy-i mezbûr Hüseyin Ağa mahzarında ikrâr ve takrîr-i kelâm edip zevcim müteveffâ-yı mezbûr Hasan Beşe’nin terekesi tahrîr ve ba‘de-ihrâci’l-masârıf ber-mûceb-i defter-i kassâm-ı askerî tashîh-i mezbûr üzere hisseme isâbet eden dört bin yüz seksen iki akçe ile zevcim müteveffâ-yı mezbûr zimmetinde mütekarrer ve ma‘kūdün-aleyh yedi bin iki yüz seksen iki akçeyi tereke-i müteveffâ-yı mezbûrdan olmak üzere vasiyy-i mezbûr Hüseyin Ağa bana tamâmen def‘ u teslîm, ben dahi yedinden bi’t-tamâm alıp kabz eyledim, meblağ-ı mezbûrdan vasiyy-i mezbûr yedinde bir akçe ve bir habbe hakkım bâkī kalmadı dedikde gıbbe’t-tasdîkı’ş-şer‘î vâki‘ hâli ilâ-âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38113"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38115"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>