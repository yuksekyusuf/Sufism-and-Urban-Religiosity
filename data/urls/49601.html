﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 26 Numaralı Sicil (H. 970-971 / M. 1562-1563)<br>cilt: 7,&nbsp;sayfa: 421<br>Hüküm no: 950<br>Orijinal metin no: [90a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yakalanan Arap asıllı kölenin tekrar kaçması ve sahipsiz atının satılması</b><br><br>Vech-i tahrîr-i hurûf oldur ki Bâli b. Ahmed yedinden işbu siyah Arab alt dudağı kalın Şekeriyyü’l-asl ? Arab esbâbı bir mavi zıbın çakşır ve bir Rus kebesi ve bir mavi zıbın ve bir gömlek ve bir tahfîye ile meclis-i şer‘a ihzâr olunup suâl olundukda Eskişehir’de Mustafa Bey nâm kimesnenin kulu idim beni kitâbete kesip ba‘dehû i‘tâk etti altı yıl var mu‘takım deyip mezbûrdan temessük taleb olundukda iki temessük ibrâz edip sâbıkā altı yıl mikdârı âzâd olalı var demiş idi kitâbet temessükünün târihi sene seb‘îne ve tis‘a-mi’e olup hüccet-i i‘tâk kendinin olmayıp âhar kimesnenin olup içinde evsâfı beyaz kul evsâfı olup âharında Arnavidiyyü’l-asl denilip kendinin kelimâtına muhâlif olup rıkkıyyetini i‘tirâf eylediği ecilden mezbûr Arab Üsküdar Zaîmi Alagöz Bey’e teslîm olunup yevmî iki akçe nafaka takdîr olunup mâ hüve’l-vâkı‘ gıbbe’t-taleb kayd-ı sicil olundu. Tahrîren fî 7 Muharrem sene 971.<br><br><br>Şuhûdü’l-hâl: Ahmed Bey b. Abdullah ve Ali Bey Es-Sarrâc ve Bâli b. Selim ve Beşir b. Hacı Pîri ve Hüseyin Bey es-Sarrâc ve Süleyman b. Pîrdede ve Müstecab b. Mustafa ve Ali b. Behram ve Bâli b. Ahmed ve gayruhum mine’l-hâzırîn Zikr olunan Arab hapisden zinciri bozup firâr etti deyu zincir pârelerin götürüp Muhzır Selim’den sebt-i sicil olundu. Tahrîren fî evâili Saferi’l-hayr [sene 971].<br><br><br>Şuhûdü’l-hâl: Nebi Halîfe b. Hasan ve Sefer b. İlyas ve Mustafa Çelebi b. Abdi ve Hasan b. Tanrıvermiş ve Ali b. Behram ve gayruhum Zikr olan Arab ile bir ak kısrak tutulup sâhibi nâ-ma‘lûm olmağın Üsküdar Zaîmi Alagöz Bey’e teslîm olunup yevmî iki akçe nafaka takdîr olundu Tahrîren fi’t-târîhi’l-mezbûr. Zikr olan kısrağın kānûn-ı pâdişâhî üzere müddet-i örfiyyesi tamâm olup üç gün beyne’t-tâlibîn bey‘-i men yezîd olup rağbet-i nâs munkatı‘ olup iki yüz on beş akçeye bey‘ olundu Tahrîren fî evâili Saferi’l-hayr sene 971.<br><br><br>Şuhûdü’l-hâl: İbrahim b. Abdi, Abdi Çelebi b. Lütfi ve Hüseyin b. Behram ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=49600"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49602"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk026&bsm=usk026b421"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk026&bsm=usk026o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>