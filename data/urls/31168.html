﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 360<br>Hüküm no: 414<br>Orijinal metin no: [59b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gavrail v. Dimitri’nin, kira akdini feshetmesi sebebiyle kiracısı Toma v. Dimitri’nin menzili tahliyye etmesi gerektiği</b><br><br>Fesh-i îcâr ve menzilden ihrâc<br><br>Ma‘rûz<br><br>Arzuhâl eden Gavrail v. Dimitri zimmî meclis-i şer‘-i enverde derûn-ı arzuhâlde mastûrü’l-ism Toma v. Dimitri zimmî muvâcehesinde İslâmbol’da Kumkapı kurbünde Tavâşî Süleyman Ağa Mahallesi’nde kâin bi’l-îcâreteyn taht-ı tasarrufunda olan ma‘lûmü’l-hudûd bir bâb menzilimde mersûm Toma zimmî aded-i şuhûr beyân olunmaksızın müşâhereten müstecirim iken şehr-i sâbık Rebî‘ülevvel gāyetinde fesh-i akd-i îcâr etmişken mersûm Toma zimmî menzil-i mezkûru teslîm etmeyip fuzûlî zabt etmekle suâl olunup menzil-i mezkûru ba‘de’t-tahliyye teslîme mersûme Toma zimmîye tenbîh olunmak murâdımdır deyü da‘vâ ettikde ol dahi cevâbında kaziyye minvâl-i meşrûh üzere olduğunu bi-tamâmihâ ikrâr u i‘tirâf edip lâkin ben menzil-i mezbûrda otuz sene müddetden beri müşâhereten müstecir olmamla yine bana îcârına mesfûr Gavrail zimmîye cebr olunmak murâdımdır deyü îrad eylediği a‘zâr-ı vâhiyesine [i‘tibâr] olmamağla mûcebince menzil-i mezkûru tahliyye ve mersûm Dimitri zimmîye teslîme mersûme Toma zimmîye tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-13 min R sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31167"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31169"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>