﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 147<br>Hüküm no: 220<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar Yeni mahalledeki mülk menzili değerinin üstünde satıldığının tespiti üzerine satışın iptali ve meblağın geri ödenmesi</b><br><br>Ma‘rûz,<br><br>Sahib-i arzuhâl Agob zimmî hasmı Saltana bt. Devlet v. Kivorg nâm Nasrâniyenin zevci ve tarafından vekîl-i sâbitü’l-vekâlesi Artin muvâcehesinde Üsküdar’da Yeni mahallede vâki‘ bir taraftan Avadik ve bir taraftan Karabet ve bir taraftan Panos mülkleri ve bir taraftan tarîk-i âm ile mahdûd iki bâb fevkānî oda ve bir sofa ve bir matbah ve tahtında bir oda ve bir mahzen ve kenîf ve tûlen ve arzen bi-hesâb-ı terbî‘i sekiz zirâ‘ arsa ve bir mikdâr bağçeyi müştemil mülk menzilini târih-i i‘lâm senesi şehr-i Recebi’l-ferdin yedinci günü bana bey‘ eder oldukta menzil-i merkūm makbûl yerdedir deyü dahi beni tağrîr etmekle ben dahi beş yüz bir guruşa iştirâ edip lâkin beş yüz bir guruş değer deyü menzil-i mezkûrun semen-i misli iki yüz elli guruş olup bey‘-i merkūm tağrîr ve gabn-i fâhiş ile olmağla menzil-i merkūmu kabz ve makbûzu olan semen-i merkūmu geri red ve teslîme tenbîh olunmak matlûbumdur deyü da‘vâ ettikte vekîl-i mezbûr cevâbında menzil-i mezkûru beş yüz bir guruş semen-i makbûza zevcesi müvekkile-i mezbûre müdde‘î-i mezbûra bey‘ eylediğini ikrâr lâkin tağrîr ve gabn bi’l-külliye inkâr etmekle müdde‘î-i mezbûr evvelâ tağrîri lede’t-tezkiye adâletleri zâhir Hâfız İbrahim Efendi b. el-Hâc Ahmed nâm kimesne ile Artin v. Avanis ve Serkiz v. Azarya ve Kiragos v. Serkiz nâm zimmîler şehâdetleriyle vech-i şer‘î üzere isbât ettikten sonra kıbel-i şer‘den menzil-i merkūm mu‘âyene olundukta harâb olup bir vechile kābil-i süknâ olmamağla semen-i misli iki yüz elli guruş olduğu vukūf-ı tâmmı olan Tüccâr Haçor ve Kirkor ve Toros ve diğer Kirkor ve Karabet ve Bali nâm zimmîler ihbârlarıyla lede’ş-şer‘i’l-enver zâhir ve bey‘-i merkūm ber-vech-i muharrer tağrîr ve gabn-i fâhiş ile olduğu şer‘an sâbit olmağın menzil-i merkūmu kabz ve makbûzu olan semen-i mezkûru geri red ve teslîme vekîl-i mezbûra tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 23 Zilhicce sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o271"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>