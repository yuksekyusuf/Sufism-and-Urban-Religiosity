﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 185<br>Hüküm no: 172<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İmam el-Hâc İsmail Efendi b. el-Hâc Mustafa Efendi’nin menzilini kızı Hadice’ye sattığı</b><br><br>Mahrûse-i Galata muzâfâtından kasaba-i Tophane’de Firuzağa mahallesi sükkânından İmâm el-Hâc İsmail Efendi b. el-Hâc Mustafa Efendi nâm kimesne meclis-i şer‘de sulbî kebîr kızı olup mahalle-i mezbûrede sâkine Hadice nâm hâtunun zevci ve tarafından ikrâr-ı âti’z-zikri tasdîka vekîl olduğu zât-ı mezbûreyi ma‘rifet-i şer‘iyye ile ârifân mahalle-i mezbûre ahâlîsinden Osman Çelebi b. Ahmed ve Mehmed b. Mustafa nâm kimesneler şehâdetleriyle sâbit olan işbu sâhibü’l-kitâb Molla Mesud b. Mehmed nâm kimesne mahzarında ikrâr ve takrîr-i kelâm edip hâlâ silk-i mülkümde münselik olup mahalle-i mezbûrede vâki‘ bir tarafdan Aşcıbaşı olan vakıf menzil ve bir tarafdan kalaycı mülkü ve bir tarafdan merkūm İskender Vakfı olup müezzin meşrûtası olan menzil ve bir tarafdan tarîk-i âm ile mahdûd fevkānî iki bâb oda ve bir sofa ve dehlîz ve tahtânî ahur ve mahtab ve bi’r-i mâ ve kenîf ve bir mikdâr bahçeyi müştemil olup arsası merkūm İskender Vakfı’ndan olmağla mahalle-i mezbûre câmi‘-i şerîfinde imâm-ı evvelinde senevi altmış akçe mukāta‘ası olan mülk menzilimi kızım müvekkile-i mezbûre Hadice Hâtun’a tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz elli guruşa bey‘ u teslîm edip ol dahi ber-vech-i muharrer iştirâ ve tesellüm ve kabûl eyleyip semeni olan meblağ-ı mezbûr yüz elli guruşa müte‘allika âmme-i da‘vâdan kızım müvekkile-i mezbûrenin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm menzil-i mahdûd-ı mezkûr bi-cemî‘i mâ yeştemilühû ve yahvîhi kızım müvekkile-i mezbûre Hadice’nin mülk-i müşterâsıdır keyfe mâ yeşâ ve yahtâr mutasarrıfa olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis min-şehr-i Ramazâni’l-mübârek sene 1137.<br><br>Şuhûdü’l-hâl: Mehmed b. Ali, Ahmed Efendi b. Mustafa imâm, Hasan Çelebi b. Mustafa, Süleyman Çelebi b. Mustafa, İbrahim Beşe b. Abdullah, el-Hâc Musa b. Hasan, Ahmed Çelebi b. Abdullah, el-Hâc Hüseyin b. Halil, Çorbacı Mustafa Ağa, Hüseyin Çelebi b. Eyüb, İbrahim Çelebi b. Musa, İbrahim Çelebi b. Muharrem. </p>          <br><a title="Önceki sayfa" style="text-decoration:none" href="./ayrmetin.php?idno=21910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>