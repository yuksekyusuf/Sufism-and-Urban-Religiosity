﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 184<br>Hüküm no: 121<br>Orijinal metin no: [38a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kurşunlu Han’da ikamet eden Kalinos v. Sanya’yı Hasan b. Hüseyin’in bıçak ile yaraladığı</b><br><br>Mahmiye-i İstanbul’da Darbhâne kurbünde Kurşunlu Han’da müsâfiren sâkin mecrûh olduğu [lede]’ş-şer‘ müşâhede olunan rençber tâifesinden işbu bâ‘isü’s-sifr Kalinos v. Sanya nâm zimmî mahmiye-i mezbûrede meclis-i şer‘-i hatîrde Hasan b. Hüseyin nâm kimesne <<mahmiye-i mezbûrede>> mahzarında üzerine da‘vâ ve takrîr-i kelâm edip mezbûr Hasan târîh-i kitâbdan üç gün mukaddem Pazartesi gecesi akşam namazı vaktinde han-ı mezbûrda es-Seyyid Hüseyin b. Osman nâm kimesnenin odası önünde sol tarafımın boş böğrüne bir kara saplı hançer ile beni darb ve mecrûh etmişdir, suâl olunup mûcib-i şer‘îsi icrâ olunmak matlûbumdur dedikde, gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i Müslimînden olup han-ı mezbûrda müsâfiren sâkin Ali b. İbrahim ve Mehmed b. Mustafa nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka işbu mezbûr Hasan târîh-i kitâbdan üç gün mukaddem [38b] han-ı mezkûrda merkūm es-Seyyid Hüseyin’in odası önünde akşam namazı vaktinde bizim huzûrumuzda müdde‘î-i mezbûrun sol boş böğrüne bir kara saplı hançer ile darb ve mecrûh eyledi, biz bu husûsa bu vech üzere şâhidleriz şehâdet dahi ederiz deyü her biri şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’s-sânî ve’l-ışrîn min-Saferi’l-hayr sene 1116.<br><br>Şuhûdü’l-hâl: el-Hâc Mehmed Efendi kâtib, İsmail Efendi kâtib, Ömer Efendi kâtib, Emin Mehmed Efendi kâtib, el-Hâc Yusuf muhzır.</p>          <br><a title="Önceki sayfa" style="text-decoration:none" href="./ayrmetin.php?idno=41650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>