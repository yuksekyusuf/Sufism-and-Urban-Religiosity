﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 352<br>Hüküm no: 298<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karabet v. Mıgırdıç’ın kazzaz gediğini veresesinin, İsmail Ağa b. Mustafa’ya, onun da yarı hissesini vereseden Domik bt. İsayi’ye sattığı</b><br><br>Kazzâz mübâya‘ası<br><br>Ma‘rûz<br><br>Âsitâne-i aliyyede vâki‘ kazzâz esnâfından olup İstanbul’da Langa kurbünde Kâtib Kasım mahallesinde mütemekkin iken bundan akdem hâlik olan Karabet v. Mıgırdıç zimmînin verâseti zevce-i metrûkesi Domik bt. İsayi nâm Nasrâniye ile sulbî sagīr oğulları Kigork ve Kirkor ve sulbiye kebîre kızı Yakut ve sulbiye sagīre kızları Lusbi ve Efimiye ve zevce-i mesfûrenin batnında müstebîn hamle inhisârı tahakkukundan sonra umûr-ı sıgār-ı mesfûrûn ile haml için tevkīf olunan hisseyi kabza vasî nasb olunan zevce-i mesfûre Domik Nasrâniye tarafından vekîl-i müseccel-i şer‘îsi Sarrâf Ohannes v. Vaks ve mersûme Yakut Nasrâniyenin zevci tarafından husûs-ı âtîde vekîl-i müsbet-i şer‘îsi Kazzâzcı Kerope v. Agop zimmîden her biri meclis-i şer‘-i şerîf-i enverde İsmail Ağa b. Mustafa nâm kimesne muvâcehesinde her biri bi’l-vekâle takrîr-i kelâm edip hâlik-i mersûmun sağlığında ile’l-helâk yedinde bâ-sûret mâlı olup ba‘de helâkihî veresesi mesfûrûna mevrûs olan İstanbul’da Çarşı-yı Kebîr’de Sandal bezzâzistânı civârında Derziler sûkunda sarrâf köşesinden hayyâtîne müntehî oluncaya değin vâki‘ sûk tarafeyninde kâin dekâkînden ikinci dükkân ta‘bîr olunur iki kepenk bir bâb kazzâz dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısf hisse-i şâyi‘asını şurût-ı müfsideden ârî tarafeynden bi’l-îcâb ve’l-kabûl bâtten ve sahîhan bi-safkatin vâhidetin semen-i misli idüğü ihbâr olunan dört bin beş yüz guruş semen-i makbûza mezbûr İsmail Ağa’ya bâ-izn-i şerîk bi’l-vekâle bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ve kabûl edip fîmâ-ba‘d nısf hisse-i şâyi‘a-i mezkûre merkūm İsmail Ağa’nın mülk-i müşterâsı olup verese-i mesfûrûnun alâkaları kalmamışdır deyü ba‘de’l-ikrâr ve’t-tasdîk merkūm İsmail Ağa meclis-i şer‘-i münîrde zevce-i mersûme Domik Nasrâniye tarafından husûs-ı âtîde tasdîka vekîl-i şer‘îsi mesfûr Ohannes zimmî muvâcehesinde ber-vech-i muharrer ânifen iştirâ eylediğim nısf hisse-i şâyi‘a-i mezkûreyi tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ve safka-i vâhide ile müvekkile-i mersûme Domik Nasrâniyeye dört bin beş yüz guruş semen-i makbûza bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini kabûlü hâvî ibrâ ve ıskāt etmemizle fîmâ-ba‘d sâlifü’z-zikr bir bâb dükkân gediği ta‘bîr olunur âlât-ı lâzıme-i ma‘lûmenin nısf-ı şâyi‘i müvekkile-i mesfûre Domik Nasrâniyenin mal-ı müşterâsı ve hakk-ı sırfı olup benim alâkam kalmamışdır deyü takrîrini vekîl-i mersûm tasdîk etmeğin bu sûretde zikrolunan dükkân gediğinin nısf-ı şâyi‘i hâlik-i mersûm Karabet zimmînin üzerinde olan kaydı ref‘ ve terkīn ve müvekkile-i mersûme Domik Nasrâniye ismine tashîhan kayd ile kaleminden yedine sûret i‘tâsını istid‘â eyledikleri İstanbul Mahkemesi’nden huzûr.<br><br>Fî 3 Ş sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>