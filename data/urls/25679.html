﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 669<br>Hüküm no: 792<br>Orijinal metin no: [100b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe b. Hacı Ali’nin, Mahmud Ağa b. Ahmed’in kendisinden haksız yere otlak resmi aldığına dair iddiasını ispat edemediği</b><br><br>Hüccet-i yemîn.<br><br>Dergâh-ı âlî yeniçerilerinin elli dokuzuncu ağa bölüğü odası neferâtından bâ‘isü’l-kitâb Mustafa Beşe b. el-Hâc Ali mahfil-i kazâda ber-vech-i arpalık hâlâ Karesi Sancağı’na mutasarrıf olan vezîr-i mükerrem Hüseyin Paşa hazretlerinin sâbıkā mütesellimi olan Mahmud Ağa b. Ahmed mahzarında üzerine da‘vâ ve takrîr-i kelâm edip Balıkesri [Balıkesir] kasabasına tâbi‘ olan otlağın resmi ol sancağa mutasarrıf olanlara hâsıl kaydolunmağla ahâlî-i kasabadan her kimin davarları otlarsa defterde beher sene dört yüz akçe resm versin deyü mastûr ve mukayyed olup ber-mûceb-i defter benim dahi davarlarım otlamağla üzerime dört yüz akçe resm lâzım iken mezbûr Mahmud Ağa zulmen benim sekiz bin akçemi almışdır suâl olunup dört yüzden mâ‘adâ[yı] bana reddetmek matlûbumdur dedikde gıbbe’s-suâl mezbûr Mahmud Ağa cevâbında ber-minvâl-i muharrer ol otlağın resmi ol sancağa mutasarrıf olanlara defterde hâsıl kaydolup ol otlakda davar otaranlar için gāib ani’l-meclis kasaba-i mezbûre süvârisi Mustafa Beşe yedinden sekiz bin akçe alıp kabz eyledim müdde‘î-i mezbûrdan otlak nâmına bir akçe ve bir habbe almadım deyü ber-minvâl-i muharrer müdde‘î-i mezbûr yedinden akçe kabz eylediğini inkâr edicek müdde‘î-i mezbûrdan müdde‘âsı için beyyine taleb olundukda ityân-ı beyyineye kādir olmamağla istihlâf etmeğin mezbûr Mahmud Ağa’ya inkâr-ı mezbûruna mutâbık yemîn teklîf olundukda ol dahi hasbe’l-mesûl yemîn billâhi’l-aliyyü’l-azîm etmeğin müdde‘î-i mezbûr Mustafa Beşe bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Rasûl b. Rıdvan, Mehmed b. Ramazan, Hasan b. Mustafa, Hüseyin b. Ebûbekir.</p>          <br><a title="Önceki sayfa" style="text-decoration:none" href="./ayrmetin.php?idno=25678"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25680"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b669"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o965"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>