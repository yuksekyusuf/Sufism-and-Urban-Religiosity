﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 393<br>Hüküm no: 342<br>Orijinal metin no: [65a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Abdullah’ın, dükkân kemeri tamirinden komşusu İbrahim Ağa b. Abdullah ile 155 guruşa sulh olduğu</b><br><br>Çarşıda haffâf dükkânı keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu mahâllinde lede’l-mu‘âyene keşf ve tahkīk için cânib-i şer‘-i mutahhardan me’zûnen irsâl olunan Kâtib Mehmed Hidâyetullah Efendi dâ‘îleri [ve] hâssa mi‘mârı hulefâsından Mehmed Tahir ve Abdurrahman Halîfeler ile İstanbul’da Çarşı-yı Kebîr’de Yağlıkçılar caddesinden Sahhâflara giden sol tarafda Üç Musluklarnâm mahâlde köşe başında vâki‘ bir bâb haffâf dükkânına varıp cerîdede mazbûtü’l-esâmî Müslimîn huzûrlarında akd-i meclis-i şer‘-i âlî ettikde dükkân-ı mezkûrun gediğine mâlik olan sahib-i arzuhâl el-Hâc Ahmed Ağa b. Abdullah nâm kimesne meclis-i ma‘kūd-ı mezkûrda mârrü’z-zikr dükkân ile bir dükkân aşırı bir bâb çitçi dükkânının kezâlik gediğine mâlik olan derûn-ı arzuhâlde mezkûru’l-ism Sirkeci İbrahim Ağa b. Abdullah nâm kimesne mahzarında dükkân-ı mezkûr bundan akdem vukū‘ bulan harîkde muhterik olup mezbûr İbrahim Ağa’nın kemeri ile benim dükkânımın kemeri bir olup bu esnâda zikrolunan kemerin köşesinde olan taş direği merkūm İbrahim Ağa’nın bi-şartı’r-rücû‘ emriyle mâlımdan müceddeden binâsına dört yüz altmış altı guruş harc ve sarf etmemle masrûfumun nısfı olup bi’l-mürâca‘a hakkım olan iki yüz otuz üç guruşu mezbûr İbrahim Ağa’dan taleb ederim deyü tesâddî eylediğim da‘vâmdan bâ-tavassut-ı muslihîn merkūm İbrahim Ağa ile bi’t-tav‘ ve’r-rızâ yüz elli beş guruş bedel-i medfû‘ ve makbûza ba‘de akdi’l-musâlaha ve’l-kabûl mâ‘adâsı olan yetmiş sekiz guruşa ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve ıskāt eyledik deyü ikrâr ve tasdîklerini kâtib-i mezbûr mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 17 Ş sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33768"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33770"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>