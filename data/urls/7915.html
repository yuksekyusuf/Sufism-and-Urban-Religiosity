﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 109<br>Hüküm no: 104<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taşcı esnafından Seyyid Mehmed ve kardeşleri arasındaki miras ve alacak-verecek davalarının sulh ile neticelendiği</b><br><br>2132 guruşdan meccânen ibrâ<br><br>Ma‘rûz<br><br>Taşcı esnâfından olup medîne-i Kayseriye’ye tâbi‘ Zincirlidere karyesi ahâlîsinden sâhib-i arzuhâl es-Seyyid Mehmed ve es-Seyyid Osman ibney el-müteveffâ es-Seyyid Süleyman nâm kimesneler İstanbul Bâb Mahkemesi’nde meclis-i şer‘de li-ebeveyn er karındaşları derûn-ı arzuhâlde ismi mezkûr es-Seyyid İbrahim nâm kimesne hâzır olduğu hâlde kezâlik derûn-ı arzuhâlde isimleri mezkûr diğer li-ebeveyn er karındaşları es-Seyyid Ali ve es-Seyyid Salih nâm kimesneler muvâcehelerinde karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd biribirine muttasıl mûrisimiz müteveffâ-yı mezbûr Süleyman ve min-kıbeli’l-eb ceddemiz Şerife Kadın bt. Abdullah’a mevrûs ve Simon zimmîden müşterâ üç bâb menâzilde olan hisse-i irsiye ve hisse-i müşterâmızı her birimiz bundan akdemce beynimizde bi’t-terâzî iktisâm birle her birimiz hisse-i mu‘ayyenâtımızı âhar yedinden kabz edip ancak târîh-i i‘lâmdan yedi sene mukaddem biz taşcılık ücretimizden mahâll-i ma‘lûmede alacağımız olup karındaşlarımız mezbûrân es-Seyyid Ali ve es-Seyyid Salih’in emir ve tevkîlimizle makbûzları olan iki bin yüz otuz altı guruş ve mezbûrândan merkūm es-Seyyid Ali’nin medîne-i mezbûrede mütemekkin Sarrâf Agop zimmîye zimmetinde cihet-i ma‘lûmeden deyni olan iki yüz altmış guruş ve merkūm es-Seyyid Salih’in yine Sarrâf-ı mersûma deyni olan yüz altı guruş ki cem‘an üç yüz altmış altı guruş dâyinleri gāib-i mersûm Agop zimmînin Âsitâne-i aliyye’de vâki‘ Vâlide Hanı’nda mütemekkin şerîki ve kabza vekîli Asador zimmîye bi-şartı’r-rücû‘ emriyle mâlımızdan te’diye ve teslîm etmemizle ol vechile bi’l-mürâca‘a hakkımız olan üç yüz altmış altı guruş ki min-haysü’l-mecmû‘ iki bin beş yüz iki guruşun üç yüz yetmiş guruşunu kabz u istîfâ etmemizle bâkīsi olan iki bin yüz otuz iki guruşu bi’l-ma‘iyye mezbûrân es-Seyyid Ali ve es-Seyyid Salih’den hâlâ taleb <<ederim>> ederiz deyü tasaddî eylediğimiz da‘vâmızdan meccânen fâriğler olmamızla bi’l-cümle zikr olunan husûslara ve hukūk-ı mîrâsa ve işbu târîhe gelince sâir cemî‘ hukūk-ı şer‘iyeye müte‘allika <<mutallaka>> âmme-i de‘âvî ve kâffe-i mütâlebâtdan biz ve hâzır-ı merkūm es-Seyyid İbrahim ile ma‘an karındaşımız mezbûrân es-Seyyid Ali ve es-Seyyid Salih’in zimmetlerini onlar dahi kezâlik bizimle hâzır-ı merkūm es-Seyyid İbrahim’in zimmetlerini her birimiz ibrâ-i âmm-ı sahîh-i şer‘î ve iskāt-ı tamm-ı sarîh-i mer‘î ile kabûlü hâvî ibrâ ve iskāt eyledik deyü ibrâ ve tasâdıkları tescîl ve huzûr[-ı âlîlerine i‘lâm olundu]<br><br>Fî 28 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7914"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7916"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>