﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 246<br>Hüküm no: 263<br>Orijinal metin no: [45b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eleniko bt. Yasef’in vasisi olduğu çocukları Yorgi, Vasil ve Sofya’nın mirasını Ezmerağda bt. Luka’dan tahsil etmesi</b><br><br>Vesâyetden ahz [ü] kabz, 1300 guruş<br><br>Mahmiye-i İstanbul’da Kumkapı kurbünde mütemekkin iken bundan akdem hâlik olan Kuyumcu Apostol v. Vasil zimmînin verâseti zevcesi Ezmerağda bt. Luka Nasrâniye ile babası mersûm Vasil zimmîye ve sulbî sagīr oğulları Yorgi ve Hıristo’ya münhasıra ba‘dehû kable’l-kısme mersûm Yorgi dahi hâlik olup verâseti anası mersûme Ezmerağda ile cedd-i sahîhi mersûm Vasil zimmîye münhasıra ba‘dehû mersûm Vasil [46a] zimmî dahi hâlik olup verâseti zevcesi Eleniko bt. Yasef Nasrâniye ile sulbî sagīr oğulları Yorgi ve Vasil ve Sulbiye sagīre kızı Sofya’ya münhasıra ba‘dehû mersûm Hıristo dahi hâlik olup verâseti anası mersûme Ezmerağda Nasrâniye ile ammileri mersûmân Yorgi ve Vasil’e münhasıra ve mesele-i mîrâsları bi-tarîki’l-münâsahati’ş-şer‘iye sekiz bin altı yüz kırk sehmden olup sihâm-ı mezbûreden üç bin yüz yirmi sehmi mersûme Ezmerağda Nasrâniyeye ve dört yüz otuz beş sehmi mersûme Eleniko Nasrâniye’ye ve iki bin iki yüz otuz sekiz sehmden dört bin dört yüz yetmiş altı sehmi mersûmân Yorgi ve Vasil’e ve altı yüz dokuz sehmi mersûme Sofya Nasrâniyeye inhisârı tahakkukundan sonra sagīrûn-ı mersûmûn Yorgi ve Vasil ve Sofya’nın anaları ve bâ-hüccet-i şer‘iye vasîyy-i mansûbeleri şahsı mu‘arrefe mersûme Eleniko Nasrâniye meclis-i şer‘-i hatîr-i lâzımü’t-tevkīrde kezâlik şahsı mu‘arrefe işbu hâmiletü’r-rakīm mersûm Ezmerağda Nasrâniye muvâcehesinde bi’l-vesâye ikrâr-ı tam ve takrîr-i kelâm edip vasîleri olduğum sagīrân-ı mersûmân Yorgi ve Vasil’in mûrisleri hâlik-i râbi‘-i mersûm Hıristo sağlığında müddet-i vâfire hasta olup ol-vechile malının ekseri sagīr-i mersûmun umûruna sarf olunup hîn-i helâkinde anası mersûmenin indinde olan ma‘lûmü’l-mikdâr meblağdan anası mersûmenin hisse-i ma‘lûmesi ihrâç olundukdan sonra bâkī kalan bin üç yüz guruşu anası mersûme Ezmerağda Nasrâniye vasîleri olduğun sagīrân-ı mersûmân Yorgi ve Vasil için bana def‘ ü teslîm, ben dahi yedinden bi’l-vesâye tamamen ahz ü kabz edip min-ba‘d meblağ-ı mezbûr bin üç yüz guruşdan mersûme Ezmerağda Nasrâniye zimmetinde bir akçe ve bir habbe bâkī kalmayıp ve benim vesâyet-i mersûme Ezmerağda Nasrâniye ile kat‘a da‘vâ ve nizâ‘ım yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 3 C sene [1]242<br><br>Şühûdü’l-hâl: Muhzır Ali Çelebi, Muhzır Emin Çelebi, Muhzır Mehmed Çelebi, Kalpakçı Vasil, Karakaş Serkiz.</p>          <br><a title="Önceki sayfa" style="text-decoration:none" href="./ayrmetin.php?idno=38642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>