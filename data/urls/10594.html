﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 113<br>Hüküm no: 51<br>Orijinal metin no: [7b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alifakih mahallesinden Abdulkadir Ağa’nın vefatı üzerine vârisi olan annesi Hadice bt. Mustafa’nın miras işlemlerini yapması içün diğer vâris Hüseyin Ağa’ya vekâlet vermesi</b><br><br>Vekâlet<br><br>Mahmiye-i İslâmbol’da Ali Fakih mahallesi ahâlisinden olup vilâyet-i Anadolu’da hâlâ medîne-i Konya vâlîsi vezir-i mükerrem devletlü sa‘âdetlü Mustafa Paşa hazretlerinin hizmet-i şerîflerinde iken paşa-yı müşârün-ileyh hazretlerinin ba‘zen umûrunu rü’yet içün İslâmbol’a gelip menzilinde bundan akdem vefât eden Abdulkadir Ağa b. el-Hâc Osman b. el-Hâc Hüseyin nâm kimesnenin verâseti vâlidesi Hadice bt. Mustafa nâm hatun ile usûbet-i nesebiyye cihetinden müteveffâ-yı mezbûrun ceddi el-Hâc Hüseyin’in li-ebeveyn er karındaşı oğlunun oğlunun oğlu Hüseyin Ağa b. Mehmed b. Abdurrahman’a münhasıra ve mesele-i mîrâsları üç sehm i‘tibârıyla bir sehmi vâlidesi mezbûre Hadice Hatun’a ve iki sehmi mezbûr Hüseyin Ağa’ya isâbeti tahakkukundan sonra zâtı vech-i şer‘î üzere mu‘arrefe olan mezbûre Hadice Hatun meclis-i şer‘-i şerîf-i enverde işbu bâ‘isü’l-kitâb mezbûr Hüseyin Ağa mahzarında bi’l-verâse ikrâr ve takrîr-i kelâm edip oğlum mûrisim müteveffâ-yı mezbûrun medîne-i mezbûrede mevcûd olan bi’l-cümle terekesinden ber-i‘tibâr-ı mezkûr benim bir sehmime isâbet eden hisse-i irsiyemi vâzı‘ü’l-yed olanlardan mahâllinde taleb ve da‘vâ ve ahz ü kabza ve lede’l-iktizâ sulh ve ibrâya ve makbûzunu bana îsâl ve teslîme ve husûs-ı mezkûre mütevakkıf olduğu umûrun küllîsine mezbûr Hüseyin Ağa’yı tarafımdan vekîl ve nâib-i menâb nasb ü ta‘yîn eyledim dedikde mezbûr Hüseyin Ağa dahi ber-vech-i muharrer vekâlet-i merkūmeyi kabûl ve hizmet-i lâzımesini kemâ-yenbağī edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fî 27 min-Şevvâli’l-mükerrem sene 1196<br><br>Şühûdü’l-hâl: Yusuf Ağa b. Osman, Tatar Mustafa b. Osman, Mahmud Ağa b. ( ), Veliyüddin Ağa b. ( ), Hüseyin Efendi b. ( ) Kethudâ ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10593"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10595"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o689"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>