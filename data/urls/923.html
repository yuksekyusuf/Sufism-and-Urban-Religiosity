﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 58<br>Hüküm no: 20<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İflas eden ve hapisten çıkarılan Triko’nun alacaklıları tarafından tekrar hapsettirilmesinin kanunsuz olduğu</b><br><br>Sâdır olan fermân-ı âlîlerine imtisâlen Mudanya kazâsına tâbi‘ Sığı karyesi re‘âyâsından Triko v. Dimitraki zimmînin arzuhâli ve yedinde olup sene-i sâbıkā Şevvâli’l-mükerreminin on üçüncü günü târîhiyle müverraha ve kazâ-i mezkûr nâibi Fetvâ Emînizâde es-Seyyid Mehmed Zühdü Efendi’nin imzâ ve hatemini hâviye bir kıt‘a hüccet-i şer‘iyyeye nazar olundukda mersûm Triko zimmî zimmetinde karye-i mezbûre ahâlîlerinden Musli Bey ve Hırsofi nâm zimmîye zeytin esmânından dört bin dört yüz yetmiş üç guruş mahkûmün-bih deyni için karye-i mezbûre subaşısı meclisinde üç ay müddet mahbûs olup ba‘dehu bi’l-cümle emvâl ve eşyâ ve emlâki sûk-ı sultaniyede bey‘ olundukda cem‘an bâliğ olan iki bin altı yüz on yedi guruş esmânı ashâb-ı düyûnu beynlerinde garâmeten taksîm olundukda medyûn-ı mersûmun ismi mâl ıtlâk olunur nesnesi kalmayıp müflis ve mu‘dim ve mu‘sir olduğu mütehakkık ve sâbit olmağla hapisden ıtlâk ve sebîli tahliye olunmuş iken medyûn-ı mersûmun diğer dâyinleri Armudlulu Mustafa ve Gemlikli Lazari ve Yamandi zuhûr ve medyûn-ı mersûmdan beş bin yüz on guruş mütâlebesiyle hapis etdirmek dâ‘iyesinde olmalarıyla men‘ ü def‘leri bâbında bir kıt‘a emr-i âlî sudûru istid‘â olunduğu meâl-i arzuhâl ve hüccet-i mezkûr mefhûmundan müstebân olup fi’l-hakīka bu makūle iflâsı şer‘an sâbit olup sebîli tahliye olunan medyûnun yesârı sâbit ve mütehakkık olmadıkça hapis olunması meşrû‘ olmadığına binâen medyûn-ı mersûmun yesârını diğer dâyinleri mersûmûn isbât etmeksizin fuzûlî hapsetdirmek dâ‘iyesinde oldukları vâki‘ ise ma‘rifet-i şer‘le men‘ ü def‘ olunmak îcâb-ı şer‘-i şerîfden olup ber-vech-i istid‘â emr-i şerîf i‘tâ buyurulmak re’y-i rezîn-i hazret-i men-lehü’l-emre menût idüğü huzûr-ı âlîlerine i‘lâm olundu.<br><br>Fî 9 M sene [1]253.</p>          <br><a title="Önceki sayfa" style="text-decoration:none" href="./ayrmetin.php?idno=922"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=924"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o361"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>