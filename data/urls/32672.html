﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 270<br>Hüküm no: 246<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İsmail Ağa b. Ahmed’in, Fâtıma Hanım bt. Ahmed’e olan borcunu ödemesi gerektiği</b><br><br>Mushaf-ı şerîf rehniyetden fek 3.000 guruş mukābilinde<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhibe-i arzuhâl zâtı mu‘arrefe Fâtıma Hanım bt. Ahmed meclis-i şer‘-i enverde Mısırçarşısı attârlarından derûn-ı arzuhâlde mezkûrü’l-ism es-Seyyid İsmail Ağa b. es-Seyyid Ahmed nâm kimesne muvâcehesinde mezbûr es-Seyyid İsmail Ağa zimmetinde işbu yedinde olan bin iki yüz otuz altı senesi şehri Rebî‘ülâhirinin yirmi birinci günü târihiyle müverrah bir kıt‘a temessük mantûkunca cihet-i karz-ı şer‘îden üç bin guruş ve semeni târih-i merkūmdan bir sene müeccelen mâlımdan bey‘ ve teslîm eylediğim bir kıt‘a Mushaf-ı şerîf hediyesinden üç yüz doksan altı guruş ki ciheteyn-i merkūmeteynden cem‘an üç bin üç yüz doksan altı guruş alacak hakkım olup meblağ-ı mecmû‘-ı merkūm mukābelesinde İstanbul’da Mısırçarşısı dâhilinde tahmîs tarafında kitapçılar köşesinden beşinci bir bâb attâr dükkânı derûnunda mevcûde beyne’l-esnâf gedik tâ‘bir olunur yedinde mâlı olan âlât-ı lâzıme-i ma‘lûmesini rehin vaz‘ ve bana teslîm ben dahi ba‘de’l-irtihân ve’l-kabz ecel-i merkūm hulûlünde meblağ-ı mecmû‘-ı merkūmdan Mushaf-ı şerîf hediyesi olan üç yüz doksan altı guruşu yedinden ahz ü kabz ve istîfâ edüp bâkī-i cihet-i karzdan hakkım olan meblağ-ı merkūm üç bin guruşu hâlâ edâ etmemekle fekk-i rehin ile meblağ-ı mezbûr üç bin guruşu dahi mezbûr es-Seyyid İsmail Ağa’dan taleb ederim deyü eylediği da‘vâsını merkūm İsmail Ağa bi-tamâmihâ tâyi‘an ve kat‘iyyen ikrâr u i‘tirâf etmeğin alâ-mûcebi ikrârihi fekk-i rehin ile meblağ-ı merkūm üç bin guruşun müdde‘î-i mezbûre Fâtıma Hanım’a edâsıyla mezbûr es-Seyyid İsmail Ağa ilzâm olunduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 13 C sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32671"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32673"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>