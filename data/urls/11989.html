﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 116<br>Hüküm no: 71<br>Orijinal metin no: [49-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feride Hanım’ın vefatıyla küçük oğlu Mehmed Ziyaeddin’e intikal eden arsalardaki hisselerinin satışına izin verilmesi</b><br><br>Aşçızâde Mehmed, izin: 1 kıt‘a<br><br>Numara: 23, 300 guruş<br><br>Medîne-i Üsküdar’a tâbi‘ Kādı karyesinde Osman Ağa mahallesinde sâkine iken bundan akdem vefât eden Feride Hanım bt. Hüseyin Hüsnü Bey’in sadrî sagīr oğlu Mehmed Ziyaeddin’in babası ve velîsi olup mahmûdü’l-hâl idiği bi’l-ihbâr zâhir olan işbu bâ‘isü’l-kitâb Mehmed Emin Bey b. İbrahim Faik m. bi’l-velâye takrîr-i kelâm edüp Hazîne-i Evkāf-ı Hümâyûn’dan mazbûten idâre olunan evkāfdan Dârü’s-saâdeti’ş-şerîfe ağası esbak merhûm İbrahim Ağa Vakfı musakkafâtından mahalle-i mezkûrede Yeldeğirmeni nâm mahâlde vâki‘ kırk iki ve sekiz ve yirmi iki ve yirmi dört ve yirmi sekiz numaralar ile murakkam herbiri ma‘lûmü’l-hudûd iki kıt‘a temessük mantûklarınca şehriye cem‘an bin dört yüz on iki akçe icâre-i müeccelelü mukaddemâ üç bin dört yüz yetmiş beş zirâ‘ el-yevm cem‘an üç bin altı zirâ‘ beş kıt‘a arsa müteveffât-ı mezbûrenin bi’l-icâreteyn taht-ı tasarrufunda olup ba‘de vefâtihâ sagīr-i mezbûra hasbe’l-âde intikāl edüp lâkin arsa-i mezkûrların etrâfını muhît taş duvarları mürûr-ı eyyâm ile münhedim olarak telef ve zâyi‘ olacağı zâhir ve bedîdâr olup ol-vechile bekāları sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun nafakasına kâfi mâlı olmayıp ve ben dahi mu‘sir olmamla nafaka ve kisveye dahi eşedd-i ihtiyâcı olmağla sagīr-i mezbûrun arsa-i mezkûrelerini bedel-i misliyle bâ-re’y-i mütevellî âhara ferâğ ve bedeli ahz ü kabz ve müteveffât-ı mezbûrenin defter-i kassâmı zeyline idhâl birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup hâlâ medîne-i mezkûre nâibi mekremetlü Mehmed Salim Efendi ile Onuncu Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun arsa-i mezkûreleri bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir [olan] lira-yı Osmânî yüz guruş hesâbıyla yirmi bin guruş bedel mukābelesinde âhara ferâğa izin taleb şüd.<br><br>Fî 28 Zi[lhicce] sene 1300<br><br>Şühûdü’l-hâl: Mustafa Nuri Efendi b. Mehmed İzzet, Mehmed Ağa b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>