﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 491<br>Hüküm no: 375<br>Orijinal metin no: [119a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karabet/Karabit v. Mıgırdıç’ın Süleyman Ağa b. Hüseyin b. Sinan’a olan borcunu kabul ettiği</b><br><br>El-emrü kemâ zükire fîhi nemekahü’l-abdü’l-fakiru ileyh sübhânehû ve te‘âlâ.<br><br>Abdullah el-müvellâ hilâfetuhû bi-mahkeme-i Ahî Çelebi bi-medîneti Kostantıniyye el-mahrûse ufiye anhü.<br><br>Mahmiye-i İstanbul’da Baba Hasan mahallesinde sâkin Süleyman Ağa b. Hüseyin b. Sinan nâm kimesne tarafından husûs-ı âti’l-beyâna vekîl olup Osman Çelebi b. Ali ve İbrahim Çelebi b. el-Hâc Mehmed nâm kimesneler şehâdetleriyle şer‘an vekâleti sâbit olan bâ‘is-i hâze’l-kitâb Abdullah Çelebi b. Mehmed nâm kimesne meclis-i şer‘-i hatîr-i lâzımü’t-tevkīrde ekmekçi tâifesinden Karabet v. Mıgırdıç nâm zimmî muvâcehesinde bi’l-vekâle üzerine da‘vâ ve takrîr-i kelâm edip müvekkilim mezbûr Süleyman Ağa’nın merkūm Karabit zimmetinde yedinde müşterâ ve makbûz mâ‘lûmü’l-keyl buğday semeninden ba‘de külli’l-hesâb otuz üç esedî guruş hakkı olmağla hâlâ meblağ-ı mezbûru bi’l-vekâle taleb ederim mezbûra suâl olunup meblağ-ı mezkûrun alıverilmesi murâdımdır dedikde gıbbe’s-suâl merkūm Karabit cevâbında fi’l-vâki‘ kazıyye vekîl-i mezbûrun ber-vech-i muharrer takrîr-i meşrûhu üzere olup müvekkil-i mezbûr Süleyman Ağa’ya meblağ-ı mezkûr otuz üç esedî guruş el-ân zimmetimde vâcibü’l-edâ ve lâzımü’l-kazâ deyni olduğunu bi’t-tav‘i’s-sâf ikrâr ve i‘tirâf etmeğin alâ mûceb-i ikrârihî meblağ-ı mezkûru müdde‘î-i mezbûra edâ ve teslîm etmek üzere merkūm Karabit’e tenbîh-birle mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Receb Çelebi b. Osman, Hüseyin b. Hasan, Ömer Çelebi Veli, Bekir Sâlim Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28790"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28792"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b491"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o797"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>