﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 204<br>Hüküm no: 199<br>Orijinal metin no: [28a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Abdullah’ın eski eşi Belkıs bt. Abdullah’a küçük oğlu Abdullah’ın hissesini başkasına satmaya izin verildiği</b><br><br>Vilâyet-i Anadolu’da Amasra Kal‘ası dâhilinde sâkine iken bundan akdem vefât eden İbrahim b. Abdullah b. Abdurrahman’ın verâseti zevce-i metrûkesi Belkıs bt. Abdullah ile sulbî sagīr oğlu Ahmed’e ve sulbîye kebîre kızları Fâtıma ve Emine’ye münhasıra olduğu lede’ş-şer‘i’l-enver zâhir ve mukarrer oldukdan sonra sagīr-i mezbûr Ahmed’in anası ve tesviye-i umûrunu rü’yete kıbel-i şer‘den mansûbe vasiyesi işbu râfi‘atü’l-vesîka mezbûre Belkıs meclis-i şer‘de bi’l-vesaye takrîr-i kelâm ve ta‘bîr ani’l-merâm edip zevcim müteveffâ-yı mezbûrun terekesinden olup mârrü’z-zikr Amasra Kal‘ası dâhilinde vâki‘ lede’l-ahâlî ve’l-cîrân ma‘lûmü’l-hudûd bir bâb mülk menzilden gayri ism-i mâl ıtlâk olunur nesnesi olmayıp verese-i kitâb-ı menzil-i mezbûru bey‘ murâd etmeleriyle sagīr-i mezbûrun hissesini ifrâz mümkün olmadığından mâ‘adâ diyâr-ı âharda olmağla hâsıl-ı harcına vefâ etmeyip ve sagīr-i mezbûrun nafakaya dahi zarûreti olmağla menzil-i mezbûrda olan hissesini semen-i misli ile bey‘ olunmak sagīr-i mezbûr hakkında her vechile evlâ ve enfa‘ olmağın vâki‘-i hâl ehl-i vukūf-ı Müslimînden suâl ve sagīr-i mezbûrun menzil-i mezbûrda olan hissesini semen-i misli ile âhara bey‘a kıbel-i şer‘den bana izin verilmek matlûbumdur deyü iş‘âr ve hâl minvâl-i muharrer üzere olduğu zeyl-i vesîkada muharrerü’l-esâmî Müslimîn ihbârlarıyla zâhir ve nümâyân olmağın hâkim-i muvakkı‘-ı a‘le’l-kitâb -rafa‘a kadrahû mevlâhü’l-vahhâb- efendi hazretleri dahi sagīr-i mezbûrun menzil-i mezkûrda olan hissesini semen-i misli ile âhara bey‘a vasiye-i mezbûre Belkıs Hâtun’a izin verilmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis aşer min-Şevvâli’l-mükerrem sene 1137.<br><br>Şuhûdü’l-hâl: Ahmed Çelebi b. Ali, Mehmed b. Ali, Mehmed b. Ahmed, İbrahim b. Abdullah, Ahmed Bey b. Receb, Halil Reis b. Abdurrahman, Bağdâdî Ahmed Reis, Kaygusuzoğlu, Mustafa b. Abdullah. </p>          <br><a title="Önceki sayfa" style="text-decoration:none" href="./ayrmetin.php?idno=21937"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21939"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o454"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>