﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 376<br>Hüküm no: 325<br>Orijinal metin no: [103b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şemsimah Hatun bt. Abdullah’ın kiracısı olduğu vakıf evin sel yatağı üzerinde olması nedeniyle ecr-i mislinin yeniden tespit edilmesini istemesi</b><br><br>Haremeyn-i Şerîfeyn Evkāfı’ndan olup mahrûse-i İstanbul’da el-Hâc Hasan mahallesinde vâki‘ lede’l-ahâlî ve’l-cîrân ma‘lûmü’l-hudûd olup büyût-ı müte‘addideyi müştemil olan menzilin icâre-i mu‘accele ve yevmî dört akçe ücret-i müeccele ile müste’ciresi olan işbu hâfızetü’l-kitâb fahrü’l-muhadderât Şemsimâh Hatun bt. Abdullah tarafından takrîr-i âti’l-beyâna vekîl olan fahrü’l-akrân Receb Aga b. Mehmed meclis-i şer‘-i şerîfde takrîr-i kelâm edip menzil-i mezbûrun altı seyl mecrâsı olup her yağmur yağdıkça seyl ile zebîl dolup tahliyyesi için harcı olmağla icâre-i müeccelesi ecr-i mislinden ziyâdedir kıbel-i şer‘den üzerine varılıp ecr-i misli keşf olunmasın taleb ederin dedikde cânib-i şer‘den Mevlânâ Fazlullah ve Hâssa mi‘mârlardan Üstâd Ali b. Halil irsâl olunup onlar dahi zeyl-i kitâbda mastûretü’l-esâmî olan ehl-i vukūf ile Müslimânlar ile menzil-i mezbûrun üzerine varılıp vakf-ı mezbûr mütevellîsi olan Hüseyin Ağa b. Memi mahzarında keşf ettiklerinde fi’l-vâki‘ mecrâ-yı mezbûr tahliyyesi harcı olmağla ecr-i mislinden [104a] ziyâdedir yevmî iki akçe ecr-i mislidir deyu mimâr-ı mezbûr ve sâir Müslimîn ittifâk ettiklerinde ittifâklarını mevlânâ-yı mezbûr mahallinde tahrîr ve gelip vukū‘u üzere meclis-i şer‘-i şerîfde haber vermeğin mâ-vaka‘a bi’t-taleb ketb olundu.<br><br>Hurrire evsat-ı şehr-i Rebî‘i’l-âhir min-şühûri sene isneteyn ve selâsîn ve elf.<br><br>Şühûdü’l-hâl: Muharrem Efendi el-müderris, Abdülkerim Efendi b. Abdi el-müderris, Abdurrahman Efendi eş-şehîr bi-Kara Hoca, Mustafa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=11655"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11657"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o723"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>