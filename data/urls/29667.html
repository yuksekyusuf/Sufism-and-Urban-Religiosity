﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 331<br>Hüküm no: 376<br>Orijinal metin no: [160-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Mehmed’in annesi Zeyneb aleyhindeki menzil iddiası</b><br><br>Ne vechile zabt<br><br>Zabıtdan derkenâr<br><br>Sâhibe-i arzuhâl Zeyneb bt. Abdullah’ın sadriye kebîre kızı arzuhâlde mezkûre ve zâtı mu‘arrefe Hadîce bt. Yaycı Mehmed b. Ali meclis-i şer‘-i hatîrde Lâleliçeşme kurbünde Kuyumcu Bahşayiş mahâllesinde vâki‘ nezâret-i dâ‘îlerinde olan evkāfdan Şehrâde nâm hatun vakfından ve el-Hâc Mehmed nâm kimesne ferâğından bâ-ma‘rifet-i mütevellî ma‘lûmü’l-hudûd bir bâb menzile vâzı‘atü’l-yed olan anası mezbûre Zeyneb’den menzil-i mezkûr taraf-ı vakf-ı merkūmdan babam mezbûr Yaycı Mehmed’in tasarrufunda iken altmış dokuz senesinde fevt olup menzil-i mezkûr âdiyen bana intikāl etmiş iken anam mezbûre Zeyneb hâl-i suğrumda vasî olmağla mezbûr el-Hâc Mehmed’e ferâğ, ol dahi yine mezbûre Zeyneb’e fâriğ olmağla hâlâ ben menzil-i mezkûru anam mezbûreden taleb ederim deyü da‘vâ edip lâkin mezbûre Zeyneb’in yedinde olup yetmiş senesi târîhiyle müverraha hüccet mantûkunca menzil-i mezkûr muhterik olup arsa sırfe kalmağla müdde‘iye-i mezbûrenin mâlıyla binâ olunduğu sûretde mutazarrıre olup bakāsında dahi nef‘i olmamağla tâlibleri bedel-i misli mikdârı verecekleri meblağı teberru‘an verip meblağ-ı mezkûr ile infâk olunmak hakkında enfa‘ olmağla mezbûre Zeyneb Askerî kassâmından izinle bedel-i misl olan üç yüz guruşa mezbûr el-Hâc Mehmed ferâğ ve ba‘dehû kendi tefevvüz eylediği mezbûre Hadîce’nin ikrârıyla müte‘ayyin olup vech-i meşrûh üzere izn-i mütevellî ile ferâğ-ı mezkûr mu‘teber olmağla mezbûre Zeyneb’den ancak makbûzu olan bedel-i mezkûr üç yüz guruşu iktizâ etdikde onun dahi iki yüz guruşu kızım mezbûre Hadîce’nin hîn-i tezvîcinde umûr-ı cihâzına sarf etmiş idim demekle beyyineye havâle olunduğu cerîdede mazbût ve mukayyeddir.<br><br>Fî 12 Rebî‘ülâhir sene [11]80.<br><br>Bu minvâl üzere Hadîce’ye de i‘lâm verilmişdir.</p>          <br><a title="Önceki sayfa" style="text-decoration:none" href="./ayrmetin.php?idno=29666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>