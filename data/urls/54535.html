﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 890<br>Hüküm no: 1510<br>Orijinal metin no: [126b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mehmed’in ipçilik sanatını öğrenmek için İpçi İbrahim Usta’nın yanına verdiği küçük oğlu Ali için ücret talebinde bulunamayacağı</b><br><br>Ma‘rûz<br><br>Medîne-i Üsküdar’da misâfiren sâkin Hüseyin b. Mehmed medîne-i mezbûrede mahfil-i Bâb’da meclis-i şer‘-i hatîrde İpci İbrahim Usta b. el-Hâc Mehmed muvâcehesinde işbu hâzır bi’l-meclis oğlum Ali nâm sagīri vâlidesi gāibe ani’l-meclis Fatıma bt. Hasan nâm hatun târih-i i‘lâmdan yedi sene mukaddem ipçilik san‘atını ta‘lîm için mezbûr İbrahim Usta’ya verip ol dahi san‘at-i mezkûreyi sagīr-i mezbûreye ta‘lîm esnâsında sagīr-i mezbûr dahi san‘at-ı mezkûreye müte‘allika umûrda ber-vech-i mu‘tâd mezbûr İbrahim Usta’ya hizmet etmekle ol dahi sagīr-i mezbûru infâk ve iksâ edip lâkin sinîn-i mezkûrede sebkat eden hizmetinin ecr-i misli ile oğlum sagīr-i mezbûru bana teslîme mezbûr İbrahim Usta’ya tenbîh olunmak bi’l-velâye matlûbumdur deyü da‘vâ ol dahi cevâbında ber-vech-i muharrer sagīr-i mezbûr ipçilik san‘atını ta‘lîm esnâsında san‘at-i mezkûreye müte‘allika umûrda ber-vech-i mu‘tâd kendiye hizmet eylediğini ikrâr lâkin san‘at-i mezkûrede şâkird ve ustaya ücret-i hizmet etmek örf-i belde ve âdet değildir deyü iddi‘â ve teveccüh-i husûmet için san‘at-ı mezkûre ustalarından işbu hâzırân bi’l-meclis Abdullah Usta b. Ali ve Osman Usta b. el-Hâc Mehmed nâm kimesnelerden suâl olundukda fi’l-hakīka san‘at-i mezkûrede usta şâkirde ücret vermek örf-i belde ve mu‘tâd olmamışdır deyü herbiri alâ tarîki’ş-şehâde haber vermeleriyle mûcibiyle müdde‘î-i mezbûr husûs-ı mezkûrda ecr-i misl da‘vâsıyla mezbûr İbrahim Usta’ya bî-vech-i şer‘î mu‘ârazadan ba‘de’l-men‘ müdde‘î-i mezbûr Hüseyin oğlu sagīr-i mezbûru bi’r-rızâ meclis-i şer‘de ustası mezbûr İbrahim yanında terk ol dahi ipçilik san‘atını sagīr-i mezbûra ta‘lîm etmeğe taahhüd eylediği bi’l-iltimâs huzûr-ı âlîlerine i‘lâm olundu.<br><br>Fî 23 min-S sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b890"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o972"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>