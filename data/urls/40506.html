﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 267<br>Hüküm no: 227<br>Orijinal metin no: [33a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Ali Ağa’nın vakfettiği paradan Halil Çelebi b. Osman’ın aldığı paranın vakfa iadesine karar verildiği</b><br><br>Mahmiye-i İstanbul’da Kırkçeşme kurbünde vâki‘ Sekbânbaşı İbrahim Ağa mahallesi sükkânından olup bundan akdem yeniçeri ağalığından ma‘zûlen vefât eden Kara Ali Ağa nâm sâhibü’l-hayrın vakfeylediği nukūdunun mütevellîsi olan Receb Efendi b. Ahmed meclis-i şer‘-i hatîrde işbu bâ‘isü’l-kitâb Halil Çelebi b. Osman mahzarında üzerine takrîr-i da‘vâ edip mezbûr Halil Çelebi’nin babası merkūm Osman kendi huzûrunda beher yevm bir Âmenerresûl kırâat ve sevâbını rûh-ı vâkıfa hibe edip ba‘de’l-vefât cihet-i mezbûrenin tevcîhi re’y-i hâkimü’l-vakte tefvîz eylediğini vâkıf-ı mezbûr vakfiye-i ma‘mûlün-bihâsında ta‘yîn ve tasrîh etmişiken merkūm Osman [33b] vefât etdikde oğlu mezbûr Halil Çelebi cihet-i mezbûreyi bilâ-berât hilâf-ı şart-ı vâkıf vakf-ı mezbûrun mütevellîsi olup bundan akdem tarîk-ı hacc-ı şerîfde vefât eden Hammâmî Ahmed Çelebi yedinden dokuz senede üç bin iki yüz kırk akçe vazîfe-i mu‘ayyeneyi ahz eylemişdir suâl olunup meblağ-ı mezbûrun vakf-ı mezkûr için bana alıverilmesin taleb ederim dedikde gıbbe’s-suâl mezbûr Halil Çelebi cevâbında fi’l-hakīka şart-ı vâkıf üzere babam mezbûr Osman cihet-i mezbûreye mutasarrıf olmağla ba‘de vefâtihî ben dokuz senede beher yevm bir Âmenerresûl bilâ-berât kırâat edip mütevellî-i sâbık-ı mezbûr Ahmed Çelebi yedinden mâl-ı vakf-ı mezbûrdan üç bin iki yüz kırk akçe ahz u kabz eyledim deyu cihet-i mezbûreyi bilâ-berât tasarrufunu tav‘an ikrâr ve i‘tirâf etmeğin ikrârı mûcebince bilâ-berât dokuz senede ahz u kabz ve ikrâr eylediği üç bin iki yüz kırk akçeyi mütevellî-i vakf-ı mezkûr Receb Efendi’ye vakf-ı mezkûr için red ve teslîme mezbûr Halil Çelebi’ye mahzarında tenbîh birle mâ-vaka‘a bi’t-taleb ketb olundu.<br><br>Fi’l-yevmi’l-âşir min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Abdurrahman Ağa el-mübâşir, Ömer Halîfe b. Abdullah el-müezzin, İsmail Halîfe b. Mehmed, Mehmed Beşe b. ( ) muhzır, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40505"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40507"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o880"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>