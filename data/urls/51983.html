﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 541<br>Hüküm no: 1053<br>Orijinal metin no: [101b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İnşâ olunacak gemilerin masrafları için kullanılacak Şehirköy, Malkara ve Rodoscuk’un avârız akçelerinin toplanarak gönderilmesi</b><br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fazli ve’l-yakīn vârisü ulûmi’l-enbiyâ’i ve’l-mürselîn huccetü’l-hakkı ale’l-halki ecma‘în el-muhtas bi mezîdi inâyeti’l-meliki’l-mu‘în mevlânâ el-hâkimü’l-âdil bi kazâi Üsküdar -zîdet fezâiluhû- ve hâlâ Kefken İskelesi’nde binâ olunan gemiler üzerine nâzır olan kıdvetü’n-nüvvâb -zîde fazluhû- ve kıdvetü’l-emâsil mübâşir olan -zîde kadruhû- tevkî‘-i refî‘-i hümâyûn vâsıl olıcak ma‘lûm ola ki zikr olunan gemiler mühimmâtı için Şehirköy ve Malkara ve Cebel-i Tekfur ve nâm-ı diğer Rodoscuk kadılarının avârız akçeleri mahall-i mezbûra irsâl olunmak için kadılarına hitâben müstakil âhar emr-i şerîf irsâl olunup her bir hânelerinden seksen sekiz akçe hesâbı üzre cem‘ eyleyeler deyu fermânım olmuşdur imdi siz dahi zikr olunan akçeleri mu‘accelen yarâr ve mu‘temedun aleyh adamlar gönderip zikr olan gemilerin mesârifine sarf eylemeniz emrim olmuşdur buyurdum ki hükm-i şerîfim vardıkda cidden te’hîr ve terâhî eylemeyip zikr olan kadılara yarâr ve mu‘temedun aleyh adamlar gönderip avârız akçelerin hesâb-ı mezbûr üzre taleb ve tahsîl ettirip getirtip vech-i meşrûh üzre mahall-i mezbûrda binâ olunan gemiler mühimmâtına harc u sarf eyleyesin ammâ kānûn üzere alınacak ikişer akçe hâne akçelerine kimesne dahl eylemeyip avârız husûsunda mufassal evâmir-i şerîfe ile varan kullara verile şöyle bilesiz alâmet-i şerîfe i‘timâd kılasız. Tahrîren fi’l-yevmi’r-râbi‘ şehri Saferi’l-muzaffer min şuhûri sene ihdâ ve elf. Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=51982"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51984"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b541"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>