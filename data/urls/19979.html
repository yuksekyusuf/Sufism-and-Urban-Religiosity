﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 133<br>Hüküm no: 137<br>Orijinal metin no: [47b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vârisi olmayan Çengi Yasemin bt. Abdullah’ın evinin beytülmâlce Âbide Hatun bt. Abdullah’a satıldığı</b><br><br>Havâss-ı Kostantıniyye’de vâki‘ olup Hazret-i Ebî Eyyûb Ensârî -aleyhi rahmetü’l-Bârî- evkāfı’na bi’l-fi‘l mütevellî olan fahrü’l-a‘yân Hüseyin Bey b. Abd[ullah] ve havâss-ı mezbûrede bi’l-fi‘l beytülmâl-i âmme emîni olan fahrü’l-akrân Mustafa Çavuş b. el-Hâc Nasuh tarafından vekîl olup, hasm-ı şer‘-i câhid mahzarında vekâleti nehc-i şer‘î üzre sâbite olan Yusuf Bey b. Abdullah nâ[m] cündî mahfil-i şer‘-i şerîfde, işbu hâmiletü’l-kitâb Âbide Hâtun bt. Abdullah mahzarında asâleten ve vekâleten ikrâr ve takrîr-i kelâm eyleyip, havâss-ı mezbûre mahallâtından Canperver mahallesinde sâkine iken [48a] bundan akdem fevt olan Çengi Yasemin bt. Abdullah nâm müteveffânın zâhirde vâris-i ma‘rûfu olmamağın, mahalle-i mezbûrede bir tarafı Hüsrev b. Abdullah mülkü ve bir tarafı Ahmed b. Abdullah mülkü ve bir tarafı Mahmud b. Abdullah mülkü ve bir tarafı tarîk-i hâs ile mahdûd olup bir beyt-i ulvî ve bir tahta-bendi ve kenîfi müştemil olan mülk menzilinin nısfı beytülmâle ve nısf-ı âharı cânib-i vakfa âid olmağın, mezbûru ba‘de’l-arz ale’t-tâlibîn mirâr[en] ve gıbbe inkıtâ‘i rağbeti’r-râgıbîn kirâren mezbûre Âbide Hâtun üzerinde beş bin beş yüz nakd-i râyic fi’l-vakt akçede karâr edip ziyâde ile âhar tâlib ve râgıb olmamağın, menzil-i mezbûru asâleten ve vekâletim hasebiyle mezbûre Âbide Hâtun’a meblağ-ı mezbûr beş bin beş yüz akçeye bey‘-i bâtt-ı sahîh-i şer‘î ile bey‘ edip kabz-ı semen ve teslîm-i mebî‘ eyledik. Ba‘de’l-yevm menzil-i mezbûr mezbûre Âbide Hâtun’un mülk-i müşterâsıdır, keyfe mâ teşâ’ mutasarrıf olsun dediklerinde, mukırrân-ı mezbûrânı ikrâr-ı meşrûhaları üzre el-mukarru lehâ’l-mezbûre Âbide dahi vicâhen tasdîk edicek, mâ-vaka‘a ketb olundu. Hurrire fi’l-yevmi’s-sâmin aşer min Şevvâl li sene selâse ve ışrîn ve elf.<br><br><br>Şuhûdü’l-hâl: Hasan Efendi el-İmâm, Mustafa b. Abdullah, İsa b. Abdullah, Hüsrev b. Abdullah, Ahmed b. Abdullah, el-Hâc Durgud b. Durak, Mehmed b. Ali, Receb b. Ali, Musli Çelebi b. ( ), el-Muhzırûn.</p>          <br><a title="Önceki sayfa" style="text-decoration:none" href="./ayrmetin.php?idno=19978"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19980"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o215"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>