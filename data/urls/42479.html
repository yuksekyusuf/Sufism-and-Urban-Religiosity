﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 313<br>Hüküm no: 373<br>Orijinal metin no: [74b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Köprülüzade Ahmed Paşa’nın bezirgânı olup vefat eden Sentovi v. Semovi’nin varislerinin, Ahmed Paşa’nın eski kethüdası Ahmed Ağa aleyhindeki alacak iddiaları</b><br><br>Bâ-hatem-i efendi,<br><br>Ma‘rûz,<br><br>Hâlâ Kandiye vâlisi vezîr-i mükerrem sa‘âdetlü Köprülüzâde Ahmed Paşa hazretlerinin bâzergânı olup bundan akdem Belgrad’da hâlik olan Sentovi v. Semovi v. Simivin Yahûdinin verâseti zevce-i metrûkesi Sara bt. Mosi v. İsak Yahûdiye ile sulbî kebîr oğulları Samuyel ve Mosi ve sulbiye sagīre kızları Vefrosile ve Esterye’ye inhisârı tahakkukundan sonra mesfûr Samuyel kendiden asâleten ve sagīrât-ı mersûmâtın vasîleri olmağla vesâyeten ve mesfûrân Sare ve Mosi taraflarından zikri âtî husûsda vekîl-i şer‘îleri olmağla vekâleten meclis-i şer‘-i münîrde vezîr-i müşârün-ileyh hazretlerinin sâbıkā kethüdâları derûn-ı arzuhâlde mezkûrü’l-ism el-Hâc Ahmed Ağa b. Mustafa mahzarında mûrisimiz hâlik-i mersûm Sentovi hayatında vezîr-i müşârün-ileyh hazretlerinin bâzergânı olduğu hâlde müfredât defteri mantûkunca emti‘a ve eşyâsını vezîr-i müşârün-ileyh hazretlerine vermek üzere mezbûr el-Hâc Ahmed Ağa altı bin sekiz yüz altmış bir guruşa bey‘ ve teslîm ol dahi vezîr-i müşârün-ileyh hazretleri için tarafından bi’l-vekâle iştirâ ve tesellüm ve vezîr-i müşârün-ileyh hazretlerine verdikden sonra mûrisimiz mesfûr Sentovi hayatında meblağ-ı mezkûrun dört bin sekiz yüz seksen sekiz guruşunu vezîr-i müşârün-ileyh hazretlerinden ahz ü istîfâ ve bâkī kalan bin dokuz yüz yetmiş üç guruşunu kable’l-istîfâ hâlik olup meblağ-ı bâkī-i mezkûr bize mevrûs olmağla işbu bin yüz yetmiş bir senesi Recebi gurresinde Kandiye kādısı Vanizâde es-Seyyid Abdurrahman Efendi tarafından mürsel Kâtib Saatçizâde Mehmed Efendi’nin derûn-ı kal‘ada akdeylediği meclis-i şer‘de ben kethüdâ-i mezbûr el-Hâc Ahmed Ağa ile terâfu‘ ve meblağ-ı bâkī-i mezkûr bin dokuz yüz yetmiş üç guruşu hesâbına mahsûb olmağla bi’l-asâle ve bi’l-vesâye mutâlebe eylediğimde mezbûr el-Hâc Ahmed Ağa dahi meblağ-ı bâkī-i mezkûr mûrisimiz hâlik-i mesfûra deyni olduğunu ikrâr ve yedime işbu bir kıt‘a hüccet i‘tâ olunmuş idi deyü da‘vâ ve mezbûr el-Hâc Ahmed Ağa cevâbında hâlik-i mesfûr ber-vech-i muharrer akd-i bey‘ ü şirâyı vezîr-i müşârün-ileyh hazretleriyle edip benimle mün‘akid olmamışdır deyü inkâr ve meclis-i ma‘kūd-ı mezkûrda meblağ-ı bâkī-i mezkûru ikrârını i‘tirâf lâkin vezîr-i müşârün-ileyh hazretleri beni kethüdâlıkdan azl ü ihrâc ve kal‘ada haps ve meblağ-ı bâkī-i mezkûr kendi deyni olmak üzere ikrâr eylesin, etmezse kendüyü hapisden ıtlâk etmem deyü bana kerh-i mu‘teber ile kerh ve silahdârı Halil Ağa ile mühürdârı Halid Ağa’yı üzerime ta‘yîn etmekle onlar dahi meclis-i ma‘kūd-ı mezkûrda beni gûnâ-gûn tahvîfden hâlî olmadıkları hâlde kerh-i mu‘teber-i mümterid ile mükrehen ikrâr etmiş idim deyü ba‘de’d-def‘ ve’l-inkâr dâfi‘-i mezbûr el-Hâc Ahmed Ağa ber-minvâl-i muharrer def‘ini lede’t-tezkiye şehâdetleri makbûle olan Nahilbend’de sâkin Mehmed Ağa b. Süleyman ve Ahmed Beşe b. Abdullah şehâdetleri ile muvâcehesinde vech-i şer‘î üzere isbât etmeğin mûcebiyle müdde‘î-i mersûm Samuyel Yahûdi husûs-ı mezkûr için mezbûr el-Hâc Ahmed Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 26 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42478"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42480"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>