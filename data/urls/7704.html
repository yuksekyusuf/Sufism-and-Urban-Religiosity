﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 494<br>Hüküm no: 664<br>Orijinal metin no: [86b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. Kasım’ın daha önce sulh oldukları İstoraki v. Hürmüz’e sulh bedelinden kalan borcunu ödemesi için yapılan tenbih</b><br><br>Ma‘rûz<br><br>Derûn-ı arzuhâlde mezkûrü’l-ism olup mahmiye-i İstanbul’da Balıkpazarı’nda bakkāl olan İstoraki v. Hürmüz nâm zimmî meclis-i şer‘-i hatîrde sahib-i arzuhâl Hüseyin Ağa b. Kasım muvâcehesinde bundan akdem mezbûr Hüseyin Ağa işbu yedime verdiği bir kıt‘a deyn temessüğü mantûkunca zimmetinde altı zirâ‘ çuka semeninden on sekiz guruş ve revgan-ı sâde ve pirinç ve sâir zehâir bahâsından dahi yetmiş yedi buçuk guruş ki min-haysü’l-mecmû‘ doksan beş buçuk guruş hakkım olmağla meblağ-ı mecmû‘-ı merkūmu mezbûr Hüseyin Ağa’dan taleb ve da‘vâ sadedinde olduğumda ba‘de’l-münâza‘a beynimize muslihûn tavassut edip da‘vâ-yı mezkûremden mezbûr Hüseyin Ağa ile seksen guruş bedel mukābelesinde sulh olup mâ‘adâsı olan on beş buçuk guruşa müte‘allika âmme-i da‘vâdan mezbûr Hüseyin Ağa’nın zimmetini ibrâ ve ıskāt eylediğimde ol dahi ibrâyı ba‘de’l-kabûl bedel-i sulh-ı mezkûr seksen guruşun otuz guruşunu işbu meclis-i şer‘de bana def‘ ve teslîm eyleyip elli guruşu zimmetinde bâkī kalmağla meblağ-ı bâkī-i mezkûr elli guruşu mezbûr Hüseyin Ağa’dan taleb ederim deyü ba‘de’d-da‘vâ ve’l-istintâk mezbûr Hüseyin Ağa cevâbında fi’l-hakīka müdde‘î-i mesfûra bedel-i sulh-ı mezkûrdan bâkī zimmetinde elli guruş deyni olduğunu ikrâr ve i‘tirâf etmeğin alâ-mûceb-i i‘tirâfihî meblağ-ı bâkī-i mezkûr elli guruşu müdde‘î-i mesfûr İstoraki zimmîye edâ ve teslîme mezbûr Hüseyin Ağa’ya tenbîh olunduğu Mahkeme-i Bâb’dan mübâşirleri Kapıkethudâsı İsmail Beşe kulları ile huzûr-ı âlîlerine i‘lâm olundu.<br><br>Fî 11 Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b494"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>