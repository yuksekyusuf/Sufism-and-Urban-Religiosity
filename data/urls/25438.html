﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 487<br>Hüküm no: 551<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Abdullah’ın, evini Çelebi Odabaşı Vakfı’na sattığı ve daha sonra da kiraladığı</b><br><br>Hüccet-i istiğlâl.<br><br>Mahmiye-i İstanbul’da Kâtib Muslihiddin mahallesi sükkânından Mehmed Beşe b. Abdullah meclis-i şer‘de mahmiye-i merkūmede Tarsus mahallesinde vâki‘ merhûm Çelebi Odabaşı’nın nukūd-ı mevkūfesine mütevellî olan Mehmed Beşe b. Mustafa mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Ahmed Çelebi mülkü ve bir tarafdan Aynî Hatun mutasarrıfe olduğu vakıf menzil ve bir tarafdan Yakub Efendi mülkü ve bir tarafdan tarîk-i âm ile mahdûd mülk menzilimi bi-cümleti’t-tevâbi‘ ve’l-levâhık mütevellî-i mezbûra yüz on beş kıt‘a esedî guruş ve iki yüz hurda akçeye istiğlâl-i şer‘î tarîki üzere bey‘ ve teslîm ol dahi ber-minvâl-i muharrer iştirâ ve tesellüm eyledikden sonra semeni olan meblağ-ı mezbûru tamamen yedinden alıp kabz eylediğimden sonra yine menzil-i mahdûd-ı mezbûru ba‘de’t-tahliyeti’ş-şer‘iye [ve]’t-takābuzı’l-mer‘î târih-i kitâbdan bir sene tamamına dek iki bin yüz akçe ücret-i mü’eccele-i mev‘ûde ile mütevellî-i mezbûrdan istîcâr ve tesellüm ve kabûl ol dahi bana îcâr ve teslîm eyledi dedikde gıbbe’t-tasdîk mukırr-ı mezbûr Mehmed Beşe meclis-i şer‘de Mehmed Efendi b. Süleyman mahzarında takrîr-i kelâm edip asl-ı mal-ı mezbûr ile ücret-i merkūmeyi bir sene tamamında mütevellî-i mezbûra eğer edâ ve teslîm eylemezsem menzil-i mezbûru semen-i misli ile âhara bey‘ edip semeninden meblağ-ı resmin mütevellî-i mezbûra edâ ve teslîm ve fazlasını bana îsâle tarafımdan mûmâ-ileyh Mehmed Efendi’yi azil ve in‘izâlden masûne vekâlet-i devriye ile vekîl eyledim dedikde ol dahi vekâlet-i mezbûreyi kabûl ve hıdemâtını edâya müte‘ahhid olmağın mâ-vaka‘a bi’t-taleb ketb olundu.<br><br>Fi’r-râbi‘ aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Ahmed Çelebi b. Abdullah, Mustafa Çelebi b. Abdullah, Hüseyin Çelebi b. Abdullah, Hüseyin Efendi b. Ahmed el-imâm, Abdi b. Hüseyin, Mehmed Beşe b. Ali, Hasan Çelebi el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=25437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o999"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>