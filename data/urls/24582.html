﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 330<br>Hüküm no: 477<br>Orijinal metin no: [54a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdülgaffar b. Osman’ın ölen Hüseyin Ağa’daki alacağının terekesinden tahsil edilmesi</b><br><br>Mahmiye-i İstanbul’da eş-Şeyh Ebülvefâ mahallesinde Abdülgaffar b. Osman nâm kimesne mahfil-i kazâda, bundan akdem mahmiye-i mezbûrede eş-Şeyh Ferhad mahallesinde sâkin iken vefât edip verâseti sulbiye kızı Asiye ve zevceleri Ayşe bt. Abdullah ile Yasemin bt. Abdullah’a munhasıra oldukda, kable’l-kısme mezbûre Asiye dahi fevt olup, sagīre ve sadriye kızı Ayşe bt. Ahmed ile merkūme Yasemin’e ve zevci mezbûr Ahmed b. İsa’ya munhasıra olmağın sagīre-i merkūmeye vasiyy-i muhtâr olup, muhallefâtına vâzı‘u’l-yed olan Kadri b. Mehmed mahzarında üzerine da‘vâ edip, bundan akdem mezbûr Hüseyin Ağa’ya on kıt‘a sahanı safka-i vâhide ile bin dört yüz otuz akçeye bey‘ ve teslîm edip, kabz-ı semen etmeden mezbûr Hüseyin Ağa vefât edip, terekesi veresesine müntakil oldukda, vasî muhallefâtına bi’l-vesâye vaz‘-ı yed etmeğin, deyn-i merkūmu mezbûr Hüseyin Ağa’nın muhallefâtından vasiyy-i mezbûrdan taleb ederin dedikde, gıbbe’s-suâl vasiyy-i mezkûr husûs-ı mezkûru münkir olıcak, gıbbe’l-istişhâd udûl-i Müslimînden el-Hâc Mehmed b. Mustafa ve Mahmud b. Osman nâm kimesneler mahfil-i kazâya li ecli’ş-şehâde hâzırân olup, fi’l-vâki‘ müdde‘î-i mezbûr müteveffâ-yı mezbûr Hüseyin Ağa’ya hâl-i sıhhatinde on bakır sahanı safka-i vâhide ile bin dört yüz otuz akçeye bizim huzûrumuzda bey‘ ve teslîm edip, ol dahi tesellüm etti, biz bu husûsa şâhidleriz, şehâdet dahi ederiz dediklerinde, gıbbe’t-ta‘dîl ve’t-tezkiye şehâdetleri makbûle olup, müdde‘î-i mezbûra meblağ-ı merkūmdan küllen ve ba‘zan müteveffâ-yı mezbûrdan almayıp ve vücûh-ı ibrâdan bir vechile zimmetini ibrâ ve ıskāt etmediğine yemîn billâhi te‘âlâ etmeğin, mûcebi ile hükm birle, bu hurûf ketb u tahrîr olunup, tâlibi yedine def‘ olundu. Tahrîren fi’l-yevmi’s-sâmin aşer min Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: Mehmed b. Üveys er-râcil, Yusuf b. Mehmed, Ebûbekir b. Osman, el-Hâc Mehmed b. İsmail ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24581"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24583"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>