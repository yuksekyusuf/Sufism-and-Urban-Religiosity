﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 473<br>Hüküm no: 740<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terkos nâhiyesinin Şamlar karyesinde bulunan Yusuf Ağa Vakfı’nın bir senelik muhâsebe kaydı</b><br><br>Muhâsebe:<br><br>Havâss-ı refîʻa kadıları nezâretlerinde âsûde olan evkāfdan Terkos nâhiyesinde Şamlar nâm karyede vâkiʻ merhûm Atîka Sultan teberdârı merhûm Yusuf Ağa Vakfı olan câmiʻ-i şerîf mesâlihine mevkūfe nukūdun sâbıkā mütevellîsi karye-i mezbûrede imam olan İbrahim Efendi’nin işbu bin yüz altmış iki senesi Muharremi gurresinden sene-i mezbûre Zilhicce’si gāyetine gelince zamân-ı tevliyetinde îrad ve mesârif-i vakfın hâlâ mütevellî nasb olunan muhtâr-ı ahâlî-i karye Musa Beşe iltimâsıyla ahâlî-i karye muvâcehelerinde muhâsebesi görülüp zimem-i müteferrikada olan mâl-ı vakfı mütevellî-i cedîde götürülüp kabz ve kabûl eylediği defteridir ki ber-vech-i âtî ale’t-tafsîl zikr ve beyân olunur.<br><br>Fi’t-târîhi’l-mezbûr li’s-seneti’l-merkūme<br><br>Mâl-ı vakf-ı merbûhdur -bâ-muhâsebe: 37243 akçe<br><br>Mahsûl-i murâbahât der-sene-i kâmile 5340 akçe<br><br>Der-zimmet-i ahâlî karye bi-ecmaʻihim 9620 akçe Der-zimmet-i Züğürt? Mustafa Beşe 5665 akçe Der-zimmet-i Ali Usta 6000 akçe Der-zimmet-i Fâtıma Hatun 600 akçe Der-zimmet-i Emine Hatun 600 akçe Der-zimmet-i Deli Mehmedoğlu İbrahim 698 akçe Der-zimmet-i Kat Mehmed 1200 akçe Der-zimmet-i Musa Beşe 4990 akçe Der-zimmet-i Cebeci Halil 1820 akçe Der-zimmet-i Osman Beşe 500 akçe Der-zimmet-i İsmihan Hatun 600 akçe Der-zimmet-i Kıbtî yetimleri 2240 akçe Der-zimmet-i Bahçıvân yetimleri 600 akçe Der-zimmet-i Papaoğlu Kostantin 1495 akçe Der-zimmet-i Osman Beşe 120 akçe Der-zimmet-i Kara Mustafa 100 akçe Der-zimmet-i Cebecioğlu 400 akçe Yekûn: 37243 guruş<br><br>El-vezâif maʻa’l-mesârif der-sene-i kâmile: 534<br><br>Vazîfe-i imam Yevm 1 Sene 3600 Vazîfe-i müezzin İmama meşrûta Yevm 1 Sene 360 Vazîfe-i kayyım İmama meşrûta Yevm 1 Sene 360 Vazîfe-i tevliyet Yevm 2 Sene 720 Bahâ-yı şemʻ-i revgan Sene 120 Harc-ı muhâsebe Sene 120 Kalemiye, müteferrika Sene 60<br><br>Vech-i meşrûh üzere bir senelik îrâd mesârif-i vakfın hesâbı görülüp mâl-ı vakf zimem-i müteferrika-yı mezkûrûnun ikrârıyla zimmetlerinde olduğu zâhir ve mütevellî-i cedîd kabûl edip mütevellî-i sâbıkı zimmetinde mâl-ı vakıfdan bir akçe ve bir habbe bâkī kalmayıp cemʻan mâl-ı vakf yalnız otuz yedi bin iki yüz kırk üç akçe olup beher sene murâbahası alınmak üzere şerh verildi.<br><br>Sah.</p>          <br><a title="Önceki sayfa" style="text-decoration:none" href="./ayrmetin.php?idno=17692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o689"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>