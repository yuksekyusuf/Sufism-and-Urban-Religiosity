﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 477<br>Hüküm no: 548<br>Orijinal metin no: [113b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc İbrahim’in inşa ettiği binanın usûlüne uygun olduğundan engel olunmaması</b><br><br>Ma‘rûz.<br><br>Sâdır olan fermân-ı âlîlerine imtisâlen kıbel-i şer‘den irsâl olunan keşif nâibi Abdurrahman Efendi hâssa mi‘mârlarından Hüseyin b. Ömer ile İstanbul’da Sultan Selim Câmi‘-i şerîfi kurbünde Cebecibaşı Mahallesi’nde tarîk-i hâsda vâki‘ Kaya Hatun Vakfı’ndan sâhib-i arzuhâl el-Hâc İbrahim b. el-Hâc Ahmed’in bi’l-icâreteyn tasarruflarında olan muhterik menzil arsası üzerine varıp ba‘de akdi’l-meclis ol tarîk-i hâs erbâbından olup arsa-yı merkūme mukābilinde menzilleri olan Yunus Efendi ve Mustafa Çelebi ve Çıkrıkçı Hasan Çelebi ve Türkmenoğlu Mustafa ve Canbaz el-Hâc Mustafa b. el-Hâc Ahmed nâm kimesneler mezbûr İbrahim muvâcehesinde vakf-ı mezbûr mütevellîsi Abdülhalim Çelebi hâzır olduğu hâlde işbu arsanın kable’l-harîk binâsı şark ve şimâl tarafında olup menzillerimiz mukābelesinde olan garb ve cenûb tarafı binâdan hâlî menzil havlusu iken hâlâ mezbûr el-Hâc İbrahim havlu mahalline binâya şürû‘ etmekle menzillerimizin ziyâde muzlim olmasına bâ‘is olmağın râzı olmazız dediklerinde mezbûr el-Hâc İbrahim cevâbında eğer ol mahalle binâ etmesem mezbûrûnun menzillerinden benim makarr-ı nisvân olan mevâzi‘me indifâ‘ı asîr havâleler hudûs etmekle binâyı minvâl-ı muharrer üzere tahvîle muztar oldum tarîk-i hâssa şehnişîn çıkmayıp ve pencere vaz‘ etmeyip binâ ederim dedikde mi‘mâr-ı mezbûr fi’l-hakīka merkūm el-Hâc İbrahim ol mahalle ber-vech-i muharrer iki kat binâ ve irtifâ‘ını câr-ı mülâsıkı bakkal dükkânı üzerinin yedi buçuk zirâ‘ kaddi mikdârı ettikde mezbûrûnun ziyâlarına fennim muktezâsınca kat‘â mümâna‘atı yokdur deyü haber vermeğin mezbûr el-Hâc İbrahim’in bilâ-zarâr-ı şer‘î binâsına mümâna‘at etmemek üzere mezbûrûna tenbîh eylediğini mezkûr dâ‘îleri mahallinde tahrîr ba‘dehû ma‘an ba‘s olunan ümenâ-i şer‘le bu dâ‘îlerine inhâ eylediği huzûr-ı âlîlerine i‘lâm olundu. Bâkī emr hazret-i veliyyü’l-emrindir.<br><br>Fî 15 R sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5471"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5473"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b477"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>