﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 124<br>Hüküm no: 53<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gonca bt. Abdullah’ın, merhume Ayşe bt. Hasan Ağa’nın azatlı cariyesi olduğu</b><br><br>Orta boylu, gök gözlü, Rusiyyüˈl-asl râfi‘a-ihâzeˈl-kitâb Gonca bt. Abdullah meclis-i şer‘-i hatîr-i lâzımüˈt-tevkîrde Galata a‘mâlinden Fındıklıˈda vâki‘a merhûm Molla Çelebi mahallesi sâkinelerinden iken bundan akdem vefât eden Âişe bt. Hasan Ağaˈnın muhallefâtına biˈl-verâse vâzi‘uˈl-yed olan zevc-i metrûku Mustafa Ağa b. Hüseyin mahzarında üzerine da‘vâ ve takrîr-i kelâm edip ben müteveffiye-i mezbûre Âişeˈnin câriye-i memlûkesi olup hâl-i hâyatında ve kemâl-i akl u sıhhatinde mülkünde olduğum hâlde beni mâlından âzad edip ben hürre olmuş iken hâlen mu‘takam mezbûre Âişe Hatun vefât etmekle mezbûr Mustafa Ağa bana rık olmak üzre vaz‘-ı yed ve muhallefât-ı mezbûreye idhâl murâd eder suâl olunup üzerimden yed-i âdiyesini ref‘ ve sebîlim tahliye olunmak matlûbumdur dedikde gıbbeˈs-suâl ve akībeˈl-inkâr ve isre-talebiˈl-beyyine udûl-ı Müslimînˈden olup mezbûr Fındıklıˈda Selime Hatun mahallesi sükkânından Hasan Çelebi b. Mehmed ve Molla Çelebi Câmi‘i kayyımı İbrahim Alemşah nâm kimesneler li-ecliˈş-şehâde meclis-i şer‘a hâzırân olup istişhâd olunduklarında fiˈl-hakīka müdde‘iyye-i mezbûre Gonca ba‘demâ müteveffiye-i mezkûre Âişe Hatunˈun câriye-i memlûkesi iken hâl-i hayatında ve kemâl-i akl u sıhhatinde mezkûre Goncaˈyı mülkünde olduğu hâlde mâlından âzad eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbeˈt-ta‘dîl veˈt-tezkiye şehâdetleri makbûle olmağın mûcebiyleba‘deˈl-hükm bî-vech müdâhaleden men‘ birle mâ vaka‘a biˈt-taleb ketb olundu.<br><br>Fî-evâiliˈl-Muharrem li-sene erba‘a ve semânîn ve elf.<br><br>Şuhûdüˈl-hâl: Rasûl Efendi el-imâm, Mustafa Efendi b. Hüseyin, Mehmed Efendi b. Ali, Hacı Hüseyin b. Mir, el-Hâc Süleyman b. Mustafa, Ahmed Ağa b. Osman, Halil b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21116"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21118"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1016"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>