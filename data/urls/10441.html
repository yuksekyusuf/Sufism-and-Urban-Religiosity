﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 224<br>Hüküm no: 279<br>Orijinal metin no: [83a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia Hatun bt. Kurd’un Beşiktaş’taki bağ ve arsasını Süleyman Bey b. Abdullah’a sattığı</b><br><br>Mahrûse-i Galata’ya tâbi‘ kasaba-i Beşiktaş mahallâtından Sinan Paşa-yı Cedîd mahallesi sâkinelerinden Râbia Hatun bt. Kurd tarafından bey‘-i âti’l-beyânı ikrâra vekîl olup Ahmed Çelebi b. Cafer ve Keyvan b. Abdullah şehâdetleri ile şer‘an vekâleti sâbite olan Mustafa Ağa b. Bayram meclis-i şer‘-i hatîr-i lâzımü’t-tevkīrde işbu râfi‘ü’l-kitâb Süleyman Bey b. Abdullah mahzarında bi’l-vekâle ikrâr ve takrîr-i kelâm edüp akd-i âtî sudûruna değin müvekkilem mezbûre Râbia Hatun’un tasarrufunda olup kasaba-i merkūme bağları kurbünde vâki‘ bir tarafdan Hürmüz nâm zimmî bağı ve bir tarafdan Ekmekçi ( ) nâm zimmî bağı ve bir tarafdan Bıçakçı Nikola nâm zimmî bağı ve bir tarafdan müşterî-i mezbûr bağı ile mahdûd tahmînen beş dönüm mikdârı bir kıt‘a bağ ve arz-ı hâliyeyi yirmi altı kıt‘a riyâlî guruşa mezbûr Süleyman Bey’e bey‘-i kat‘î ile bey‘ ve teslîm edüp ol dahi vech-i muharrer üzere iştirâ ve tesellüm eyledikden sonra semeni olan meblağ-ı merkūm yirmi altı guruşu müvekkile-i mezbûre Râbia müşterî-i mezbûrun yedinden ahz eyledi ba‘de’l-yevm zikr olunan bağ ve arz-ı hâliye müşterî-i mezbûr Süleyman Bey’in mülk-i müşterâsıdır keyfe mâ yeşâ ve yehtâr mutasarrıf olsun dedikde gıbbe’t-tasdîki’ş-şer‘î vicâhen mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilka‘deti’ş-şerîfe li-seneti’l-mezbûre.<br><br>Şühûdü’l-hâl: Bayram Ağa b. Abdullah, Cafer Ağa b. Ahmed, Ali Çelebi b. el-mezbûr el-müezzin, Mehmed Çelebi b. Şaban, Ebûbekir Beşe b. Atâyi, Yahya Çelebi b. Perviz, Hızır Efendi el-müderris, huddâm.</p>          <br><a title="Önceki sayfa" style="text-decoration:none" href="./ayrmetin.php?idno=10440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>