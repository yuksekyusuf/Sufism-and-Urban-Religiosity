﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 515<br>Hüküm no: 539<br>Orijinal metin no: [133a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaptan Hüseyin Paşa’nın küçük oğlu, ümera-i deryadan Ali Paşa’nın Karadeniz’de Ereğli limanında batan gemisinin yerine yenisinin yaptırılmasına izin verildiği</b><br><br>Bâ-imzâ-i Hazret-i veliyyü’n-ni‘am<br><br>Mahrûse-i Galata’ya tabi kasaba-i Fındıklı’da sâkin ve bi’l-fi‘il kapudan iken bundan akdem vedâ‘-ı âlem-i fânî eden merhûm el-Hâc Hüseyin Paşa’nın sulbî sagīr oğlu ve ümerâ-i deryâdan Ali Paşa’nın tesviye-i umûruna kıbel-i şer‘den mansûb vâsîsi ve kezâlik ümerâ-i deryâdan emîrü’l-ümerâi’l-kirâm Mehmed Paşa b. Muslı mahmiye-i İstanbul’da meclis-i şer‘de bi’l-vesâye takrîr-i kelâm ve ta‘bîr ani’l-merâm edip işbu yedimde olan bir kıt‘a buyruldu-yı şerîf nâtık olduğu üzere vasîsi olduğum sagīr-i mezbûr Ali Paşa ber-vech-i muharrer ümerâ-i deryâdan olup sagīr-i mezbûrun çekdiri ta‘bîr olunur sefînesi işbu sene-i mübârekede bi-emrillâh Karadeniz’de Ereğli limanında fırtınadan nâşî karaya düşüp helâk olmağla sagīr-i mezbûr için müceddeden çekdiri yapdırılmış bana fermân-ı âlî sâdır olduğundan mâ‘adâ mîr-i sagīr-i mezbûr için taraf-ı Saltanat-ı aliyye’den ta‘yin olunan salyâne çekdiri mukābelesine olup çekdiri yapdırılmadığı takdirce salyâne üzerinden ref‘ olunmak ihtimâl ve zarâr-ı küllî olup müceddeden çekdiri yapdırılması mîr-i sagīr-i mezbûr hakkında her vechile evlâ ve enfa‘ olmağla hakīkat-i hâl zeyl-i vesîkada muharrerü’l-esâmi Müslimînden istihbâr ve ben bi’l-vesâye mîr-i sagīr-i mezbûr için müceddeden çekdiri yapdırmağa kıbel-i şer‘den bana izin ve yedime hüccet verilmek matlûbumdur deyü mazmûnu min-külli’l-vücûh takrîr-i meşrûhuna mutâbık bir kıt‘a buyruldu-yı şerîf ibrâz edip Müslimûn-ı mezbûrûn istintak olunduklarında fi’l-vâki‘ mîr-i sagīr-i mezbûr minvâl-i meşrûh üzere sefînesi helâk olup mîr-i sagīr-i mezbûr için müceddeden çekdiri yapdırılmadığı takdirce salyâne üzerinden ref‘ olunmak ihtimâli ve zarâr-ı küllî terettüb eder müceddeden çekdiri yapdırılması mîr-i sagīr-i mezbûr hakkında her vechile evlâ ve enfa‘dır deyü alâ tarîkı’ş-şehâde haber vermeleriyle mîr-i sagīr-i mezbûr için müceddeden çekdiri yapdırmağa vâsîsi mîr-i mûmâ-ileyhe kıbel-i şer‘den izin verilmeğin mâ-vaka‘a bi’t-taleb ketb olundu.<br><br>Fi’l-[yevmi’l]-hâmis ve’l-ışrîn min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Süleyman Ağa b. Ebubekir, Süleyman Efendi b. Ataullah, Ali Bey b. Abdullah, Mahmud Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=42068"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42070"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>