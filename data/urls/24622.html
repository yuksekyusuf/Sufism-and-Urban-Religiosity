﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 354<br>Hüküm no: 517<br>Orijinal metin no: [59b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Muharrem ve Ahmed’in ortaklığı fesh ederek zimmetlerini ibrâ ettikleri</b><br><br>Sâbıkan vilâyet-i Anadolu’da kasaba-i Çorum sâkinlerinden olup, hâlâ mahmiye-i İstanbul’da Ortakapısı dâhilinde sâkin Muharrem b. Müstecâb meclis-i kazâda li ebeveyn karındaşı, işbu râfi‘ü’l-kitâb Ahmed b. Müstecâb el-mezbûr mahzarında ikrâr ve takrîr-i kelâm edip, bundan akdem karındaşım mezbûr Ahmed ile şirket-i sanâyi‘ tarîkiyle şirket edip, mezbûr ile papuççuluk san‘atı işleyip, hâlâ muhâsebemiz gördüğümüzde, benim mezbûr Ahmed zimmetinde mâl-ı şirketden sekiz yüz akçe hakkım zuhûr edip, mezbûr Ahmed’den meblağ-ı merkūmu bana teslîm edip, ben dahi kabz ve tesellüm edip, beynimizde cârî olan akd-i şirketi fesh edip, zikr olunan şirkete müte‘allik de‘âvî ve husûmâtdan biri birimizin zimmetin ibrâ-yı âm ile ibrâ ve terk-i da‘vâ ettik dedikde, mezbûr Muharrem’i ikrâr-ı meşrûhunda karındaşı mezbûr Ahmed dahi vicâhen ve şifâhen tasdîk ve beynlerinde cârî olan akd-i şirketi vech-i sâbık üzre fesh edip kendi dahi mezbûrun zikr olunan şirkete müte‘allik da‘âvâdan ve husûmâtdan zimmetini ibrâ ve terk-i da‘vâ eylediğin tahkīk etmeğin, mâ vaka‘a bi’t-taleb ketb ve yed-i tâlibe def‘ olundu. Hurrire fî 10 Recebi’l-ferd li sene 1027.<br><br><br>Şuhûdü’l-hâl: Mehmed b. Pir Ali, Hamza b. Ali, İshak b. Veli, Abdurrahman b. Süleyman ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=24621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>