﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 148<br>Hüküm no: 103<br>Orijinal metin no: [40a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tanaş v. Panayot’un Hacı Ali Dükkânı olarak bilinen bakkal dükkânındaki gedik hissesi ile sermaye olarak konulan mallarını sattığı</b><br><br>Bakkāl<br><br>Mahmiye-i İstanbul’da Kocamustafapaşa Çarşısı’nda vâki‘ zikri âtî bakkāl dükkânında mütemekkin Tanaş v. Panayot nâm zimmî meclis-i şer‘-i şerîf-i enverde sulbî kebîr oğlu işbu bâ‘isü’r-rakīm Yorgo nâm zimmî tarafından husûs-ı âti’l-beyânı tasdîka vekîl olduğu nehc-i şer‘î üzere sâbit olan Yani v. Yorgi nâm zimmî muvâcehesinde ikrâr-ı tâm ve takrîr-i kelâm edip sâlifü’z-zikr Kocamustafapaşa Çarşısı’nda Kolluk ittisâlinde vâki‘ Hacı Ali Dükkânı demekle ma‘rûf bakkāl dükkânı derûnunda mevcûde beyne’l-hiref gedik ta‘bîr olunur ber-mûceb-i defter-i müfredât âlât-ı lâzımenin yüz yirmi sehim i‘tibârıyla kırk sehmi benim yedimde mülk ve hakkım olmağla ben âlât-ı mezkûreden i‘tibâr-ı mezkûr ile mâlik olduğum kırk sehim hisse-i şâyi‘amı altı bin akçeye ve yine dükkân-ı mezkûrda sermâye nâmıyla mevzû‘ bakkāl emti‘asını dahi otuz bin akçeye tarafeynden îcâb ve kabûlü hâvî şurût-ı müfsideden ârî bey‘-ı bâtt-ı kat‘î ve safka-i vâhide ile oğlum müvekkil-i mezbûr Yorgo zimmîye bey‘ ve temlîk eylediğimde işbu vekîl-i mezbûr Yani zimmî dahi ber-vech-i muharrer bi’l-vekâle iştirâ ve temlîk eyledikden sonra semeneyn-i mezkûreyn cem‘an otuz altı bin akçeyi oğlum müvekkilim mezbûr Yorgi zimmî yedinden bi’t-tamam ve’l-kemâl ahz u kabz edip bey‘-ı mezkûrun gabn ve tağrîrine ve istifâ-i semene ve bi’l-cümle gedik husûsuna müte‘allika [40b] âmme-i da‘vâdan oğlum müvekkilim mersûm Yorgo zimmînin zimmetini ibrâ-i âm ile ibrâ ve ıskāt eyledim ba‘de’l-yevm sâlifü’z-zikr bakkāl dükkânında gedik ta‘bîr olunan âlât-ı lâzımenin i‘tibâr-ı mezkûruyla kırk sehmi ve derûn-ı dükkânda sermaye nâmıyla mevzû‘ otuz bin akçelik bakkāl emti‘ası oğlum müvekkilim mezbûr Yorgo zimmînin mülk-i müşterâsı ve hakk-ı sırfı olup kat‘a benim alâka ve medhalim kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 27 Cumâdelûlâ sene 1184.<br><br>Şuhûdu’l-hâl: Manav İsmail Beşe, Attar Ahmed Efendi, Kasab Halil Beşe, Yani v. Nikola, Yorgi v. Nikola, Nikola v. Panayot.</p>          <br><a title="Önceki sayfa" style="text-decoration:none" href="./ayrmetin.php?idno=30037"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30039"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>