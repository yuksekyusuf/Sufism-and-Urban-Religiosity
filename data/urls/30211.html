﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 54<br>Hüküm no: 9<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Büyük Ayasofya’daki Lala Hayreddin Bey Camii Vakfı’na ait arsanın Silahdar Mehmed Ağa b. Ali Ağa’ya kiralandığına ve bedelinin vakıf işlerine harcandığına dair istihkâm kaydı</b><br><br>İstihkâm<br><br>İstanbul kādısı efendiler hazerâtı nezâretlerinde olan evkāfdan olup mahmiye-i İstanbul’da Ayasofya-i kebîr kurbünde Lala Hayreddîn Bey Mahallesi’nde kâin Lala Hayreddîn Bey merhûmun binâ eylediği câmi‘-i şerîfi vakfının evlâdiyet ve meşrûtiyet üzere hâlâ mütevellîsi olan es-Seyyid Numan Bey b. Abdülkadir Paşa meclis-i şer‘-i hatîr-i lâzımü’t-tevkīrde, hâlâ Silâhdâr-ı hazret-i şehriyârî umdetü’l-ekârim ve’l-e‘âlî menba‘u’l-mekârim ve’l-me‘âlî râfi‘-i hâze’l-kitâbi’l-müstetâb devletlü inâyetlü sa‘âdetlü es-Seyyid Mehmed Ağa b. Ali Ağa hazretleri cânib-i devletlerinden zikri âtî husûsu tasdîka vekîl buyurdukları mefharu’l-emâsil ve’l-akrân Hâfız Mustafa Efendi b. el-Hâc Osman mahzarında ikrâr-ı tâm ve takrîr-i kelâm edip mütevellîsi olduğum vakf-ı mezbûrdan olup mahalle-i merkūmede vâki‘ bir tarafdan yine vakf-ı mezbûrdan müvekkil-i müşârün-ileyh hazretlerinin taht-ı tasarruflarında olan menzil ve bir tarafdan âhar vakıfdan yine müvekkil-i müşârün-ileyh hazretlerinin tasarruflarında olan menzil ve bir tarafdan arsa-i hâliye ve bir tarafdan zikrolunan Lala Hayreddîn Bey Câmi‘-i şerîfi ile mahdûd tûlen ve arzen bi-hisâb-ı terbî‘î yüz seksen zirâ‘ müfrez-i vakf arsayı müvekkil-i müşârün-ileyh hazretlerine verdiğim işbu bir kıt‘a mümzâ ve mahtûm mütevellî temessükü nâtık olduğu vech üzere beş yüz kırk guruşa icâre-i mu‘accele ve yevmî bir akçe icâre-i müeccele mümâsili ile taraf-ı vakfdan bi’t-tevliye müvekkil-i müşârün-ileyh hazretlerine îcâr ve teslîm eylediğimde, müvekkil-i müşârün-ileyh hazretleri dahi istîcâr ve tesellüm ve kabûl ve mu‘accele-i mersûm beş yüz kırk guruşu bana def‘ ü teslîm buyurduklarında, ben-dahi tamamen tesellüm ve ahz ü kabz ve umûr-ı vakf-ı mezbûra sırfla istihlâk eylediğimden sonra meblağ-ı müstehleke-i merkūmeye müte‘allika da‘vâdan taraf-ı vakf-ı mezbûru ve benim zimmetimi ibrâ ve ıskāt buyurduklarında, ben-dahi ibrâ-i mezkûru kabûl eyledim. Ba‘de’l-yevm arsa-i mahdûde-i mezkûre müvekkil-i müşârün-ileyh hazretlerinin bi’l-icâreteyn dâhil-i havza-i tasarrufları olmuşdur dedikde vekîl-i mûmâ-ileyh Hâfız Mustafa Efendi dahi mütevellî-i merkūmu tahkīk ve tasdîk etmeğin li-ecli’l-istihkâm işbu vesîka-i enîka alâ-mâ-hüve’l-hakīka bi’t-taleb ketb olundu.<br><br>Fî 17 Ra sene [1]193.<br><br>Şuhûdü’l-hâl: İbrahim Ağa Silâhşör-i Hâssa, Ömer Ağa Silâhşör-i Hâssa, Hasan Ağa Silâhşör-ı Hâssa, İbrahim Ağa Gediklüyân-ı Dergâh-ı âlî, [3a] Mühürdâr Mehmed Efendi tâbi‘-i Tevkī‘î Paşa, Osman Efendi, İmâm Mehmed Efendi, Lâleli Hatîbi Karakulak Mehmed Efendi, Hüseyin Ağa, Ahmed Efendi, Hâsahu[r]lı Mehmed Ağa, Yeğen İbrahim Çavuş Ağa, Kadı Süleyman Efendi.</p>          <br><a title="Önceki sayfa" style="text-decoration:none" href="./ayrmetin.php?idno=30210"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30212"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b054"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o355"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>