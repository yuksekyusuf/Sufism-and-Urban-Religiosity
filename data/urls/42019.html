﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 470<br>Hüküm no: 489<br>Orijinal metin no: [119a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirne’de mukim İbrahim b. Mustafa’nın İstanbul’daki arsasını Ramazan Ağa’ya satması</b><br><br>Fi’l-asl vilâyet-i Anadolu’da Gedegra kasabası ahâlîsinden olup hâlâ mahrûse-i Edirne kurbünde Sabuncu nâm karyede mütemekkin el-Hâc İbrahim b. Mustafa mahmiye-i İstanbul’da meclis-i şer‘de işbu bâ‘isü’l-kitâb Ramazan Ağa b. Mehmed mahzarında ikrâr ve takrîr-i kelâm edip akd-i âtî’z-zikrin sudûruna değin yedimde mülk ve hakkım olup kasaba-i mezbûrede Şeyh mahâllesinde vâki‘ bir tarafdan el-Hâc Osman ve bir tarafdan Fermanlı Derviş ve Veli Çelebi ve bir tarafdan değirmen arkı ve bir tarafdan tarîk-i âm ile mahdûd tahmînen bir buçuk dönüm yurt yerimi mezbûr Ramazan Ağa’ya kırk guruş ile hîn-i akidde müşârün-ileyhâ ve ba‘de’l-kabz-ı mazîka? bir kabza fülûsa tarafeynden bi’l-îcâb ve’l-kabûl bey‘-i kat‘î ile bey‘ ve temlîk edip ol dahi ber-vech-i muharrer iştirâ ve kabûl eylediğinden sonra semen-i mezbûr kırk guruş ile bir kabza fülûsu yedinden tamâmen ahz u kabz edip arsa-i merkūmeyi mahâllinde kabz ve tasarrufa mezbûr Ramazan Ağa’yı taslît eyledim ba‘de’l-yevm arsa-i merkūmede benim kat‘â alâka ve medhalim kalmadı mezbûr Ramazan Ağa’nın mülk-i müşterâsıdır, keyfe mâ yeşâ’ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmisi aşer min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Derviş Bey b. Veli, Hınnacı İmamzâde el-Hâc Hüseyin, Öksüz b. Abdullah, Kavuşanlıoğlu, Ali Efendi b. Ahmed, Mehmed Efendi b. Ahmed, İsmail Efendi kâtib.</p>          <br><a title="Önceki sayfa" style="text-decoration:none" href="./ayrmetin.php?idno=42018"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42020"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>