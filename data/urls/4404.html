﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 162<br>Hüküm no: 125<br>Orijinal metin no: [17b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahbaz bt. Abdullah’ın damadı Abdi Beşe b. Mustafa ile olan menzil ve kürk davasında sulh yoluyla anlaştıkları</b><br><br>Mahmiye-i İstanbul’da Defterdâr Ahmed Çelebi Mahallesi’nde sâkine zâtı Ali Çelebi b. Mustafa ve Mustafa b. Hasan ta‘rîfleriyle mu‘arrefe olan Şahbaz bt. Abdullah nâm hatun mahfil-i kazâda damadı işbu râfi‘u’l-vesîka Abdi Beşe b. Mustafa nâm kimesne mahzarında ikrâr ve takrîr-i kelâm edip icâreteyn-i ma‘lûmeteyn ile taht-ı tasarrufumda olup lede’l-ahâlî ve’l-cîrân ma‘lûmü’l-hudûd menzili târih-i kitâbdan dört sene mukaddem meccânen bâ-ma‘rifet-i mütevellî ile sana ferağ edip ve beynimizde ma‘lûm bir kürküm ile menzil-i mezkûr yedindedir deyü mezbûr Abdi Beşe’den da‘vâ sadedinde olduğumda beynimizde münâza‘ât-ı kesîre cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden beni dâmadım mezbûr Abdi Beşe ile on guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr on guruşu dâmadım mezbûr Abdi Beşe yedinden ahz u kabz edip mârru’z--zikr menzil ve kürk da‘vâsından ve sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan dâmadım mezbûr Abdi Beşe’nin zimmetini ibrâ-i âm ile ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 26 min-şehri Rebîʻülâhir sene 1121<br><br>Şuhûdü’l-hâl: Ali b. Mustafa, Mustafa b. Hasan, Molla Abdülkerim b. Osman, Osman Odabaşı b. Ahmed, Abdullah b. Mustafa, Süleyman b. Abdi, es-Seyyid Mehmed Efendi Kâtib, Mustafa b. Şa‘ban, Ali b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>