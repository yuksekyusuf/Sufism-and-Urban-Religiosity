﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 265<br>Hüküm no: 307<br>Orijinal metin no: [59a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın iltizam bedelinden dolayı Kayserili Akköpükoğlu Ömer Ağa’da olan alacağının tahsil olunması</b><br><br>Bâ-hatem-i hazret-i efendi<br><br>Ma‘rûz,<br><br>Sâhib-i arzuhâl el-Hâc Mehmed Ağa b. İbrahim meclis-i şer‘-i hatîrde derûn-ı arzuhâlde mezkûrü’l-ism Kayseriye Akköpükoğlu es-Seyyid Ömer Ağa b. es-Seyyid Mehmed Ağa mahzarında uhde vü iltizâmımda olan eyâlet-i Karaman ve tevâbi‘i kazâlarının nısf hisse duhân mukāta‘asını bin yüz yetmiş Rûz-ı Hızır’ından bir sene zabt ve öşür bedeli malı olan altı bin guruşu mahallerinden ahz u kabza ve mezbûr es-Seyyid ömer Ağa ile gāib ani’l-meclis babası mezbûr es-Seyyid Mehmed Ağa’yı tarafımdan tevkîl ve ihâle eylediğimde onlar dahi ba‘de kabûlü’l-vekâle meblağ-ı mezbûra mahsûben ber-vech-i peşîn bana iki bin beş yüz guruş def‘ ü teslîm ve bâkī kalan üç bin beş yüz guruşu nâtık yedime temessük vermeleriyle ben dahi ahz u kabz eylediğimden sonra mezbûrân es-Seyyid Ömer Ağa ve babası es-Seyyid Mehmed Ağa mukāta‘a-i mezkûreyi sene-i mezkûrede zabt ve meblağ-ı mezbûru tamâmen kabz etmeleriyle mezbûr es-Seyyid Ömer Ağa’ya bâ-temessük bâkī kalan üç bin beş yüz guruşun bin yedi yüz elli guruşunu bana def‘ ü teslîm ve bâkī kalan bin yedi yüz elli guruşu dahi yedinde makbûzu olduğunu ikrâr <<ve tasdîk edip lâkin meblağ-ı bâkī-i mezbûr bin yedi yüz elli guruşun>> ve i‘tirâf etmekle hâlâ taleb ederim deyü da‘vâ etdikde mezbûr es-Seyyid Ömer Ağa dahi cevâbında fi’l-hakīka kaziyye minvâl-i muharrer üzere olduğunu ikrâr ve tasdîk edip lâkin meblağ-ı bâkī-i mezbûr bin yedi yüz elli guruşun altı yüz yetmiş üç guruşunu sarrâfları Avanis ve Kirkor zimmîler ile ve bin guruşunu işbu yetmiş bir senesi Rebî‘ülevveli’nde kendi menzilinde [59b] mezbûr el-Hâc Mehmed Ağa’ya def‘ ü teslîm edip ancak yetmiş yedi guruş bâkī vereceğim kalmışdır deyü ol mikdârında tasaddî eylediği def‘ini beyân edemeyip mezbûr el-Hâc Mehmed’e yemîn verdirmekle mezbûr es-Seyyid Ömer Ağa mu‘terif olduğu meblağ-ı bâkī-i mezbûr bin yedi yüz elli guruşu müdde‘î-i mezbûr el-Hâc Mehmed Ağa’ya def‘ ü teslîm etmek üzere ilzâm olunduğu huzûr-ı âlîlerine i‘lâm olundu.<br><br>Fî 8 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>