﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 383<br>Hüküm no: 371<br>Orijinal metin no: [53a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Orhan v. Manol’un Nişancı Paşa Vakfı’na yüz otuz guruş borcu olduğunu ikrar ettiği</b><br><br>Mahmiye-i İstanbul’da Tevkī‘î Ca‘fer Çelebi mahallesi ahâlîsinden Orhan v. Manol nâm zimmî meclis-i şer‘-i hatîr-i lâzimü’t-tevkīrde vâki‘ merhûm Nişancı Paşa Vakfı’na bi’l-fi‘il mütevellî olan Hasan Efendi b. Mustafa mahzarında tav‘an ikrâr ve i‘tirâf edip asl-ı mâl-ı vakf-ı mezkûrdan mütevellî-i mezbûr Hasan Efendi yedinden istikrâz ve kabz eylediğim yüz on üç riyâlî guruş ve semeni târih-i kitâbdan bir sene tamâmına değin müeccel ve mev‘ûd levn ve zirâ‘ı beynimizde ilm-i şer‘î ile ma‘lûm yedinden müşterâ ve makbûz çuka bahâsından dahi on yedi riyâlî guruş ki cem‘an yüz otuz riyâlî guruş vakf-ı mezbûra zimmetimde lâzimü’l-edâ ve vâcibü’l-kazâ deynimdir dedikde gıbbe’t-tasdîkı’ş-şer‘î mukırr-ı mezbûr Orhan’ın sulbî kebîr oğulları olup mahalle-i mezkûre sükkânından işbu hâzırân bi’l-meclis olan Andreya ve Dimitri nâm zimmîler zikrolunan yüz otuz guruşun mecmû‘una herbirimiz emr ve kabûlü hâviye kefâlet-i sahîha-i şer‘iyye ile kefîl oldukda dediklerinde mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’t-tâsi‘ min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Fahrü’l-akrân Mehmed Ağa kethüdâ-yı efendi hazretleri, Fahrü’l-kuzât Abdülhalim Efendi el-Kādî bi-Şiryan, Zahrü’l-akrân Sefer Çelebi b. Abdülmennân, Mustafa Efendi b. Mehmed el-imâm, Abdullah b. Mustafa, İbrahim Halîfe b. Yusuf, el-Hâc Ali b. Hasan ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40649"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40651"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o860"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>