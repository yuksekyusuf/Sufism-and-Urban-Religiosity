﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 106<br>Hüküm no: 96<br>Orijinal metin no: [22a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal köyünden Süleyman'ın evinin yarım hissesini hanımına satması</b><br><br>Kartal’da Süleyman hüccetidir.<br><br>Husûs-ı âti’l-beyânın mahâllinde ketb ü tahrîr[i] iltimâs olunmağın cânib-i şer‘-i şerîfden Mevlânâ Mehmed Efendi b. Mustafa irsâl olunup ol dahi zeyl-i vesîkada muharrerü’l-esâmî Müslimîn ile medîne-i Üsküdar muzâfâtından Adalar nâhiyesine tâbi‘ Kartal nâm karyesinde sâkin Süleyman b. Mehmed nâm kimesnenin sâkin olduğu menzile varıp akd-i meclis-i şer‘-i şerîf etdikde mezbûr Süleyman meclis-i ma‘kūd-ı mezkûrede işbu bâ‘isetü’l-kitâb zevcesi Saliha bt. Hüseyin nâm hatun muvâcehesinde bi-tav‘ihî ikrâr-ı tâm ve takrîr-i kelâm edip [22b] akd-i âti’z-zikrin sudûruna değin silk-i mülkümde münselik olup karye-i mezbûrede vâki‘ bir tarafdan Kasab Ömer nâm kimesne mülkü ve bir tarafdan el-Hâc Ali nâm kimesne mülkü ve bir tarafdan Süleyman nâm kimesne mülkü ve bir tarafdan tarîk-i âm ile mahdûd bir bâb tahtânî oda ve bir mikdâr bağçeyi ve kenîfi müştemil mülk menzilimin nısf hisse-i şâyi‘asını tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile zevcem mezbûre Saliha’ya yirmi kıt‘a esedî guruşa bey‘ ve teslîm ve temlîk eylediğimde ol dahi ber-vech-i muharrer iştirâ ve tesellüm ve temellük ve kabz ve kabûl eyledikden sonra semeni olan meblağ-ı mezbûr yirmi kıt‘a esedî guruşu zevcem mezbûre Saliha yedinden tamâmen ba‘de’l-ahz ve’l-kabz ba‘de’l-yevm menzil-i mahdûd-ı mezkûrun nısf hisse-i şâyi‘ası zevcem mezbûre Saliha’nın mülk-i müşterâsı ve hakk-ı sırfıdır, benim kat‘â alâka ve medhalim kalmadı, keyfe mâ teşâ ve tahtâr mutasarrıfa olsun dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahâllinde ketb ü tahrîr ve ma‘an ba‘s olunan Süleyman b. Mehmed ile meclis-i şer‘a gelip alâ-vukū‘ihî inhâ ve ihbâr etmeğin mâ-vaka‘a bi’t-taleb ketb olundu.<br><br>Min-gurreti Recebi’l-ferd li-sene ışrîn ve mi'e ve elf.<br><br>Şuhûdü’l-hâl: Ebubekir Beşe b. Halil, Mehmed b. Osman, Süleyman b. Mehmed, Hasan Beşe b. İsa, Mehmed Beşe b. Şaban, Mehmed b. Ali, Hüseyin b. Ebubekir, Mustafa Çelebi b. Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=36547"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36549"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>