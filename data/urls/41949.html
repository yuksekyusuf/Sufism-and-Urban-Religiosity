﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 415<br>Hüküm no: 419<br>Orijinal metin no: [100b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın Hüsrev Kethüda Evkafı’na borcunu ödemesi</b><br><br>Mahmiye-i İstanbul’da Hüsrev Kethüdâ Evkāfı’nın nukūd-ı mevkūfesine bi’l-fi‘il mütevellî olan Ali Ağa b. Hasan nâm kimesne tarafından meblağ-ı âti’z-zikri taleb ve da‘vâ ve ahz u kabza [ve] kendüye îsâle vekîl olduğu Hamza Efendi b. Mustafa Muslı ve Yahya Çelebi b. Abdullah nâm kimesneler şehâdetleriyle hasm-ı câhid-i şer‘î muvâcehesinde şer‘an sâbit ve sübût-ı vekâletine hükm-i şer‘î lâhık olan işbu bâ‘isü’l-kitâb el-Hâc Mustafa b. Ali nâm kimesne mahmiye-i mezbûrede meclis-i şer‘-i hatîrde sâbıkā İstanbul Ağası olan Mehmed Ağa b. Ali Ağa mahzarında bi’l-vekâle üzerine da‘vâ ve takrîr-i kelâm edip mezbûr Mehmed Ağa bundan akdem mâl-ı vakf-ı mezbûrdan bin guruş istidâne ve ahz u kabz etmekle meblağ-ı mezbûru merkūm Mehmed Ağa’dan bi’l-vekâle taleb eylediğimde edâdan imtinâ‘ eder, suâl olunup alıverilmesi murâdımdır dedikde gıbbe’s-suâl mezbûr Mehmed Ağa cevâbında fi’l-hakīka vakf-ı mezbûra meblağ-ı mezbûr bin guruş zimmetimde lâzımü’l-edâ ve vâcibü’l-kazâ deynimdir deyü bi-tav‘ihî ikrâr u i‘tirâf etmeğin mûcebince meblağ-ı mezbûru müdde‘î-i merkūma edâ ve teslîme merkūm Mehmed Ağa’ya tenbîh birle mâ vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Yusuf Beşe b. Ömer, Hüseyin Çelebi b. Salih, Ahmed Çelebi b. Ali, Mehmed Çelebi b. Musa, , Ahmed Bey b. Receb, Ali b. Ahmed, Mehmed Çelebi b. Ali, Receb Bey b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=41948"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41950"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>