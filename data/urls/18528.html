﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 64<br>Hüküm no: 48<br>Orijinal metin no: [8a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Tayyib Halîfe’nin mükâteb kölesi Bilâl b. Abdullah’ı, vârislerin satamayacağı (hüküm mahkemece iptal edilmiş)</b><br><br><<Oldur ki Müteveffâ Tayyib Halîfe’nin eytâmına kıbel-i şer‘den vasî nasb olan Nurullah Halîfe b. Yusuf uzun boylu, açık kaşlı, alnında ve sağ tuluğunda eser-i cerâhati olan Nûbiyyü’l-asl Bilâl b. Abdullah’ı meclis-i şer‘a ihzâr edip mezbûr, müteveffâ-yı mezbûrun abd-i memlûkü iken hizmetinde tekâsül üzredir ma‘rifet-i şer‘le bey‘ olunmasın taleb ederim dedikde gıbbe’s-suâl bundan akdem müteveffâ-yı mezbûr beni yedi bin akçeye kitâbete kesip üç bin beş yüz akçesin teslîm etmiş idim hâlâ yine mezbûrun mükâtebiyim deyû cevâb verdikde mezbûr dahi zikr olunan kitâbeti ve meblağ-ı merkūmu teslîmin inkâr edicek Habib b. Sevindik ve Hasan b. Menteş ve İzzeddin b. Mustafa ve Mehmed [b.] Mahmud müteveffâ-yı mezbûr merkūm Bilâl’i yedi bin akçeye kitâbete kesip üç bin beş yüz akçesin alıp bâkī kalan bahâsında ayda ikişer filori oğlancıklarıma edâ etsin deyû bizim huzûrumuzda vasiyyet etti deyû edâ-i şehâdet-i şer‘iyye ettiklerinde şehâdetleri ba‘de’t-tezkiyye ve’t-ta‘dîl hayyiz-i kabûlde vâki‘ olup mûcebi ile hükm olunup yed-i tâlibe def‘ olundu ki vakt-i hâcetde ihticâc edine. Tahrîren fî evâhiri şehri Muharremi’l-harâm sene 987.<br><br><br>Şuhûdü’l-hâl: Ferhad b. Abdullah el-Çûbî, Hasan Halîfe b. Veli el-İmâm bi mahalleti İslâmbey, Davud Halîfe b. Abdülhay el-İmâm bi Baba Nakkāş, Ebûbekir Halîfe [b.] Davud Hoca.>></p>          <br><a title="Önceki sayfa" style="text-decoration:none" href="./ayrmetin.php?idno=18527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>