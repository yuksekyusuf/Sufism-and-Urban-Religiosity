﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 156<br>Hüküm no: 130<br>Orijinal metin no: [27a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beytülmâl Emini Mehmed Ağa’nın vefat eden İsmihan Hatun’un terekesinden dolayı eşi Musli Ağa aleyhindeki miras davasından men olunması</b><br><br>Efendi hazretleri imzâsıyladır<br><br>Hüccet-i yemîn<br><br>Dârü’l-hilâfeti’l-aliyye Kostantıniyyetü’l-mahmiye’de Laleli Çeşme kurbünde Ahmed Ağa mahallesinde sâkin iken bundan akdem vefât eden İsmihan Hatun bt. Oruç Ağa’nın zevc-i metrûku Musli Ağa b. Abdullah’dan gayrı vârisi olmamağla terekesinin nısfı irsen mezbûr Musli Ağa’ya intikāl edip ve nısf-ı âharı taraf-ı beytülmâle âid olduğu şer‘an sâbit oldukdan sonra hâlâ mahmiye-i mezbûrede hâssa beytülmâl emîni olan Mehmed Ağa b. Ahmed nâm kimesne meclis-i şer‘-i şerîfde bâ‘isü hâze’l-kitâb mezbûr Musli Ağa mahzarında üzerine da‘vâ ve takrîr-i kelâm edip mezbûr Musli Ağa müteveffât-ı mezbûrenin terekesinden defter-i kassâmda tahrîr olunan eşyâdan mâ‘adâ bir sîm kemer kuşak ve bir çift altın bilezik ve bir çift zümrüd küpe ve bir la‘l yüzük ahz ve ihfâ eylemişdir, suâl olunup eşyâ-i mezbûrenin a‘yânı mevcûde ise a‘yânının nısfı, istihlâk etdi ise misli olanının nısf-ı misli ve kıymeti olanın kıymetlerinin nısfı beytülmâl için mezbûr Musli Ağa’dan alıverilmesi matlûbumdur dedikde, gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda ityân-ı beyyineden izhâr-ı acz ile istihlâf etmeğin müteveffât-ı mezbûrenin terekesinden olan eşyâ-i mezbûremi vech-i mübeyyen üzere ahz ve ihfâ etmeyip el-ân a‘yânından nısfını veyâ misli olanından mislinin ve kıymeti olanından kıymetlerinin nısfı beytülmâl için damân üzerlerine lâzım olmadığına mezbûr Musli Ağa’ya yemîn teklîf olundukda mezbûr Musli Ağa dahi alâ-vefki’l-mesûl yemîn billâhi’l-ale’l-a‘lâ [27b] etmeğin mûcebince müdde‘î-i mezbûr bilâ-beyyine vech-i mübeyyen üzere mu‘ârazadan men olunup mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Cemâziyelâhire li-sene ihdâ ve semânîn ve elf.<br><br>Şuhûdü’l-hâl: el-Hâc Hüseyin b. İbrahim, Mehmed Çelebi b. Abdullah, Ebubekir Çelebi b. Ömer, el-Hâc Yusuf b. Oruç, Mehmed Ağa b. Ali Efendi.</p>          <br><a title="Önceki sayfa" style="text-decoration:none" href="./ayrmetin.php?idno=2447"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2449"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>