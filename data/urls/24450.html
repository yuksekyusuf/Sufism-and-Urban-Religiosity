﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 256<br>Hüküm no: 345<br>Orijinal metin no: [38b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Havva Hâtun’un tasarrufundaki vakıf ev ile ilgili temessük kaydı</b><br><br>Mahmiye-i İstanbul’da Aksaray nâm mevzi‘a karîb merhûm Koğacı Dede mahallesi sâkinelerinden, râfi‘atü hâze’l-kitâb Havva Hâtun bt. ( ) meclis-i şer‘-i şerîfde takrîr-i kelâm edip, merhûm-ı mezbûr vakfından mahalle-i mersûmede vâki‘, bir tarafı vakf-ı mezbûr ve bir tarafı Nefise Hâtun Vakfı ve bir tarafı tarîk-i âm ile mahdûd olup, bir bâb fevkānî ve bir bâb tahtânî beyti müştemil olan menzilin mutasarrı[fı] zevcim Ketenci fevt oldukda, menzil-i merkūmu vakf-ı mezkûr mütevellîsi olan Şaban b. Hüseyin bana yevmî bir akçe icâre-i müeccele ile îcâr edip ve kendi mâlımla binâ ettiğim her ne mikdâr olursa hayâtta oldukça cânib-i vakıfdan icâre-i mu‘acceleye mahsûb olup, vefâtımdam sonra vakfa mülhak olmak üzre izin vermeğin, ben dahi altı bin akçe harc ve sarf edip ba‘zı binâ ihdâs etmişdim. Hâlâ mütevellî-i mezbûr vech-i mesfûr üzre hatt-ı vasiyyetimi müştemil tezkere verdi, mûcebince istihkâmen kıbel-i şer‘den dahi temessük verilmesini taleb ederim deyû yedinde olan tezkereyi ibrâz edip nazar olundukda, mazmûnu takrîrine muvâfık olmağın, bu hurûf li ecli’t-temessük ketb olundu. Tahrîren fi’l-yevmi’s-sâdis ve’l-ışrîn min Cemâziyelevvel li sene seb‘a ve ışrîn ve elf. Şuhûd[ü’l-hâl]: Kıdvetü’l-muhakkikīni’l-kirâm Mehmed Efendi b. Mehmed, Fahrü’l-akrân Muzaffer Ağa b. Abdullah Reîsü’l-muhzırîn, Fahrü’l-a‘yân Yusuf Çavuş b. Abdülmennân.</p>          <br><a title="Önceki sayfa" style="text-decoration:none" href="./ayrmetin.php?idno=24449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>