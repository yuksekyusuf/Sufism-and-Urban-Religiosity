﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 428<br>Hüküm no: 476<br>Orijinal metin no: [69a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzun Yusuf mahallesinde vefat eden Rukiye Hatun’un vârislerinden Rabia Hatun’un mirastaki hakkını alarak yine mirasçılardan Mehmed Ağa’nın zimmetini ibra ettiği</b><br><br>Mîrâsdan ibrâ<br><br>Mahmiye-i İslâmbol’da Uzun Yusuf mahallesinde sâkine iken bundan akdem vefât eden Rukiye Hatun bt. İsmail’in verâseti zevc-i metrûkü Mehmed Ağa b. Ali nâm kimesne ile vâlidesi Rabia bt. Hasan nâm hatuna münhasıra ve terekesinin nısfı zevci mezbûr Mehmed Ağa’ya ve nısf-ı âharı dahi farzan ve redden vâlidesi mezbûre Rabia Hatun’a isâbeti tahakkukundan sonra zâtı vech-i şer‘î üzere mu‘arrefe olan mezbûre Rabia Hatun meclis-i şer‘-i şerîf-i enverde dâmâdı işbu bâ‘isü’l-kitâb mezbûr Mehmed Ağa mahzarında bi’l-verâse ikrâr ve takrîr-i kelâm edip kızım mûrise-i müteveffât-ı mezbûrenin menkūl terekesi olmayıp zevci dâmâdı mezbûr Mehmed Ağa zimmetinde ma‘kūdun-aleyh olan yüz guruş mehr-i müeccelden benim nısf hisse-i irsiyeme isâbet eden elli guruşu bana def‘ ü teslîm eyledikde ben dahi yedinden tamamen ahz ü kabz ve istifâ-yı hak edip kızım mûrisem müteveffât-ı mezbûrenin cüz’î ve küllî terekesine ve hukūk-ı mîrâsa ve sâire müte‘allika âmme-i de‘âvî ve kâffe-i mutâlebâtdan ben mezbûr Mehmed Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi kezâlik hukūk-ı mîrâsa ve sâire müte‘allika âmme-i de‘âvîden benim zimmetimi ibrâ ve ıskāt edip her birimiz ber-minvâl-i muharrer âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 3 C [sene 1197]<br><br>Şühûdü’l-hâl: Es-Seyyid Mehmed b. Ebîbekir, Kuzâtdan Ali Efendi, İbrahim Efendi, el-Hâc Mehmed Ağa b. Abdullah, Kethudâ Ali Ağa b. Mehmed, Hilâlî el-Hâc Mehmed Ağa, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11018"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11020"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b428"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>