﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 118<br>Hüküm no: 68<br>Orijinal metin no: [28-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çenberlitaş’ta yandıktan sonra tekrar yapılan evin sahipleri Ayşe ve Nefise’nin sonradan açtıkları pencerelerin komşu eve verdiği zararı önlemek üzere pancur yaptırmayı taahhüt ettikleri</b><br><br>Çenberlitaş karşısında Elçihanı civârında bir bâb menzil-i kebîr<br><br>Ma‘rûz<br><br>Sâdır olan fermân-ı âlîlerine imtisâlen zikri âtî husûsun ketb ü tahrîri’çün savb-ı şer‘-i enverden bi’l-iltimâs me’zûnen irsâl olunan Kâtib es-Seyyid Mustafa [b.] Abdüllatif Efendi bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi kıbelinden meb‘ûs müderrisîn-i kirâmdan Mehmed Salih Efendi Ebniye-i Hâssa müdîri hulefâsından Mehmed Said ve Mühendis el-Hâc Edhem halîfeler ile Nezâret-i Evkāf-ı Hümâyûn’a mülhak evkāfdan İstanbul’da Sedefciler’de kâin ashâb-ı hayrâtdan merhûm Gāzi Ali Paşa-yı Atik Câmi‘-i şerîfi Vakfı müsakkafâtından câmi‘-i şerîf-i mezkûr kurbünde Çenberlitaş karşısında vâki‘ Elçihanı demekle arîf bir bâb kârgîr hana varıp huzûr-ı Müslimînde akd-i meclis-i şer‘-i nebevî ettiklerinde hân-ı mezkûr ittisâlinde kâin Taşdirek sokağı demekle şehîr sikke-i nâfizeye zikr olunan Çenberlitaş karşısında duhûl olundukda cânib-i yemînde vâki‘ yine vakf-ı mezkûr müsakkafâtından bir bâb menzil-i kebîre bâ-temessük-i mütevellî bi’l-icâreteyn mutasarrıf olan derûn-ı arzuhâlde isimleri mezkûr ricâl-i Devlet-i aliyyeden sâbıkā ser-etibbâ-yı hazret-i şehriyârî sa‘âdetlü es-Seyyid Ahmed Necib Efendi ibnü’l-merhûm Hafız Mehmed Efendi ile yine vakf-ı mezbûr müsakkafâtından sikke-i mezbûre menzil-i merkūma muttasıl ikinci bir bâb menzil-i kebîrin mutasarrıfı kezâlik derûn-ı arzuhâlde isimleri mezkûr ricâl-i Devlet-i aliyyeden esbak Haremeyn-i Muhteremeyn Evkāf-ı şerîfesi müdîri sa‘âdetlü es-Seyyid Mehmed Nazif b. el-merhûm Mustafa Ağa taraflarından husûs-ı câi’z-zikrde vekîl-i müseccel-i şer‘îleri İbrahim Rüşdü Efendi b. Mustafa meclis-i ma‘kūd-ı mezkûrda ashâb-ı arzuhâl hâne-i mezkûrun beş hisse i‘tibârıyla bir hissesine bâ-temessük-i mütevellî bi’l-icâreteyn mutasarrıf olan bâ-mukābele-i nân Kocamustafapaşa Vakfı mütevellîsi Enderûn-ı Hümâyûn’dan muhrec İbrahim Naşid Bey b. Mehmed Emin ve kezâlik i‘tibâr-ı mezkûr bir hissesine mutasarrıf olan sâbıkā Zahîre Nâzırı Hacı Veli Ağa teba‘asından Mustafa Ağa b. Mustafa ve yine ber-i‘tibâr-ı merkūm bir buçuk hisseye mutasarrıf olup kendiden asıl ve i‘tibâr-ı sâbık üzere bir hisseye mutasarrıfe olan halîlesi Âişe Hanım bt. Mehmed Emin tarafından husûs-ı âti’z-zikrde vekîl olduğunu zâtını ârifân Uncu es-Seyyid Mehmed Emin Ağa b. es-Seyyid Yakub ve Musa Ağa b. Mehmed şehâdetleriyle ber-nehc-i şer‘î sâbit olan Ticâre[t]hâne-i âmire Veznedârbaşısı Mehmed Esad Efendi b. Ali ve kezâlik i‘tibâr-ı mezbûr üzere bir hisseye münâsafeten mutasarrıflar olup kendiden asıl ve zevcesi Nefîse Hanım bt. Halil tarafından kezâlik husûs-ı âtîde vekîl olduğu zâtını ârifân câmi‘-i şerîf-i mezkûr aşçıbaşısı el-Hâc Mehmed Ağa b. İbrahim ve teba‘adan Mustafa Ağa b. Mehmed şehâdetleriyle sâbit olan ketebeden el-Hâc Ömer Efendi b. Ebûbekir muvâcehelerinde vakf-ı mezbûrun kāimmakām-ı mütevellîsi ricâl-i Devlet-i aliyyeden hâlâ Evkāf-ı Hümâyûn nâzırı atûfetlü Numan Mahir Beyefendi tarafından mürsel kâtib-i vakf es-Seyyid Ebûbekir Efendi b. el-Hâc Ali hâzır olduğu hâlde hâne-i mezbûr bundan akdem vukū‘ bulan harîkde muhterik olup sikke-i mezbûre cânibinde olan bâb kârgîr bekâr odalarının fi’l-asl sikke-i merkūme tarafında aslâ pencereleri yoğiken bu def‘a hân-ı mezbûrun mutasarrıfları asıl ve müvekkiletân-ı merkūmûn odahâ-yı merkūmeyi kârgîrlerini hedm ederek nısf kârgîr ta‘bîr olunur cüdrân-ı erba‘ası kemâ-fi’l-evvel taş üzeri ahşâb sakflı olarak kendi mâllarından teberru‘an li’l-vakf binâya şürû‘ birle hâne-i mezkûrun kapısından ve sol ve sağ cânibinde kâin nerdubândan müte‘addid? ile tabaka-i ulyâsında nerdubân-ı merkūme karşı köşesinden ta‘dâd olunarak müvekkillerim mûmâ-ileyhimâdan mûmâ-ileyh es-Seyyid Ahmed Necib Efendi ile asıl ve müvekkiletân-ı mezbûrûn beynlerinde tasarruflarına dâir münâza‘un-fîh olan ikinci üçüncü bâb odalardan birinci bâb odaya varınca cem‘an yedi bâb odalardan ihdâs eyledikleri yedi aded pencerelerinin fakat zikri sebkat eden ikinci üçüncü ve altıncı ve yedinci odalardan ihdâs olunan dört aded pencelerden sokak aşırı müvekkillerim mûmâ-ileyhimâdan mûmâ-ileyh es-Seyyid Ahmed Necib Efendi’nin ber-minvâl-i muharrer mutasarrıf oldukları menzil-i merkūmun kadîm olan pencerelerinden makarr-ı nisvân olan mevâzi‘i ve ancak sâlifü’l-beyân altıncı ve yedinci odaların iki aded pencerelerinden mûmâ-ileyh es-Seyyid Mehmed Nazif Efendi’nin ber-vech-i meşrûh mutasarrıf oldukları menzil-i mezbûrun hâriciye bahçesi görünüp havâleleri olmağla suâl olunup havâlelerini def‘ etmek üzere asıl ve vekîlân-ı merkūmûn İbrahim Naşid Bey ve Mustafa Ağa ve müvekkilelerine dahi izâfetle Mehmed Esad Efendi ve el-Hâc Ömer Efendi’den her birine tenbîh olunmak matlûbumdur deyü ikrâra mukārin bi’l-vekâle da‘vâya tasaddî eylediğimde onlar dahi rızâlarıyla mârrü’l-beyân dört aded pencerelere kanca sacdan ma‘mûl ve müstakar olmak üzere pancur ta‘bîr olunur kafes vaz‘ıyla havâlelerini def‘e kendilerinden asâleten ve müvekkilân-ı merkūmetân Âişe ve Nefîse hanımlara izâfetle vekâleten müte‘ahhidler olmalarıyla bu vechile kat‘-ı nizâ‘ eyledik deyü ikrâr ve tasâdıkları kâtibân-ı mezbûrân dâ‘îleri mahâllinde ketb ü tahrîr ve ma‘an meb‘ûs ümenâ-i şer‘ ve halîfetân-ı merkūmân ile Pazartesi günü huzûr-ı hazret-i Fetvâ-penâhî’de müfettiş-i mûmâ-ileyh ma‘iyetiyle akd olunan meclis-i şer‘-i âlîye gelip tarafeyn ve kâtib ve vekîl-i mezbûr es-Seyyid Ebûbekir Efendi bi-ecma‘ihim hâzır oldukları hâlde tasdîklerine mukārin alâ-vukū‘ihî inhâ ve takrîr eyledikleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 16 Ca</p>          <br><a title="Önceki sayfa" style="text-decoration:none" href="./ayrmetin.php?idno=34720"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34722"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>