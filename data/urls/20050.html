﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 31<br>Hüküm no: 1<br>Orijinal metin no: [2a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan Çelebi b. Hüseyin’in İbrahim Bey’den alacaklı olduğu</b><br><br>[Derkenâr:] Bu hüccet dahi Hanefi Efendi hazretleri imzâsı iledir. Mahmiye-i İstanbul’da hâlâ binâ olunan câmi‘-i şerîf-i sultânî -dâme medârü’l-emn ve’l-emânî- evkāfından olup vilâyet-i Rumeli’nde İzdin mukāta‘asına bi’l-fi‘l voyvoda olup hâlâ dârü’s-sa‘âde ağası olup evkāf-ı mezbûreye nâzır olan umdetü’l-havâs ve’l-mukarrebîn izzetlü el-Hâc Mustafa Ağa hazretleri tarafından husûs-ı âti’l-beyâna vekîli olduğu nehc-i şer‘î üzre sâbit olan işbu sâhibü’l-kitâb fahrü’l-akrân Hasan Çelebi b. Hüseyin nâm kimesne meclis-i şer‘-i kavîmde medîne-i Hazret-i Ebî Eyyûb-i Ensârî -radiye anhu Rabbühü’l-Bârî- sâkinlerinden olup bundan akdem mukāta‘a-i mezbûre voyvodası iken vefât eden İbrahim Bey’in sulbiye sagīre kızı Fâtıma’nın vasiyy-i şer‘îsi olduğu hasm-ı şer‘î-i câhid mahzarında nehc-i şer‘î üzre sâbit olan Mehmed Çelebi b. Hemdem muvâcehesinde üzerine da‘vâ edip merhûm İbrahim Bey’in voyvodalığı hâlinde mahsûl-i vakf-ı mezbûrdan iki yüz doksan bin yüz kırk akçe kabz edip kable’l-edâ merhûm olmağın hâlâ müteveffâ-yı mezbûrun muhallefâtına vâzı‘ü’l-yed olan vasiyy-i merkūmdan şer‘an alıverilmesi matlûbumdur dedikde gıbbe’s-suâl ve’l-inkâr mezbûr Hasan Çelebi’den beyyine taleb olundukda udûl-i müslimînden Mehmed Bey b. Ali ve Mehmed Çelebi b. Ali eş-şehîr bi Mevânî meclis-i şer‘a hâzırân olup gıbbe’l-istişhâd fi’l-vâki‘ merhûm-ı mezbûr zimmetinde vech-i meşrûh üzre iki yüz doksan bin yüz kırk üç akçe bâkīdir biz bu husûsa şâhidleriz şehâdet dahi ederiz dediklerinde ba‘de’t-ta‘dîl şehâdetleri makbûle olmağın mûcebi ile hüküm birle mâ hüve’l-vâki‘ isre’t-taleb sebt olundu. Fî gurreti Rebî‘ilâhir li sene sitte ve ışrîn ve elf.<br><br><br>Şuhûdü’l-hâl: Ahmed Çelebi [b.] İbrahim, Abdi Çelebi b. Ömer, Şaban b. Dellâl, Ahmed Çelebi b. Sarrâc, Mustafa b. Mehmed el-Muhzır Mâ fîhi cerâ inde’l-fakīr Hanefi b. Sâlih el-Kassâmü’l-askerî bi medîneti Galata ve Havâss-ı Kostantıniyye el-mahmiyye.</p>          <br><a title="Önceki sayfa" style="text-decoration:none" href="./ayrmetin.php?idno=20049"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20051"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b031"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o221"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>