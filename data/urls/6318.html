﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 145<br>Hüküm no: 102<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun’un kızı Nefise’ye nafaka takdiri</b><br><br>Nafaka<br><br>Mahmiye-i İstanbul’da Hoca Üveys mahallesinde sâkine ve zâtı ta‘rîf-i şer‘î ile mu‘arrefe olan sâhibetü’l-kitâb Rukiye Hatun bt. Abdülbaki Efendi meclis-i şer‘-i hatîr-ı lâzımü’t-tevkīrde takrîr-i kelâm ve ta‘bîr ani’l-merâm edip zevc-i mutallıkım Safed kazâsı muvakkiti olan gāib ani’l-beled Hüseyin Efendi b. Abdullah ile zevciyet beynimizde kāime iken mezbûrun firâşından hâsıla ve benden mütevellide ve bi-hakkı’l-hıdâne hacr ve terbiyemde olan sadriye kızım Nefise nâm sagīrenin mâlı olmayıp nafaka ve kisveye muhtâce olmağın nafaka ve kisve ve sâir havâyic-i lâzımesi’çün cânib-i şer‘-i enverden babası gāib-i mezbûr üzerine kadr-ı ma‘rûf akçe farz ve takdîr olunmak matlûbumdur dedikde merkūme Rukiye’nin takrîri vâkı‘a mutâbık ve zikri âtî takdîr olunan akçe kadr-ı ma‘rûf olduğunu zeyl-i kitâbda muharrerü’l-esâmî Müslimîn bî-garaz Müslimîn ihbârlarıyla merkūme Rukiye Hatun ba‘de’t-tahlîfi’ş-şer‘î bi’l-emr kitâb-ı müstetâbı kalem-i müşkîn rakamlarıyla tezyîn eden hâkim-i hâsım lâ-zâle bâzile’l-mekârim hazretleri sagīre-i mezbûre Nefise’nin nafaka ve kisve ve sâir havâyic-i lâzımesi’çün babası gāib-i mezbûr Hüseyin Efendi üzerine târîh-i kitâbdan yevmî yirmi dörder akçe farz ve takdîr buyurup meblağ-ı mefrûz-ı mezkûr yirmi dörder akçeyi sagīre-i mezbûrenin nafaka ve kisve ve sâir havâyic-i lâzımesine harc ü sarfa ve lede’l-iktizâ istidâneye ve vakt-i zaferde babası gāib-i mezbûrun üzerine rücû‘a merkūme Rukiye Hatun’a izin vermeğin mâ-vaka‘a bi’t-taleb ketb olundu.<br><br>Fi’l-yevmi’s-sânî min-Muharremi’l-harâm sene 1152.<br><br>Şuhûdü’l-hâl: Fahrü’l-kuzât Abdullah Efendi b. Hüseyin, Ali Efendi b. Hüseyin, Mehmed Efendi b. Ömer, Osman Efendi b. Mehmed, Ali Efendi b. Ramazan, es-Seyyid Ahmed b. es-Seyyid İsa, Müezzin Hüseyin Halîfe b. Mehmed, el-Hâc Mehmed b. Mustafa Çelebi</p>          <br><a title="Önceki sayfa" style="text-decoration:none" href="./ayrmetin.php?idno=6317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>