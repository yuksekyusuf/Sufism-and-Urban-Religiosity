﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 83<br>Hüküm no: 7<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koruk Mahmud mahallesinde vefat eden Emine bt. Halil’in vârislerinin tereke konusunda sulh olmaları</b><br><br>Terekeden ibrâ<br><br>Mahmiye-i İslâmbol’da Koruk Mahmud mahallesinde sâkine iken bundan akdem fevt olan Emine bt. Halil nâm hatunun verâseti zevc-i metrûkü Osman b. Mehmed ile vâlidesi Fatıma bt. Hüseyin nâm hatuna ve li-ebeveyn ammisi İbrahim b. Ali’ye münhasıra ve mesele-i mîrâsları altı sehm i‘tibârıyla üç sehmi zevci mezbûr Osman’a ve iki sehmi vâlidesi mezbûre Fatıma ve bir sehmi ammisi mezbûr İbrahim’e isâbeti tahakkukundan sonra mezbûr İbrahim meclis-i şer‘-i hatîrde tereke-i müteveffât-ı mezbûreye bi’l-verâse vâzı‘ü’l-yed olan işbu bâ‘isü’l-kitâb mezbûr Osman kendi nefsinden asîl ve mezbûre Fatıma tarafından husûs-ı âti’l-beyânı tasdîka vekîl olduğu ber-nehc-i şer‘î sâbit olmağla mezbûr mahzarında bi’l-verâse ikrâr ve takrîr-i kelâm edip mûrisem müteveffât-ı mezbûrenin hîn-i vefâtında yanında mevcûd mecmû‘ terekesiyle mahalle-i mezbûrede vâki‘ bir tarafdan Mehmed Çavuş menzili ve bir tarafdan Fatıma Hatun menzili ve bir tarafdan Hacı İbrahim Efendi menzili ve bir tarafdan tarîk-i âm ile mahmud ma‘lûmü’l-müştemilât bir bâb nısf menzilden ber-i‘tibâr-ı mezkûr bana isâbet eden bir sehm hissemi mezbûr Osman ile müvekkile-i mezbûreden bu esnâda taleb ve da‘vâya tesaddî etmişdim. El-hâletü hâzihî beynimize muslihûn tavassutuyla tesaddî eylediğim da‘vâ-yı mezkûremden beni mezbûr Osman ve müvekkile-i mezbûre ile üç yüz guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezbûr üç yüz guruşu yedlerinden tamamen ahz ü kabz edip mûrise-i müteveffât-ı mezbûrenin cüz’î ve küllî ism-i mâl ıtlâk [olunur] mecmû‘ ve nısf menzil-i mezkûra ve bi’l-cümle hukūk-ı mîrâsa ve sâireye müte‘allika âmme-i de‘âvî ve kâffe-i mütâlebâtdan mezbûr Osman ile müvekkile-i mezbûre Fatıma Hatun’dan herbirinin zimmetlerini ibrâ ve ıskāt eylediğimde onlar dahi ibrâmı kabûl eylediler dedikde gıbbe’t-tasdîki’ş-şer‘î mâ-vaka‘a.<br><br>Fî 10 N sene 1196<br><br>Şühûdü’l-hâl: Osman Çavuş b. el-Hâc Şaban, Mehmed Emin b. el-Hâc Halil, el-Hâc Ömer b. Şaban, Ahmed b. Mustafa, Ali b. Ebîbekir, Mustafa b. İbrahim, İbrahim b. Ahmed, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o695"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>