﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 217<br>Hüküm no: 198<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan Filib’e babasından intikal eden bostan gediğinin doğruluğunun tespit olunduğu</b><br><br>İhbâr-ı bostan<br><br>Vilâyet-i Rumeli’de Yanya sancağında vâki‘ Koniçe kazâsına tâbi‘ Çaçka karyesinde mütemekkin iken işbu târîhden bir sene mukaddem hâlik olan bahçıvan tâifesinden Taşo v. Niko zimmînin sulbî kebîr oğlu ve hasran vârisi olduğu bi’l-ihbâr zâhir olan işbu bâ‘isü’s-sifr Bahçıvan Filip nâm zimmî meclis-i şer‘-i hatîrde takrîr-i kelâm ve ta‘bîr-i ani’l-merâm edip mahmiye-i İstanbul’da Kadırga Limanı kurbünde vâki‘ Katır Hanı Bostanı denmekle meşhûr bir kıt‘a bostan derûnunda mevcûd beyne’l-esnâf gedik ta‘bîr olunur üç bel ve iki tarak ve iki çapa ve sagīr ve kebîr iki kantar ve bir terâzî ma‘a derâhim ve beş şiş ve altı küfe ve bir tencere ma‘a kapak ve sâir âlât-ı lâzıme-i ma‘lûmenin nısfı işbu yedimde olup bin iki yüz yirmi üç senesi şehr-i Rebî‘ülevveli’nin gurresi târîhiyle müverrah ve târîh-i mezkûrda Mahmudpaşa Mahkemesi nâibi bulunan İbrahim Edhem Efendi’nin imzâ ve hatmini hâviye bir kıt‘a mübâya‘a hücceti nâtık olduğu üzere iki bin yüz guruş semen-i medfû‘a babam ve mûrisim hâlik-i mersûmun sağlığında mâlı ve mülkü ve ba‘de helâkihi hasran bana mevrûs olmağla husûs-ı mezkûra vukūf ve ıttılâ‘ı olan kimesnelerden istihbâr ve yedime bir kıt‘a hüccet i‘tâ olunmak murâdımdır dedikde zeyl-i hüccetde isimleri mastûr kimesnelerden lede’l-istihbâr fi’l-hakīka nısf gedik-i mezkûr mersûm Filip zimmînin babası hâlik-i mersûm Taşo v. Niko zimmînin sağlığında yedinde ber-mûceb-i hüccet-i mezkûre ve mülk-i müşterâsı olup hâlik oldukda sulbî kebîr oğlu işbu mersûm Filip zimmîye hasran mevrûs olmuşdur deyü her biri alâ-tarîkı’ş-şehâde ihbâr etmeleriyle hıfzan-li’l-makāl işbu vesîka-i enîka bi’t-taleb ketb ve imlâ olundu.<br><br>Fî 3 S sene 1247<br><br>Şuhûdü’l-hâl: Kethüdâ es-Seyyid Süleyman Ağa, Yazıcı Hafız Ali Ağa, Muhzır Hüseyin Çelebi, Ali Ağa b. el-Hâc Mehmed ve gayruhum.<br><br>Yiğitbaşı Pandeli, Bahçıvan Hıristo v. Kiryako, Vasil v. Yamandi.</p>          <br><a title="Önceki sayfa" style="text-decoration:none" href="./ayrmetin.php?idno=34375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>