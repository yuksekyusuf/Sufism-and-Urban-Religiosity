﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 846<br>Hüküm no: 1034<br>Orijinal metin no: [144a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe b. Mustafa’nın, küçük yaşta ölen Mehmed b. Ömer Ağa’nın amcası ve varisi olduğunu ispat ettiği</b><br><br>İsbât-ı verâset.<br><br>Vilâyet-i Rumeli’nde İşim kazâsına tâbi‘ Malkoç nâm karye sükkânından Hüseyin Beşe b. Mustafa meclis-i şerde mahmiye-i İstanbul’da Mimar Sinan mahallesinde sagīren fevt olan Mehmed b. Ömer Ağa’nın cedde-i sahîhası olup müteveffâ-yı mezbûrun li-ebeveyn kız karındaşı Âişe nâm sagīrenin kıbel-i şer‘den mansûbe vasîsi olan Âmine bt. İbrahim mahzarında üzerine da‘vâ edip ben müteveffâ-yı mezbûrun li-ebeveyn ammi ve usûbet-i nesebiye cihetinden vârisi olup zîrâ müteveffâ-yı mezbûrun babası Ömer Ağa ile benim babam Mustafa li-ebeveyn karındaşlardır babaları Marko ve anaları Maro ve dedeleri Kino ve maskat-ı re’simiz karye-i mezbûredir. Müteveffâ-yı mezbûrun verâseti benim ile mezbûretân Âişe ve Âmine’ye münhasıra iken mezbûre Âmine tereke-i müteveffâ-yı mezbûrun mecmû‘unu kabz edip bana aid olan altı sehimden iki sehm hissemi vermede ta‘allül eder suâl olunup teslîme tenbîh olunmak murâdımdır dedikde gıbbe’s-suâl mezbûre Âmine tereke-i müteveffâ-yı mezbûra vaz‘-ı yedini ikrâr müdde‘î-i merkūmun verâsetini inkâr edicek müdde‘î-i mezbûrdan müdde‘âsını mübeyyine beyyine taleb olundukda karye-i mezbûre sükkânından Ali Beşe b. Sinan ve Bayram Beşe b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müdde‘î-i mezbûr Hüseyin Beşe müteveffâ-yı mezbûrun li-ebeveyn ammi ve usûbet-i nesebiye cihetinden vârisidir zîrâ müteveffâ-yı mezbûrun babası mezbûr Ömer Ağa müdde‘î-i merkūmun babası merkūm Mustafa li-ebeveyn karındaşlar olup babaları Marko ve anaları Maro ve dedeleri Kino ve maskat-ı re’simiz zikrolunan Malkoç nâm karyedir müteveffâ-yı mezbûrun verâseti mezbûr Hüseyin ile cedde-i sahîhası mezbûre Âmine ve li-ebeveyn kız karındaşı mezbûre Âişe’ye münhasıradır bunlardan gayrı vârisi ve terekesine müstahıkk-ı âhar olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hüküm mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Hasan Beşe b. Şaban, İsmail Çelebi b. Mehmed, Resûl b. Rıdvan, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25920"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25922"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b846"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o922"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>