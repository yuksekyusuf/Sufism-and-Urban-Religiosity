﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 110<br>Hüküm no: 69<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçerilerin kırk altıncı cemaatine mahsus para vakfının mütevellisi Hasan Çelebi’nin vakıf gelirlerine dair selefine yönelttiği suçlamaların reddedildiği</b><br><br>Dergâh-ı âlî -dâme mahfûfen bi’l-meâli- yeniçerilerinden kırk altıncı cemâ‘ate mahsûs oda neferâtının mühimmâtına mevkūfe nukūda bi’l-fi‘il mütevellî olan Hasan Çelebi b. Abdullah nâm kimesne meclis-i şer‘-i şerîfde vakf-ı mezbûrun sâbıkā mütevellîsi olan işbu râfi‘u’l-kitâb el-Hâc Osman b. Mustafa mahzarında bi’t-tevliye üzerine da‘vâ ve takrîr-i kelâm edip mezbûr el-Hâc Osman bin seksen üç senesi Muharremi’l-harâmında vakf-ı mezbûra mütevellî oldukda altı bin dört yüz altmış dokuz esedî guruş zimem ve iki yüz yetmiş sekiz guruş nakid ki cem‘an altı bin yedi yüz kırk yedi guruş ahz ü kabz edip bin seksen yedi senesi Muharremine gelince dört senede istirbâh ve istiğlâl eylediğinden sonra mezbûr el-Hâc Osman dahi tevliyet-i mezbûreden azlolunmağın yedimizde olan muhâsebe defteri nâtık olduğu üzre ber-vech-i muharrer makbûzu olan asl-ı mal-ı vakfından altı bin beş yüz otuz esedî guruşunu ma‘lûmü’l-esâmî ve’l-eşhâs zimemden bana havâle edip ve iki yüz on yedi guruşunu nakid cem‘an altı bin yedi yüz kırk yedi guruş asl-ı mâl ve zikri mürûr eden dört senede hâsıl olan rıbh-ı şer‘îden dahi bin dört yüz doksan yedi guruş ki min-haysü’l-mecmû‘ sekiz bin iki yüz kırk dört esedî guruşunu bana def‘ ü teslîm ben-dahi tevliyetim hasebiyle bi’t-tamam ve’l-kemâl ahz ü kabz eylediğimden sonra sinîn-i merkūmede hâsıl olan rey‘ ve rıbhından makbûzum olan meblağ-ı mezbûr bin dört yüz doksan yedi guruşdan mâ‘adâsını mezbûr el-Hâc Osman ketm ve ihfâ ve mesârifine sarf ve istihlâk etmeğin hâlâ taleb eylediğimde edâdan imtinâ‘ eder suâl olunup ihkāk-ı hak olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûr Hasan Çelebi’den sıdk-ı makāline beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka mal-ı vakf-ı mezbûrun murâbahasından bir şey’ini ketm ü ihfâ etmeyip kendü mesârifine sarf ü istihlâk etmediğine mezbûr el-Hâc Osman’a yemîn teklîf olundukda ol dahi hasbe’l-mesûl yemîn billâhi’l-aliyyü’l-a‘lâ etmeğin mûcebince mütevellî-i mezbûr Hasan Çelebi bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Zilka‘deti’ş-şerîfe li-sene tis‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=41218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o482"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>