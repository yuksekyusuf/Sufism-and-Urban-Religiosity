﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 47<br>Hüküm no: 2<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mahmud Odabaşı’nın çocuklarının üzerine vasi ve nazır tayini</b><br><br>Mahmiye-i İstanbul’da Hoca Kasım Gönânî mahâllesinde sâkin iken bundan akdem vefât eden Mahmud Odabaşı b. Murad’ın verâseti zevce-i menkû[ha]-i metrûkesi Hadîce Hatun bt. Abdullah ile sulbî sagīr oğlu Mehmed’e ve sulbiye kebîre kızları olup medîne-i Sakız’da sâkine Rabia Hatun ve Fâtıma Hatun’a münhasıra olduğu lede’ş-şer‘ mütehakkık oldukdan sonra sagīr-i mezbûr Mehmed’in tesviye-i umûruna müdde‘iyetân-ı mezbûretân Rabia Hatun ve Fâtıma Hatun’un hisse-i ırsiyelerini ahz u kabz ve zabt u hıfza savb-ı şer‘-i mutahhardan bir vasî nasb u ta‘yîn olunmak lâzım ve mühim olmağın emânet ve istikāmet ile ma‘rûf ve mevsûf idiğini zeyl-i vesîkada mastûrü’l-esâmi Müslimîn haberleriyle müte‘ayyen olan müteveffâ-yı mezbûrun li-ebeveyn karındaşı işbu hâfızü’l-kitâb Ahmed Bey ibnü’l-mezbûr Murad’ı hâkim-i muvakkı‘-ı sadr-ı kitâb bi-tevkī‘ihi’r-refî‘i’l-müstetâb tûbâ-lehû ve hüsnü-meâb efendi hazretleri sagīr-i mezbûrun vakt-i rüşd ve sedâdına varınca tesviye-i umûruna müdde‘iyetân-ı mezbûretân Rabia Hatun ve Fâtıma Hatun’un hisse-i ırsiyelerini ahz u kabz ve zabt u hıfza vasî ve üzerine Abdullah Ağa b. Mehmed’i hasbî nâzır nasb u ta‘yîn buyurduklarında onlardan her biri dahi vesâyet ve nezâret-i mezbûreyi kabûl ve merâsimini edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fî 23 Cumâdelûlâ sene 1143.<br><br>Şuhûdü’l-hâl: Ahmed Çelebi b. İsmail, Ahmed Çelebi b. Hasan, el-Hâc İbrahim b. Hüseyin, Mustafa Çelebi b. el-Hâc Hasan.</p>          <br><a title="Önceki sayfa" style="text-decoration:none" href="./ayrmetin.php?idno=37806"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37808"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b047"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>