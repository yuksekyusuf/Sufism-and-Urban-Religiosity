﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 167<br>Hüküm no: 108<br>Orijinal metin no: [17a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Defterzâde Mustafa Ağa b. Ömer Efendi’nin haksız yere atını alan hizmetçisi İbrahim b. Durmuş’un atı sahibine iadesi</b><br><br>[Mahmiye-i İstanbul’da] Davudpaşa mahallesinde sâkin Defterzâde demekle şehîr işbu sâhibü’l-kitâb Mustafa Ağa b. Ömer Efendi meclis-i şer‘-i [şerîfe hâzır] olup mahmiye-i mezbûrede Ekşikaratut mahallesinde sâkin İbrahim b. Durmuş mahzarında üzerine takrîr-i da‘vâ [edip mezbûr İbrahim] benim yanımda hizmetkârım olmağla hâlâ mülkümde olan yirmi beş riyâlî guruş kıymetli bir doru atımı bi-gayrı hakkın ahz ve vaz‘-ı yed etmişdir suâl olunup alıverilmesin taleb ederim dedikde gıbbe’s-suâl mezbûr İbrahim cevâbında ben mezkûr Mustafa Ağa’nın hizmetinde olmağla zikrolunan atı bana mukaddemâ hibe ve temlîk eyledi ona binâen vaz‘-ı yed ederim deyu def‘le mukābile edicek gıbbe’l-istintâk ve’l-inkâr mezkûr İbrahim’den def‘-i meşrûhunu mübeyyine beyyine taleb olundukda ityân-ı beyyineden izhâr-ı acz ile istihlâf etmeğin fi’l-vâki‘ mezkûr Mustafa Ağa’ya zikrolunan atı hizmetkârı mezkûr İbrahim’e bundan akdem hibe ve temlîk eylemediğine yemîn teklîf olundukda ol dahi alâ vefki’l-mes’ûl yemîn billâhi’l-aliyyi’l-azîm ettikden sonra mezkûr İbrahim’den zikrolunan atı def‘ ve teslîmine tenbîh olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Ahmed Çavuş b. Ali, İbrahim Çavuş b. Abdullah, Ahmed Efendi b. Mehmed, Mustafa Efendi el-keşşâf ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=40386"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40388"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o896"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>