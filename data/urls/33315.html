﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 69<br>Hüküm no: 31<br>Orijinal metin no: [13a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci esnafından Agop ile ortağı ve kardeşi Mıgırdiç’in, Emtia Gümrüğü kâtiblerinden Ebûbekir Efendi’den alacağı olduğu</b><br><br>Mi‘mar Ağa Konağı’nda huzûrla 490 guruşa sulh<br><br>Ma‘rûz<br><br>Âsitâne-i aliyyede vâkı‘ keresteci esnâfından sâhib-i arzuhâl Agop ve şerîki karındaşı Mıgırdıç v. Bogos nâm zimmîler sâdır olan fermân-ı âlîlerine imtisâlen kıbel-i şer‘den me’zûnen mürsel kâtib es-Seyyid Ahmed Efendi dâ‘îlerinin İstanbul’da Laleli Câmi‘-i Şerîfi kurbünde Çukurçeşme nâm mahalde kâin hâlâ mi‘mârân-ı hâssa ağa bendelerinin konağında mazbûtu’l-esâmî müslimîn huzurlarında akd eylediği meclis-i şer‘-i enverde derûn-ı arzuhâlde ismi mezkûr emti‘a gümrüğü ketebelerinden Ebûbekir Efendi b. Mehmed Sâdık muvâcehesinde mezbûr Ebûbekir Efendi zimmetinde bin iki yüz otuz yedi senesi yedimizden ve malımızdan iştirâ ve kabz eylediği bâ-defter-i müfredât ma‘lûmü’l-ecnâs ve’l-fiy’ât kereste semeninden ba‘de külli’l-hesâb gayrı-ez-teslîmât sahhe’l-bâkī alacak hakkımız olan bin iki yüz otuz iki guruşu mezbûr Ebûbekir Efendi’den hâlâ taleb ederiz deyu tasaddî eylediğimiz da‘vâmızdan bâ-tavassut-ı muslihîn mezbûr Ebûbekir Efendi ile bi’t-tav‘ ve’r-rızâ dört yüz doksan guruş üzerine sulh olduğumuzda ol-dahi sulh-i mezkûru kabûl etmekle bedel-i sulh-i mezkûrdan mâ‘adâya ve bi’l-cümle husûs-ı mezkûra müte‘allika âmme-i da‘vâdan mezbûr Ebûbekir Efendi’nin zimmetini kabûlü hâvî ibrâ ve ıskāt eyledik deyu mukırrân-ı mersûmânın bi’l-cümle takrîr-i meşrûhlarını mezbûr Ebûbekir Efendi tasdîk ve ibrâdan müstesnâ bedel-i sulh-i mezkûr dört yüz doksan guruş zimmetinde müdde‘iyân-ı mersûmâna sahîhan deyni olduğunu ikrâr ve i‘tirâf etmeğin alâ-mûcebi ikrârihî bedel-i sulh mezkûr dört yüz doksan guruşun müdde‘iyân-ı mersûmân Agop ve Mıgırdıç zimmîlere edâsıyla mezbûr Ebûbekir Efendi’yi ilzâm eylediğini kâtib-i mezbûr mahallinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihi inhâ ve takrîr eylediği ba‘de’t-tenfîz İstanbul Mahkemesi’nden huzûr.<br><br>Fî 5 Za sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33314"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33316"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o197"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>