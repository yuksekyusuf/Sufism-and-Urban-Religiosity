﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 177<br>Hüküm no: 203<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tophane’deki debbağ esnafının şikâyet ve talebi üzerine Yahûdi Yuda v. Yuda’nın elindeki derileri kendilerine satmaya razı olup nizama aykırı hareket etmemeye söz verdiği</b><br><br>Galata’ya muzâfe kasaba-i Tophane’de kâin debbâğ esnâfının kethüdâları Mehmed Ağa ve yiğitbaşı Hüseyin Ağa ve Yedikule debbâğ esnâfının kethüdâları Mustafa Ağa ve esnâf-ı mezkûre ustalarından Ali Ağa ve Üsküdarlı Hâfız Mehmed Efendi ve Mustafa Ağa ve el-Hâc Osman Ağa ve Ali Efendi ve sâir <<Ayasofya-i kebîr ve Kılıç>> [mazbûtü]’l-esâmî ustalar Galata Bâb Mahkemesi’nde meclis-i şer‘de ihzâr eyledikleri Galata’da mütemekkin Yuda v. Yuda nâm Yahûdi muvâcehesinde biz Ayasofya-i kebîr ve Kılıç Ali Paşa Vakfı musakkafâtından kasaba-i Tophane’de kâin debbâğhânede sâkin debbâğ ustalarından olup <<beş yüz>> yedimizde olan tuğra-yı garrâ ile mu‘anven ve muvaşşah fermân-ı âlî nâtık olduğu üzere debbâğhâne-i mezkûre hudûdu dâhilinde vâki‘ selhhânelerde zebh olunan öküz ve inek ve camus ve koyun ve kuzu ve keçi derileri emti‘a-i mahsûsamızdan olmağla kasab ustaları sayf ve şitâda râyic-i vakt üzere bize bey‘ biz dahi ba‘de’l-iştirâ beynimizde tevzî‘ ve debâgat eylediğimizden sonra Tersâne-i âmire ve Cebehâne-i ma‘mûre taraflarına iktizâ eden meşîn ve kavsele ve tirşeyi vakt ü zamânıyla cânib-i mîrîye tediye ve teslîm ve mâ‘adâsını ibâdullaha bey‘ edip nizâm-ı kadîmimiz vech-i meşrûh üzere cârî olmağın âharın bey‘ u şirâsı min-külli’l-vücûh memnû‘ iken Yahûdi-i mersûm yedinde mevcûde olan dokuz aded öküz derilerini gālî bahâ ile iştirâ edip âhar mahalle nakl ve bey‘ dâ‘iyesinde olmağla nizâmımızın ihtilâline bâ‘is ve ber-minvâl-i muharrer umûr-ı mühim için iktizâ eden levâzımât-ı mezkûrenin vaktiyle tedârük ve tediyesinde azîm usrete dûçâr olmamıza bâdî hâlâta ictisâr etmekle mugāyir-i emr-i âlî hareketden men‘ olunmak matlûbumuzdur deyü mazmûn-ı münîfi bi’l-cümle takrîr-i meşrûhlarına mutâbık emr-i âlîşânı ibrâzıyla teşekkî eylediklerinde Yahûdi-i mersûm dahi cevâbında mazmûn-ı emr-i âlîşânı ba‘de’l-i‘tirâf beynleri tevfîk olundukda Yahûdi-i mersûm yedinde mevcûde olan dokuz aded derileri râyici üzere esnâf-ı mezkûreye bey‘ ve teslîm ve ba‘de’l-yevm emti‘a-i mahsûsalarına ta‘arruz etmeyip ber-mantûk-ı emr-i âlî harekete ta‘ahhüd eyledikde esnâf-ı mezkûre dahi râzı ve teşekkîlerinden herbiri fâriğ olup bu vechile kat‘-ı münâza‘a eyledikleri bi’[l]-iltimâs [huzûr-ı âlîlerine i‘lâm olundu.]<br><br>Fî 23 R sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o486"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>