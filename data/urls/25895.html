﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 827<br>Hüküm no: 1008<br>Orijinal metin no: [139b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zobu bt. Rihan’ın tasarrufunda bulunan vakıf menzilin kullanım hakkını Panayot v. Piro’ya devri hususunda çıkan anlaşmazlıkta sulh olduğu</b><br><br>Mahrûse-i Galata dâhilinde Sultan Bâyezid mahallesi sâkinelerinden Zobu bt. Rihan nâm Nasraniye meclis-i şerde işbu râfi‘u’s-sifr Panayot v. Piro nâm zimmî mahzarında ikrâr ve takrîr-i kelâm edip mahalle-i mezbûrede vâki‘ bir tarafı Yorgo nâm zimmî ve bir tarafı Sava nâm zimmî ve bir tarafı Komyenos nâm zimmî mülkleri ve bir tarafı tarîk-i âmla mahdûd olup icâreteyn-i ma‘lûmeteyn ile taht-ı tasarrufumda olup Emir Efendi Evkāfı’ndan bir bâb fevkānî ve bir bâb tahtânî beyti müştemil menzilimin hakk-ı tasarrufunu izn-i mütevellî ile on iki bin dört yüz akçe mukābelesinde mezbûr Panayot’a ferâğ ve tefvîz ol dahi tefevvüz ve kabûl eyledikden sonra meblağ-ı mezbûru yedinden ahz u kabz etmişimdir lâkin bey‘ bi’l-vefâ tarîki üzere rehin vaz‘ eyledim deyü mezbûr Panayot’dan da‘vâ ve taleb eylediğimde beynimizde münâza‘ât-ı kesîre ve muhâsamât-ı şedîde vâki‘ olmuş idi el-hâletü hâzihî beynimize muslihûn ve Müslimûn tavassut edip beni da‘vâ-yı mezkûremden fâriğa olmak üzere bin nakd-i râyic fi’l-vakt akçeye sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr bin akçeyi mezbûr Panayot yedinden bi’t-tamam ahz u kabz edip menzil-i mezbûr da‘vâsından mezbûr Panayot’dan minvâl-i muharrer üzere cârî ve sâdır olan ikrârını el-mukarru-leh merkūm Panayot bi’l-muvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Zilhicceti’ş-şerîfe li-sene isneyn ve seb‘în ve elf.<br><br>Şuhûdü’l-hâl: Ahmed Efendi b. Muharrem Efendi el-kādî, Veli Çavuş b. Süleyman, Mustafa Çelebi b. Abdullah, Derviş b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=25894"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25896"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b827"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o926"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>