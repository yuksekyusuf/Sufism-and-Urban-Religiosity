﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 387<br>Hüküm no: 365<br>Orijinal metin no: [80b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ferruh Kethuda vakfından günlük yirmi beş akçe ücretini 30 aydan beri alamayan Derviş Mehmed b. Ahmed’e bu ücretin vakfın mütevelliyesi Ayşe bt. Mehmed tarafından ödenmesi</b><br><br>Mahmiye-i İstanbul’da Balat kapısı kurbünde vâki‘ merhûm Ferruh Kethudâ nâm sahibü’l-hayrın evlâdından işbu bâ‘isü’l-kitâb Derviş Mehmed b. Ahmed meclis-i şer‘-i hatîrde vâkıf-ı mezbûrun evlâdiyet ve meşrûtiyet üzre vakfına mütevelliye olan Âişe bt. Mehmed nâm hatun mahzarında üzerine da‘vâ ve takrîr-i kelâm edip merhûm-ı mezbûr vakfının zevâid-i gallesinden evlâdının sinnen ekberine beher yevm yirmi beşer akçe vazîfe verilmek üzre şart ve ta‘yîn ve vakfiye-i ma‘mûlün-bihâ ve mu‘avvelün-aleyhâ tasrîh ve tebyîn etmeğin merhûm-ı mezbûrun ekber-i evlâdı Mehmed târih-i kitâbdan otuz ay mukaddem vefât edip benden gayrı sinnen kebîri olmamağla ber-mûceb-i şart-ı vâkıf yirmi beş akçe vazîfeye ben mutasarrıf olmağın hâlâ mütevelliye-i mezbûre ile muhâsebe görüp târih-i kitâba gelince otuz aylık vazîfemden ba‘de-külli’l-hesâb on dört bin akçem mütevelliye-i mezbûrenin makbûzu olup kendi mesârifine sarfla istihlâk etmekle suâl olunup alıverilmesi matlûbumdur dedikde gıbbe’s-suâl mütevelliye-i mezbûre cevâbında fi’l-hakīka hâl bâlâda tafsîl olunan minvâl üzre olup mezbûr Derviş Mehmed vâkıf-ı mezbûrun hâlâ sinnen ekber-i evlâdı olmağla otuz aydan beri ber-mûceb-i şart-ı vâkıf mutasarrıf olduğu yevmî yirmi beşer akçe vazîfesinden târih-i kitâba gelince muhâsebemiz görülüp mezbûrun on dört bin akçe vazîfesini ben galle-i vakıfdan kabz ve mesârifine [mesârifime] sarfla istihlâk etmeğin hâlâ <<zimmetimde lâzımü’l-edâ deynimdir>> deyü ikrâr ve i‘tirâf etmeğin alâ-mûceb-i i‘tirâfihî meblağ-ı mezbûr on dört bin akçeyi mezbûr Derviş Mehmed’e edâ ve teslîme mütevelliye-i mezbûreye tenbîh olunup mâ-hüve’l-vâki‘ bi’t-taleb ketb olundu.<br><br>Fi’l-yevm fî-evâili Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Mustafa Efendi el-kâtib, Mehmed Çelebi b. Haydar, Mehmed Çelebi b. Mustafa, Ali Çelebi b. el-Hâc, İsmail Çelebi b. Murad el-Hâc.<br><br>(...) kaldığı vakıfda (...) (...) müte‘ayyin olup yedi nefer i‘tirâf eylemişdir.<br><br>Mehmed Müstakīm Bende-i Rüstem</p>          <br><a title="Önceki sayfa" style="text-decoration:none" href="./ayrmetin.php?idno=41513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>