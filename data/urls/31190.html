﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 375<br>Hüküm no: 436<br>Orijinal metin no: [62b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Fâtıma bt. Mehmed’in, cariye davasında Sahaf Hasan Efendi b. Halil’in zimmetini ibrâ ettiği</b><br><br>Arab câriye da‘vâsı meccânen ibrâ<br><br>Sâhibe-i arzuhâl mu‘arrefetü’z-zât Şerîfe Fâtıma bt. es-Seyyid Mehmed Haşim meclis-i şer‘-i şerîf-i enverde derûn-ı arzuhâlde ismi mezkûr Sahaf Hasan Efendi b. Halil nâm kimesne mahzarında târih-i i‘lâmdan beş ay mukaddem gāib ani’l-meclis Esirci Ahmed nâm kimesneye terbiye etmek için malımdan emâneten teslîm eylediğim bir re’s zenciye câriyemi gāib-i mezbûr Ahmed merkūm Hasan Efendi’ye fuzûlî bey‘ ve teslîm ve kabz-ı semen edip lâkin ben ber-vech-i muharrer bey‘ini mucîze olmayıp câriye-i mezbûre hâlâ merkūm Hasan Efendi’nin yedinde mevcûd olmağla câriye-i mezbûreyi bana teslîme merkūm Hasan Efendi’ye tenbîh olunmak murâdımdır deyü da‘vâ ettikde ol dahi cevâbında sen câriye-i mezbûreyi târih-i mezbûrda gāib-i mezbûra âhara bey‘ için def‘ ve teslîme ve tarafından bey‘e tevkîl etmekle ol dahi câriye-i mezbûreyi bana bi’l-vekâle beş yüz seksen guruş semen-i medfû ve makbûza bey‘ ben dahi ba‘de’l-iştirâ ve’l-kabz âhara bey‘ etmişdim deyü beni def‘e tasaddî ve ol vechile beynimizde ba‘de vukū‘ı’l-münâza‘a bâ-tavassut-ı muslihîn ben ber-vech-i muharrer tasaddî eylediğim da‘vâmdan meccânen fâriğa olmamla husûs-ı mezkûra ve câriye-i merkūmeye ve semenine müte‘allika da‘vâdan merkūm Sahaf Hasan Efendi’nin zimmetini kabûlünü hâvi ibrâ-i âmm-ı sahîh-i şer‘î ile ibrâ ve iskāt eyledik deyü ba‘de’l-ikrâr ve’t-tasdîk bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-9 min Ca sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31189"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31191"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>