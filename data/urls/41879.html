﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 364<br>Hüküm no: 349<br>Orijinal metin no: [85b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın alacak davasında sulh olması</b><br><br>Vilâyet-i Rumeli’nde medîne-i Yenişehir-i Fener kazâsında Hasanbaba nâm karye ahâlîsinden Mehmed Ağa b. Yakub nâm kimesne mahmiye-i İstanbul’da meclis-i şer‘-i hatîrde bâ‘isü’l-kitâb diğer Mehmed Ağa b. Ahmed nâm kimesne mahzarında ikrâr ve takrîr-i kelâm edip ben bundan akdem Eğriboz Muhâfızı Ali Paşa’nın Karlıili sancağında mütesellimi olup vardıkda henüz zabt etmeksizin mezbûr diğer Mehmed Ağa üzerime gelüp beni ahz ve malımdan nakd üç bin yedi yüz elli guruş ile altı re’s bargir ve bir sîm kemer raht ve ber-mûceb-i defter eşyâ-yı ma‘lûmemi bi-gayrı hakkın ahz u kabz etmekle husûs-ı mezbûru bundan akdem mezbûr diğer Mehmed Ağa’dan taleb ve da‘vâ eylediğimde ol dahi bi’l-külliye inkâr edip bu vech üzere beynimizde münâza‘ât-ı kesîre vâki‘ olmuş idi. El-hâletü hâzihi vesâtet-i muslihîn ile an-inkâr merkūm diğer Mehmed Ağa benimle da‘vâ-i mezkûremden iki yüz guruşa sulh oldukda ben dahi sulh-ı mezbûru ba‘de’l-kabûl bedel-i sulh olan meblağ-ı merkūm iki yüz guruşu mezbûr diğer Mehmed Ağa yedinden tamâmen ahz u kabz edip bâlâda zikr olunan husûslara müte‘allıka da‘vâdan mezbûr diğer Mehmed Ağa’nın zimmetini ibrâ ve iskāt eyledim dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’l-hâdi aşer min-Cumâdelûlâ li-sene sitte aşere ve mi’e ba‘de’l-elf.<br><br>Şuhûdü’l-hâl: Hüseyin Efendi kâtib, İbrahim Ağa cebeci, Mustafa Efendi kâtib-i cebeciyân, Mehmed Çelebi b. ( ), Hüseyin Kethüda an-İnebahtı, el-Hâc İbrahim an-İnebahtı, Ahmed Ağa nâzır-ı Filibe, Osman Çelebi an-Haleb, el-Hâc Mehmed Çavuş mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=41878"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41880"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>