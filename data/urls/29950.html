﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 60<br>Hüküm no: 15<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Baron v. Ağya’nın Şeyhferhad mahallesindeki evini Meryem Ana Kilisesi Vakfı’na bin beş yüz kuruşa sattığı</b><br><br>Mahmiye-i İslambol’da Şeyhferhad mahallesinde mütemekkin Baron v. Ağya nâm zimmî meclis-i şer‘-i şerîf-i enverde mahmiye-i mezbûrede Cerrâh İshak mahallesinde vâki‘ Meryem Ana Kenîsesi avârız vakfının mütevellîsi ve hâsıla olan gallesinin ziyâ‘ ihtimâline binâen akāra tebdîline me’zûn olan işbu bâ‘isü’r-rakīm Zeyreklioğlu Agop v. Melkon nâm zimmî muvâcehesinde ikrâr-ı tâm ve takrîr-i kelâm edip [6a] akd-i âti’z-zikrin sudûruna değin bâ-hüccet-i şer‘iye yedimde mülküm mârrü’z-zikr Şeyhferhad mahallesinde vâki‘ bir tarafdan Tavukçuoğlu Sahak zimmî menzili ve bir tarafdan Saltana Nasrâniye menzili ve bir tarafdan Mazlum Kigork zimmî menzili ve bir tarafdan tarîk-i âm ile mahdûd terbî‘an yüz otuz sekiz zirâ‘ arsada mebnî sokak tarafında fevkānî bir bâb oda ve bir sofa ve bahçe tarafında fevkānî üç bâb oda ve tahtında kenîf ve bi’r-i mâ ve bir zîr-i zemîn mahzen ve bir mikdâr bahçe ve havluyu müştemil bir bâb mülk menzilimi cümle tevâbi‘ ve levâhıkıyla tarafeynden îcâb ve kabûlü hâvî şürût-ı müfsideden arî bey‘-ı bâtt-ı sahîh-i şer‘î ile vakf-ı mezbûr için mütevellî-i mersûm Agop zimmîye bin beş yüz guruşa bey‘ ve teslîm eylediğimde ol dahi ber-vech-i muharrer iştirâ ve tesellüm eyledikden sonra semeni olan meblağ-ı mezkûrun üç yüz guruşunu galle-i vakf-ı mezbûrdan mütevellî-i mersûm Agop yedinden ahz u kabz edip menzil-i mezkûr vakf-ı merkūm müstegallâtından oldukdan sonra mütevellî-i mersûm Agop zimmî bir kıt‘a temessük mantûkunca menzil-i mezkûru fâriğan ani’ş-şevâgil bin iki yüz guruş icâre-i mu‘accele ve yevmî iki akçe icâre-i müeccele cânib-i vakıfdan bi’t-tevliye bana îcâr ve teslîm ve semenden bâkī bin iki yüz guruşu icâre-i mu‘accele-i mezkûre bin iki yüz guruşa takās ve mahsûb eyledikde ben dahi ber-vech-i muharrer istîcâr ve tesellüm ve mukāssa ve kabûl edip bey‘-ı mezkûrun gabn ve tağrîrine ve mu‘accele-i mezbûrenin adem-i istifâsına müte‘allika âmme-i de‘âvî ve kâffe-i mutâlebâtdan cânib-i vakf-ı mezbûr ile zimmet-i mütevellî-i mersûmu ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 5 Muharrem sene 1184.<br><br>Şuhûdu’l-hâl: Şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=29949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>