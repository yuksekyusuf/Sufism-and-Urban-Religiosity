﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 469<br>Hüküm no: 530<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un Koruk Mahmud mahallesindeki yanmış ev arsasının bir kısmını Mehmed Ağa’ya sattığı</b><br><br>Arsanın bir mikdârını ifrâz ve alâmet-i fâsıla ile ba‘de’l-imtiyâz mübâya‘a<br><br>Mahmiye-i İslâmbol’da Paşakapısı kurbünde ( ?) mahallesinde sâkine Âişe Hatun bt. Ali tarafından husûs-ı âti’l-beyânı ikrâra vekîl olduğu zâtını ârifân Hasan b. Abdullah ve diğer Hasan b. Eyüb nâm kimesneler şehâdetleriyle şer‘an sâbit ve zâtı şâhidân-ı mezbûrân ta‘rîfleriyle mu‘arrefe olan Fatıma bt. Abdullah Hatun meclis-i şer‘-i hatîr-i lâzımü’t-tevkīrde işbu bâ‘isü’l-vesîka Mehmed Ağa b. Ali nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûre Âişe Hatun bâ-hüccet-i şer‘iye şirâen yedinde mülk ve hakkı olup mahmiye-i mezbûrede Koruk Mahmud mahallesinde vâki‘ etrâf-ı erba‘ası Hasan Çavuş ve imâm ve müezzin meşrûtası ve Ahmed Ağa ve Mehmed Ağa menzilleri ve el-Hâc Halil bağçesi ve tarîk-i âm ile mahdûd bir bâb muhterik mülk menzil arsasının tarîk-i âm cânibinden otuz iki zirâ‘ mahâllini ifrâz ve alâmât-ı fâsıla vaz‘ıyla ba‘de’l-imtiyâz tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Mehmed Ağa’ya on beş guruşa bey‘ ve temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr on beş guruşu müvekkilem mezbûre Âişe Hatun mezbûr Mehmed Ağa yedinden tamamen ahz ü kabz eyledi, ba‘de’l-yevm zikr olunan otuz iki zirâ‘ arsa mezbûr Mehmed Ağa’nın mülk-i müşterâsı ve hakk-ı sarfı olup müvekkilem mezbûre Âişe Hatun’un kat‘a alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 24 min-C sene 1197<br><br>Şühûdü’l-hâl: Hasan b. Abdullah, diğer Hasan b. Eyüb, Hacı Hasan b. Osman, Salih b. Halil, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11072"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11074"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>