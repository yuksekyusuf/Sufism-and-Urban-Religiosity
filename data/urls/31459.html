﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 108<br>Hüküm no: 51<br>Orijinal metin no: [6b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Nazif’in, Süleyman b. Mehmed aleyhindeki vakıf menzil tasarruf hakkı satışının iptaline dair davasının meşru olmadığı</b><br><br>Astoros’da menzil mâddesi<br><br>Ma‘rûz<br><br>Sâhib-i arzuhâl es-Seyyid Mehmed Nazif b. Yakub meclis-i şer‘-i münîrde zikri âtî vakıf menzile bâ-temessük vaz‘-ı yedi mütehakkık olan Süleyman b. Mehmed mahzarında İstanbul kādıları efendiler hazerâtı nezâretlerinde âsûde Dâyezâde Vakfı musakkafâtından medîne-i Üsküdar’a tâbi‘ İstavros karyesinde kâin mezbûr Süleyman’ın mutasarrıf olduğu ma‘lûmü’l-hudûd bir bâb vakıf menzilin mukaddemâ rub‘u benim ve rub‘-ı âharı zevcem gāibetü ani’l-meclis Zehra Hatun’un tasarruflarında iken işbu târihden sekiz ay mukaddem ben asâleten ve zevcem tarafından vekâleten mutasarrıf olduklarımız nısf menzil-i mezkûru dört yüz yetmiş guruş bedel-i makbûz mukābelesinde mezbûr Süleyman’a bâ-re’y-i mütevellî rızâmla kat‘a ferâğ ve tefvîz ol dahi tefevvüz ve kabûl ve mütevellî-i vakf ferâğımdan üzerine tahrîr ve temhîr ve tasarrufuna izin vermiş idi. Lâkin ben ol târihde mağdûrü’l-hâl olmamla def‘-i zarûret için ol-mikdâr bedel-i makbûz mukābelesinde ferâğ etmiş idim. Hâlâ nısf menzilin ziyâde bedele tahammülü olmağla ferâğıma nâdim ve pişman olup ya tahammülü mertebe bedel versin, yâhûd nısf menzili bana [7a] geri ferâğ eylesin deyü mütevellî vekîli hâzır olduğu hâlde eylediği da‘vâsında nısf menzili asâleten ve vekâleten bâ-re’y-i mütevellî rızâsıyla kat‘a ferâğ ve kabz-ı bedel edip mütevellî-i vakf tasarrufuna izin ve temessük verdiğini mukırr u mu‘terif iken takrîr-i meşrûhu üzere tasaddî eylediği da‘vâsı meşrû‘a ve mu‘tebere olmamağla mezbûr Süleyman’a suâl dahi teveccüh etmeyip müdde‘î-i mezbûr da‘vâ-yı mezkûresiyle mezbûr Süleyman’a bî-vech mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 21 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>