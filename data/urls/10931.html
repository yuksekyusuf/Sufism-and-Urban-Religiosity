﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 361<br>Hüküm no: 388<br>Orijinal metin no: [56a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tohari v. Kostandi’nin Makrihora köyündeki evini Kozma v. Hıristo’ya sattığı</b><br><br>Mübâya‘a<br><br>Mahmiye-i İslâmbol’da ( ) mahallesinde mütemekkin Tohari v. Kostandi nâm zimmî tarafından husûs-ı âti’l-beyânda vekîl olduğu Musa Ağa b. Mustafa ve Molla Mustafa b. Ahmed nâm kimesneler şehâdetleriyle şer‘an sâbit olan Dokni bt. Todori nâm Nasrâniyenin şahsı ba‘de’t-ta‘rîfi’ş-şer‘î meclis-i şer‘-i hatîr-i lâzımü’t-tevkīrde işbu hâmilü’r-rakīm Kozma v. Hıristo zimmî muvâcehesinde bi’l-vekâle ikrâr-ı tam ve takrîr-i kelâm edip akd-i âti’z-zikrin sudûruna değin müvekkilim Tohari zimmînin bâ-hüccet-i şer‘iye irsen yedinde mülk ve hakkı olup Havâss-ı Refî‘a kazâsına muzâfe Makrihora nâm karyede vâki‘ iki tarafdan Yanaki zimmî mülkü ve bir tarafdan Molla İbrahim dükkânı ve bir tarafdan tarîk-i âm ile mahdûd bir bâb fevkānî oda ve dehliz ve tahtapûş ve tahtında ahur ve bir mikdâr havluyu muhtevî bir bâb mülk menzilini cümle-i tevâbi‘ ve levâhıkıyla tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm Kozma zimmîye yüz otuz yedi buçuk guruşa bi’l-vekâle bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz otuz yedi buçuk guruşu merkūm Kozma zimmî yedinden bi’l-vekâle tamamen ahz ü kabz eyledim, ba‘de’l-yevm menzil-i mahdûd-ı mezkûr merkūm Kozma zimmînin mülk-i müşterâsı ve hakk-ı sarfı olup müvekkilim merkūm Tohari zimmînin kat‘a alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 26 min-şehri Rebî‘ülâhır sene 1197<br><br>Şâhidûn-ı sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=10930"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10932"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b361"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>