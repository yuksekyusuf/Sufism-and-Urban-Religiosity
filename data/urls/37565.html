﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 770<br>Hüküm no: 621<br>Orijinal metin no: [143b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın vasiyetini yerine getirmek üzere Mehmed Efendi’yi vasi tayin ettiği</b><br><br>Husûs-ı âti’z-zikrin mahallinde istimâ‘ ve tahrîri iltimâs olunmağın savb-ı şer‘den me’zûnen irsâl olunan Mevlânâ Hâfız Mehmed Efendi b. eş-Şeyh Mustafa mahmiye-i İstanbul’da Kabasakal Sinan Ağa mahallesinde sâkin iken bundan akdem vefât eden Mustafa Ağa b. Ahmed’in menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde müteveffâ-yı mezbûrun verâseti zevce-i menkûhası Afife Hatun bt. Abdullah ile li-ebeveyn kız karındaşı İsmihan Hatun bt. Ahmed’e münhasıra olduğu tahakkukundan sonra mahalle-i mezbûrede sâkine olup vech-i âtî üzere müteveffâ-yı mezbûrun vasiyy-i muhtârı olduğunu iddi‘â eden bâ‘isü’l-kitâb eş-Şeyh Mehmed Efendi b. Şa‘bân meclis-i ma‘kūd-ı mezbûrda zâtları mahalle-i mezbûre ahâlîsinden el-Hâc Hasan b. Ali ve Müezzin el-Hâc Abdullah b. Hasan ta‘rîfleriyle mu‘arrefe ve tereke-i müteveffâ-yı mezbûra vâzı‘atü’l-yed olan mezbûretân Afife ve İsmihan mahzarlarında üzerlerine da‘vâ edip müteveffâ-yı mezbûr Mustafa Ağa b. Ahmed b. Mehmed hâl-i marazında bi-emrillâhi te‘âlâ dâr-ı fenâdan dâr-ı bekāya irtihâl eylediğimde ber-vech-i mesnûn levâzım-ı techîz ve tekfînim görülüp ba‘dehû sülüs-i malımdan ıskāt-ı salâtım içün yirmi beş guruş ve hukūk-ı ibâd içün otuz guruş ve hemşîresi mezbûre İsmihan’ın zevci Derviş Bey b. Mustafa’ya yüz guruş deynim içün yüz guruş verile deyü vasiyet ve tenfîzine beni vasiyy-i muhtâr nasb ü ta‘yîn edip ben dahi muvâcehesinde ba‘de’l-kabûl musırran alâ-îsâihî fevt olup tenfîz-i vesâyet murâd eylediğimde mezbûreler mâni‘a olurlar suâl olunsun dedikde gıbbe’s-suâl mezbûretân Afife ve İsmihan cevâblarında tereke-i müteveffâ-yı mezbûra vaz‘-ı yedlerini ikrâr müdde‘î-i mezbûrun müdde‘âsını inkâr edicek müdde‘î-i mezbûrdan sıdk-ı makāline beyyine taleb olundukda udûl-ı Müslimînden olup mahalle-i mezbûre ahâlîsinden Mustafa Çelebi b. Hasan ve el-Hâc Hasan b. Ali li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr Mustafa Ağa b. Ahmed b. Mehmed hâl-i marazında bi-emrillâhi te‘âlâ Dâr-ı bekāya irtihâl eylediğimde ber-vech-i mesnûn levâzım-ı techîz ve tekfînim görülüp ba‘dehû sülüs-i malımdan ıskāt-ı salâtım içün yirmi beş guruş ve hukūk-ı ibâd içün otuz guruş ve hemşîresi mezbûre İsmihan’ın zevci Derviş b. Mustafa’ya yüz guruş müdde‘î-i merkūm eş-Şeyh Mehmed Efendi’ye yüz guruş verile deyü huzûrumuzda vasiyet ve tenfîzine merkūm eş-Şeyh Mehmed Efendi’yi vasiyy-i muhtâr nasb ü ta‘yîn edip ol dahi muvâcehesinde ba‘de’l-kabûl musırran-alâ-îsâihî vefât eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan Hüseyin Çelebi b. Mehmed ve Mustafa b. Mehmed ile meclis-i şer‘a gelip vukū‘u üzere inhâ ve takrîr etmeğin mâ-vaka‘a bi’t-taleb kayd şüd.<br><br>Fî 28 min-Cumâdelûlâ sene 1110.<br><br>Şuhûdü’l-hâl: Mehmed Efendi b. Abdüllatif, Kayyım Mustafa Çelebi b. Osman, el-Hâc Mustafa b. Ömer, Süleyman Beşe b. Derviş, Mustafa Çelebi b. Mehmed Efendi, İbrahim Çelebi b. Hasan, Derviş Bey b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=37564"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37566"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0770"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1101"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>