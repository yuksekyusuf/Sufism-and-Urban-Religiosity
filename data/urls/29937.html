﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 46<br>Hüküm no: 2<br>Orijinal metin no: [1a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tahtakale’deki kebapçı ve çörekçi dükkânlarının sahibesi Zeyneb’in hoşafı eskiden olduğu gibi Hoşafçı Hacı Hüseyin’den almaya söz verdiği</b><br><br>Kebabcı<br><br>Mahmiye-i İslambol’da Tahtakale sûkunda vâki‘ zikri âtî kebabcı ve çörekçi dükkânlarının sülüs gediklerine bâ-hüccet-i şer‘iye mutasarrıfe olup zâtı ta‘rîf-i şer‘î ile mu‘arrefe olan Zeyneb bt. Mustafa nâm hatun meclis-i şer‘-i şerîf-i enverde hoşâbcı tâifesinden işbu bâ‘isü’l-kitâb el-Hâc Hüseyin b. Abdullah nâm kimesne mahzarında ikrâr ve takrîr-i kelâm edip mârrü’z-zikr kebabcı ve çörekçi dükkânları derûnlarında mevcûd gedik ta‘bîr olunur evân-ı nuhâs ve sâir âlât-ı lâzımelerin ber-mûceb-i hüccet-i şer‘iye sülüs-i şâyi‘leri benim yedimde mülk ve hakkım olmağla zikrolunan kebabcı dükkânına iktizâ eden hoşâb kadîmden ittisâlinde vâki‘ mezbûr el-Hâc Hüseyin’in tasarrufunda olan hoşâbcı dükkânından alınagelirken biraz müddetden beri terk olunmuşidi el-hâletü hâzihî kethudâ ve sâir ustalar ma‘rifetiyle zikrolunan kebabcı ve çörekçi dükkânına ikāme eylediği kimesne fîmâ-ba‘d iktizâ eden hoşâbı kemâ-fi’s-sâbık kadîmden alınageldiği vech üzere mezbûr el-Hâc Hüseyin’in mutasarrıf olduğu mârrü’z-zikr hoşâbcı dükkânından alıp mugāyir-i kadîm hareket olunmamak üzere ta‘ahhüd eyledim dedikde mezbûr el-Hâc Hüseyin dahi râzı ve mukırre-i mezbûre Âişe (Zeyneb) Hatun’un ta‘ahhüdünü kabûl ol dahi mugāyir-i kadîm hareket etmemek üzere müte‘ahhide olmağın mâ-vaka‘a bi’t-taleb ketb olundu.<br><br>Fî 22 Zilka‘de sene 1183.<br><br>Şuhûdu’l-hâl: Kethudâ Ahmed Usta, Yiğitbaşı Mustafa b. Ahmed, Şerbetci Mustafa b. Halil, Kebabcı Osman Usta, Ali Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=29936"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29938"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>