﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 560<br>Hüküm no: 658<br>Orijinal metin no: [80a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muammer bt. Abdullah’ın Özi’de ölen kocası Ahmed Beşe’nin zimmetinde 2.000 akçe mehir alacağı olduğunu ispat ettiği</b><br><br>İsbât-ı mehr.<br><br>Mahmiye-i İstanbul’da Keçeci Pîrî mahallesinde sâkin olup bundan akdem Özi ser-haddinde vefât eden Ahmed Beşe’nin verâseti zevce-i metrûkesi Muammer bt. Abdullah’a ve sulbî kebîr oğulları Mustafa ve Mehmed’e ve kebîre kızları Fâtıma ve İsmihan’a ve sagīre kızı bî-zebân Âişe’ye münhasıra olduğu şer‘an zâhir ve mütehakkık oldukdan sonra zevcesi mezbûre Muammer meclis-i şer‘de müteveffâ-yı mezbûrun terekesine vâzı‘u’l-yed olan mezbûr Mustafa mahzarında üzerine da‘vâ ve takrîr-i kelâm edip zevcim müteveffâ-yı mezbûrun zimmetinde mütekarrir ve ma‘kūdün-aleyh olan iki bin akçe mehr-i mü’eccelimi zevcim hâl-i hayatında ve kemâl-i sıhhatinde ikrâr ve Müslimîn kirâren işhâd eylediğinden sonra kable’l-edâ vefât edip terekesine oğlu mezbûr Mustafa vaz‘-ı yed etmeğin suâl olunup alıverilmek taleb ederim dedikde gıbbe’s-suâl mezbûr Mustafa cevâbında müdde‘iye-i mezbûre babası müteveffâ-yı mezbûrun zevce-i menkûhası olduğunu ikrâr lâkin kadr-ı mehri iki bin akçe olduğunu inkâr edicek müdde‘iye-i mezbûreden müdde‘âsını mübeyyine beyyine taleb olundukda udûl-i ricâl-i Müslimînden olup Cebehâne Ocağı’nda başçavuş olan Mustafa Çavuş b. Veli ve Mustafa Odabaşı b. İbrahim nâm kimesne li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müdde‘iye-i mezbûre Muammer’in zevci müteveffâ-yı mezbûr Ahmed Beşe hâl-i hayat ve kemâl-i sıhhatinde zevcem mezbûre Muammer’in zimmetimde iki bin [akçe] mehr-i mü’ecceli vardır deyü kirâren ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hüküm mâ-vaka‘a bi’t-taleb ketb olundu.<br><br>Fi’s-sânî aşer min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b560"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o987"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>