﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 762<br>Hüküm no: 614<br>Orijinal metin no: [142a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife Hatun’un vasiyetini yerine getirmek üzere Osman Efendi’yi vasi tayin edip mehrinin bir kısmını da eşine hibe ettiği</b><br><br>Kezâlik meclis-i ma‘kūd-ı mezbûrda oğlu mezbûr Osman Efendi mahzarında ikrâr ve takrîr-i kelâm edip bi-emrillâhi te‘âlâ vefât eylediğimde cemî‘ terekemi ahz u kabz ve işbu bir çift zümrüd küpe ma‘a inci askı ve bir bütün inci kuşak bir çift yirmi dört miskāl altın bilezik sülüsümden olmak üzere ba‘de’l-kabz semen-i misilleriyle bey‘ ve kabz-ı semen ve esmânından iki yüz guruş ifrâz olunup meblağ-ı mezbûr ile menâsik-i hacc-ı şerîfe âlim ve fâzıl ve mütedeyyin bir kimesne yediyle benim içün hacc-ı şerîf ettirile ve bâkī terekenin sülüsü dahi ifrâz olunup sülüs-i mezbûrdan dört bin akçe ıskāt-ı salâtım görüle ve altı yüz akçesi Fâtıma bt. Mehmed’e ve dört yüz sekiz akçesi Saliha bt. Abdullah’a verile ve eyyâm-ı mübârekede tabh-ı ta‘âm ve it‘âm-ı fukarâ oluna ve fazla kalırsa senin re’y ve ma‘rifetin [ile] vücûh-ı birre harc ve sarf oluna deyü vasiyet ve ikrâr ve tenfîzine oğlum mezbûr Osman Efendi’yi vasiyy-i muhtâr nasb ve ihtiyâr ettim dedikde ol dahi muvâcehesinde vasiyet-i mezbûreyi kabûl ve hizmet-i lâzımesini edâya ta‘ahhüd ve iltizâm ettikden sonra mezbûre Hanife Hatun meclis-i ma‘kūd-ı mezbûrda zevci mezbûr Mehmed Efendi mahzarında hâl-i kemâl-i sıhhatinde tasarrufâtını nâfize olduğu halde bi-tav‘ihâ ikrâr ve takrîr-i kelâm edip zevcim mezbûr Mehmed Efendi zimmetinde mütekarrer ve ma‘kūdun-aleyh altı bin sağ akçe mehr-i müeccel hakkımın üç bin akçesini mezbûr Mehmed Efendi’ye hîbe ve temlîk ol dahi ittihâb ve temellük ve kabûl etmeğin zimmetinde ancak üç bin akçe mehrim bâkī kalmışdır dedikde gıbbe’t-tasdîk ilâ-âhirihî.<br><br>Hurrire fi’t-târîhi’l-mezbûr li-seneti’l-mezbûre.<br><br>Şuhûdü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37557"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37559"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0762"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1103"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>