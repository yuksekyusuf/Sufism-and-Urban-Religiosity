﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 306<br>Hüküm no: 354<br>Orijinal metin no: [45b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. İbrahim’in, boşandığı kocası Mehmed b. İbrahim’de mehir ve nafaka bedeli alacağı olduğu iddiasıyla açtığı davayı ispat edemediği</b><br><br>Ma‘rûz<br><br>Muhzır Hacı Süleyman mübâşeretiyle Bâb Mahkemesi’ne ihzâr olunan Mehmed b. İbrahim’in hasmı ve zevce-i mutallakası Sâliha bt. İbrahim nâm hatun zâtı ba‘de’t-ta‘rîfi’ş-şer‘î meclis-i şer‘-i hatîrde mezbûr Mehmed muvâcehesinde mezbûr Mehmed zevcim olup târih-i i‘lâmdan sekiz ay mukaddem zimmetinde mütekarrer ve ma‘kūdün-aleyh olan dört bin beş yüz akçe mehr-i müeccelim üzerine hul‘ olmak üzere darb-ı şedîd ile bana kerh etmekle ben dahi mükreheten muhâla‘a olmuşidim ancak kerhle olan hul‘da talâk-ı bâin vâki‘ mehrim sâkıta olmamağla taleb ederim deyü ba‘de’d-da‘vâ ve’s-suâl mezbûr Mehmed cevâbında fi’l-vâki‘ müdde‘iye-i mezbûreyi târih-i mezkûrda ancak iki yüz akçe mehr-i müeccel müsemmâ ile zevce-i menkûhası iken mehr-i mezkûru ve nafaka-i iddet-i ma‘lûmesi ve meûnet-i süknâsı kendi üzerine olmak üzere muhâla‘a ve hukūk-ı zevciyete müte‘allika da‘vâdan herbiri âharın zimmetini ibrâlarını ikrâr lâkin müdde‘iye-i mezbûrenin mehr-i müsemmâsı iki yüz akçeden ziyâde olduğunu ve ber-vech-i muharrer olan hul‘da [46a] kerh eylediğini inkâr etmeğin müdde‘iye-i mezbûre ber-minvâl-i muharrer müdde‘âsını beyâna kādire olamayıp talebiyle mezbûr Mehmed’e vech-i şer‘î üzere yemîn verilmeğin mûcebince müdde‘iye-i mezbûre Sâliha Hatun bilâ-beyyine bî-vech mu‘ârazadan men‘ olunduğu huzûr-ı âlîlerine i‘lâm olundu el-emrü li-men-lehu’l-emr.<br><br>Fî 24 min-Şa‘bân sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7393"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7395"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>