﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 309<br>Hüküm no: 422<br>Orijinal metin no: [235-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed ve Âlime’ye babalarının tasarrufunda olup miras yoluyla intikal eden dükkândaki hisselerinin vasîleri olan kardeşleri Mustafa tarafından ihtiyaç olmadığı halde satıldığı, iadesi için dava açtıkları ve sulh oldukları</b><br><br>Havâss-ı aliyye kazâsına tâbi‘ Hasköy mahallâtından Pîrî Paşa mahallesinde sâkin Mehmed b. Hasan ve li ebeveyn kız karındaşı Âlime nâm hâtun mahfil-i kazâda Pîrî Mehmed Paşa Vakfı’na bi’l-fi‘il mütevellî olan Zuhûrî Efendi b. [D]erviş mahzarında takrîr-i kelâm ve ta‘bîr ani’l-merâm edip Havâss-ı aliyye kazâsına tâbi‘ Hasköy mahallâtından Pîrî Paşa mahallesinde vâki‘ bir tarafı Receb b. ( ) mülkü ve bir tarafı lebideryâ ve bir tarafı kiremitlik ve bir tarafı tarîk-i âm ile mahdûd ve mümtâz olan bir bâb debbağ dükkânı vakf-ı mezbûrdan olup icâre-i mu‘accele ve müeccele ile babamız mezbûr Hasan’ın tasarrufunda olup ba‘de vefâtihî ikimize ve gāib ani’l-meclis olan karındaşımız Mustafa’ya intikāl edip hâl-i sıgārımızda kıbel-i şer‘den vasî nasb olunan karındaşımız mezbûr Mustafa nâm kimesne bizim nafaka ve kisveye ihtiyâcımız olmayıp bir tarîkle bey‘ îcâb eder hâl yoğiken dükkân-ı mersûmu noksan semen ile bi-gayr-ı vech-i şer‘î Mustafa nâm kimesneye semen-i ma‘lûme bey‘ eyleyip merkūm Mustafa fevt olmağla sadriye kızı ( ) intikāl edip ve ba‘de vefâtihâ vakfa intikāl etmeğin, biz bâliğa olmağla dükkân-ı mezbûrun sülüsânını mütevellî-i merkūmdan da‘vâ ve taleb eylediğimizde mütevellî-i merkūm dahi cevâbında fi’l-vâki‘ dükkân-ı mezbûr merkūmân Âlime ve Mehmed’in nafaka ve kisvesi için [236] bey‘ olunmak lâzım gelip beyne’t-tâlibîn müzâyede olunup rağabât-ı nâs munkatı‘a oldukdan sonra dört bin akçede müteveffâ-yı mezbûr Mustafa’nın üzerinde karâr edip ziyâde ile tâlib-i âharı olmamağla vasîyy-i merkūm müteveffâ-i mezkûre semen-i ma‘lûme bey‘ eyledi deyû cevâb vericek beynimizde münâza‘ât-ı kesîre ve muhâsamât-ı şedîde vâkı‘a olmuşdu el-hâletü hâzihî tavassut-ı muslihîn ile mezbûr Zuhûrî Efendi da‘vâ-yı mezkûrdan benim ile an inkâr iki bin elli nakd-i râyic fi’l-vakt akçe üzerine inşâ’-i akd-i sulh eyledikde, ben dahi sulh-ı mezkûru kabûl ve bedel-i sulh olan iki bin elli [akçeyi] merkūm Zuhûrî yedinden tamâmen ahz u kabz eyleyip husûs-ı mezbûre müte‘allik olan da‘vâdan mezbûr Zuhûrî Efendi’nin zimmetini ibrâ-i katı‘u’n-nizâ‘la ibrâ ve ıskāt eyledim ba‘de’l-yevm mazmûn-ı kitâba muhâlif benden bizzat veya bi’l-vâsıta da‘vâ ve nizâ‘ sudûr ve zuhûr ederse lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fî evâili Recebi’l-ferd li sene hamsîn ve elf.<br><br><br>Şuhûdü’l-hâl: İbrahim Çelebi b. Mustafa Debbağzâde, el-Hâc Ali b. Abdülvehhâb, Ahmed Çelebi b. Muslu, İbrahim Bey b. Yusuf el-Cündî, Mehmed b. Bilal, Hüseyin Bey b. Timur, Ali Çelebi b. Haydar ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23649"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23651"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o452"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>