﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 56<br>Hüküm no: 13<br>Orijinal metin no: [2b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beytülmal emininin, müteveffa es-Seyyid Derviş b. Ramazan’ın azatlısı el-Hac Rıdvan b. Abdullah’a alacak iddiasıyla muarazada bulunmaktan menolunduğu</b><br><br>Dârü’s-Saltanati’s-seniyye Kostantıniyye [el-]mahmiyyede bi’l-fi‘l beytü’l-mâl emîni olan fahrü’l-akrân Mehmed Bey b. Mustafa nâm cündî mahfil-i şer‘-i şerîfde mahmiye-i mezbûrede Bıçakçı Ali mahallesinde müteveffâ olup verâseti zevcesi Râziye Hatun’a münhasıra olmağla cümle terekesinin rub‘u zevcesine ve selâsetü erbâ‘ı beytü’l-mâla âid olan es-Seyyid Derviş Mehmed b. Ramazan nâm kimesnenin utekāsından işbu bâ‘isü’l-kitâb el-Hâc Rıdvan b. Abdullah mahzarında üzerine da‘vâ edip bundan akdem müteveffâ-yı mezbûr es-Seyyid Derviş Mehmed hâl-i hayâtında mu‘takı mezbûr el-Hâc Rıdvan’a mâlından alâ-vechi’l-bidâ‘a bin akçe verip kabz etmedin fevt olmağla meblağ-ı mezkûr zimmetinde kalıp meblağ-ı mersûmun selâsetü erbâ‘ı beytü’l-mâla âid olmağın taleb ederim dedikde gıbbe’s-suâl merkūm el-Hâc Rıdvan cevâbında fi’l-vâki‘ müteveffâ-yı mesfûrun hayâtında mezkûr ile beynimizde mu‘âmelât-ı şer‘iyye ve ahz [ve] i‘tâ vâki‘ oldukdan sonra hâl-i sıhhatinde erbâb-ı elbâb huzûrunda hesâb olunup kat‘an benim zimmetimde mezbûrun bir akçe ve bir habbe hakkı kalmayıp vech-i mezbûr üzere zimmetimde bir akçe ve bir habbe hakkı olmayıp zimmetimi ibrâ-i âm ile ibrâ eylediğine hâkimü’ş-şer‘ huzûrunda i‘tirâf edip hüccet olduğundan mâ‘adâ vefât etmezden iki ay mukaddem yine hâl-i sıhhatinde turuk-ı şer‘iyyeden bir tarîkle zimmetimde bir akçe hakkı olmayıp zimmetimi ibrâ-i âm ile ibrâ eylediğine mahzar-ı Müslimînde ekārîr-i şer‘iyyesi nâfize ve mu‘tebere olduğu hâlde bi’t-tav‘ihi’s-sâf ikrâr ve i‘tirâf etmişdir deyicek gıbbe’l-inkâr ve akībe’l-istişhâd udûl-i Müslimînden [3a] Mehmed Halîfe b. Emîrza el-İmâm ve Piyâle b. Abdullah el-Müezzin ve Mustafa Efendi b. Hasan el-Müderris li-ecli’ş-şehâde hâzırûn olup gıbbe’l-istişhâd fi’l-hakīka müteveffâ-yı mesfûr es-Seyyid Derviş Mehmed vefât etmezden iki ay mukaddem hâl-i sıhhat-i zât ve zamân-ı nefâz-i tasarrufâtında mu‘takım mezbûr el-Hâc Rıdvan zimmetinde mu‘âmelâtdan ve gayrdan bir akçe ve bir habbe hakkım olmayıp zimmetini ibrâ-i âm ile ibrâ eyledim deyü bi’t-tav‘i’s-sâf ikrâr ve i‘tirâf eyledi, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olup emîn-i mezkûr dahi ta‘arruzdan men‘ olunup mâ-hüve’l-vâkı‘ bi’t-taleb sebt olundu.<br><br>Hurrire fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=39304"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39306"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b056"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>