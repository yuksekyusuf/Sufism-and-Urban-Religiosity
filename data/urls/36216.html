﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 276<br>Hüküm no: 291<br>Orijinal metin no: [101-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sened ve sair evraka yapıştırılan pulları usulüne göre iptal etmeyenlerden alınan cezanın eytâma uygulanmaması</b><br><br>Senedât ve evrâk-ı sâireye yapıştırılan pulların mühür veyâ imzâ ve târihinin bir kısmı ile ibtâli hakkındaki karârın neşrinden mukaddem eytâma müte‘allik tanzîm olunan senedât ve evrâk-ı sâireye mevzû‘ pullar yalnız târih veyâ imzâ veyâhûd mühür ile ibtâl edilmiş olduğundan bunun için cezâ-i nakdî ahzı tarafına gidilmek haklarında gadri müstelzim olacağına mebnî o misillü eytâma müte‘allik evrâkın cezâ-i nakdîden afvı hakkında yazılan tezkire-i mecî Şûrâ-yı Devlet’e lede’l-havâle ol bâbda cereyân eden müzâkerâtı hâvî Tanzîmât Dâiresi’nden i‘tâ olunan mazbatada senedât ve evrâk-ı sâireye yapıştırılan pulların sûret-i ibtâli hakkındaki hükm-i kānûn lâyıkıyla anlaşılamamasından dolayı tefsîre lüzûm görünerek resmen i‘lâmnâme neşriyle teşrîh-i madde edilmiş olduğundan bunun neşrinden mukaddem tanzîm edilen senedât ve sâireye yapıştırılan pulların sûret-i ibtâlinin tefsîren ta‘yîn kılınan hükm-i kānûna adem-i muvâfakati beyânıyla cezâ-i nakdî ahzı tarafına gidilmek muvâfık-ı adâlet olamayacağı gibi pulların mühür veyâhûd imzâ veyâhûd târihin bir kısmı ile ibtâl olunması hakkında Düyûn-ı Umûmiye [102] İdâresi’yle hâsıl olan muvâfakat üzerine madde-i mezkûre tashîh kılınmış ve muhaffef-i cezâ olan ahkâm-ı kavânînin mâ-sebaka şâmil olacağı dahi kavâ‘id-i külliye iktizâsından bulunmuş olduğundan bu sûretle dahi tefsîren ta‘yîn eden hükme tevfîkan ibtâl edilmiş olan pullar için cezâ-i nakdî ahzına mahâl kalmamış olduğunun cevâben savb-ı mecîye iş‘ârı ve Adliye Nezâret-i celîlesine dahi teblîgāt icrâsıyla keyfiyetin gazetelerle de i‘lân ettirilmesi gösterilmiş ve mûcebince îcâbı icrâ olunmuş idiğine dâir vârid olan tezkire-i sâmîye-i sadâret-penâhî üzerine keyfiyet Dersa‘âdet hükkâm-ı kirâmıyla merâkiz-i vilâyât ve elviye-i müstakille nüvvâb-ı şer‘iyesine izbâr ve işbu tahrîrât-ı mecînin nüsah-ı kâfiyesi leffen tisyâr edilmiş olmağla birer nüshasının mülhakāt nüvvâbına tesyîrine müsâra‘at ve idârece de ol vechile mu‘âmeleye himmet buyurulması siyâkında şukka-i mecî terkīm olundu.<br><br>Fî-Safer sene 305 ve fî-Teşrîn-i evvel sene 303.</p>          <br><a title="Önceki sayfa" style="text-decoration:none" href="./ayrmetin.php?idno=36215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>