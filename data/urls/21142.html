﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 161<br>Hüküm no: 78<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ahmed Ağa’nın varislerinin, merhum Ali Beşe b. Hacı’nın zimmetinde ev satışından kaldığı iddia edilen alacağın, ödendiğinin tespit edildiği</b><br><br>Dergâh-ı âlî yeniçerileri çorbacılarından olup Cezîre-i Giridˈde vefât eden Ahmed Ağaˈnın sagīr oğulları Ebûbekir ve Mustafaˈnın vâlideleri ve tesviye-i emirlerine kıbel-i şer‘den mansûb vasîleri olan işbu bâ‘isüˈl-vesîka Hadîce bt. Mustafa nâm hatun tarafından husûs-ı câ‘îye vekîl olup mezbûrenin zâtı ma‘rifet-i şer‘iye ile ârifân olan Hasan Beşe b. Ali ve Hızır Beşe b. Oruç şehâdetleriyle şer‘an vekâleti sâbite olan Mustafa Odabaşı b. Mahmud meclis-i şer‘-i şerîfde mahrûse-i Galataˈya tâbi‘ Kasımpaşaˈda Yeldeğirmeni mahallesinden olup Kili kasabasında vefât eden Ali Beşe b. Hacıˈnın verâseti zevce-i metrûkesi Havva bt. el-Hâc Hüseyin ile vâlidesi Sâliha bt. Aliˈye ve sagīr oğlu Mehmedˈe münhasıra olduğu şer‘an zâhir ve müte‘ayyin oldukdan sonra sagīr-i mezbûrun ceddi ve kıbel-i şer‘den mansûb vasîsi olup tereke-i müteveffâ-yı merkūme vâzi‘uˈl-yed olan mezbûr el-Hâc Hüseyin b. Ali mahzarında biˈl-vekâle üzerine da‘vâ ve takrîr-i kelâm edip sagīrân-ı mezbûrânın mallarında dört yüz esedî guruş def‘ ve teslîm ol dahi ba‘deˈl-kabz yine târih-i mezbûrda Kasımpaşa mahkemesinde nâibüˈş-şer‘ olan Mehmed Efendi b. Mehmed huzûrunda meblağ-ı mezbûr mukābelesinde vâki‘ ma‘lûmüˈl-hudûd veˈl-müştemilât mülk menzilini bi-tarîkıˈl-istiğlâl müvekkile-i mezbûreye ba‘deˈl-bey‘ yine müvekkilem mezbûre senede altmış guruş ücretle müteveffâ-yı mezbûre îcâr ve teslîm ol dahi ba‘deˈl-istîcâr veˈt-tesellüm nâib-i mezkûr müvekkilem mezbûreye târih-i mezbûrânla müverreha ve imzâ hatmini hâvî istiğlâl hücceti verdikden sonra asl-ı mal-ı mezkûr ile ve ücret-i merkūmeyi müteveffâ-yı merkūmdan kableˈl-istifâ mezbûr Ali Beşe fevt olmağla hâlâ vasî-i mezbûrun yedinde olan terekesinden biˈl-vekâle taleb ederim deyü târih-i merkūm ile [19a] müverraha ve imzâ ve hatmini hâvî hüccet-i şer‘iye ibrâz ve vasî-i mezbûr muvâcehesinde feth-i kırâet ve istintâk olundukda mazmûn-ı hüccet-i merkūmeyi inkâr edicek vekîl-i mezbûrdan mazmûn-ı hüccet-i merkūmeden beyyine taleb olundukda şâhidân-ı mezbûrân li-ecliˈş-şehâde meclis-i şer‘a hâzırân olup isreˈl-işhâd fiˈl-hakīka müvekkile-i merkūme târih-i mezbûrda müteveffâ-yı merkūma meblağ-ı mezbûru verdikde nâib-i mezkûr huzûrunda müteveffâ-yı merkūm mezbûr menzilini müvekkile-i merkūmeye meblağ-ı mezbûr dört yüz esedî guruş mukābelesinde bi-tarîkıˈl-istiğlâl bey‘ edip ol dahi vech-i muharrer üzre ba‘deˈl-iştirâ veˈt-tesellüm yine mezkûr senede altmış guruş ücretle mezbûr Ali Beşeˈye îcâr ol dahi ba‘deˈl-istîcâr nâib-i merkūm bizim huzûrumuzda tahrîr ve işbu hüccet-i şer‘iyeyi müvekkil-i mezbûreye def‘ ve teslîm eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘deˈt-ta‘dîl veˈt-tezkiye şehâdetleri makbûle oldukdan sonra müvekkile-i mezbûre muhadderâtdan olup şer‘a huzûru müte‘azzire olmağın tahlîf içün kıbel-i şer‘den Mevlânâ el-Hâc Mehmed Efendi b. Hasan Efendi irsâl olunup ol dahi müvekkile-i mezbûrenin İstanbulˈda Yeniodalar kurbünde sâkine olduğu menziline varıp yine merkūmenin zâtı şâhidân-ı mezbûrân ta‘rîfleriyle mu‘arrefe oldukdan sonra müvekkile-i merkūmeye yemîn teklîf ettikde ol dahi aleˈl-vechiˈl-meşrû‘ halfü billâh itmeğin mevlânâ-yı mezbûr ma‘an irsâl olan Hüseyin Çelebi b. Ali ve Ahmed Beşe ile meclis-i şer‘a gelip alâ-vukû‘ihî inhâ etmeğin mûcebiyle hükm birle mâ vaka‘a biˈt-taleb ketb olundu.<br><br>Fiˈs-sâlis min-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21141"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21143"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1009"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>