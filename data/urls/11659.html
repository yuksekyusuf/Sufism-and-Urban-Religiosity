﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 378<br>Hüküm no: 328<br>Orijinal metin no: [104b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cerrahbaşı mahallesinde Fatma Hatun Vakfı olan evi kiralayan İsmail Çelebi’nin kiraladığı evin arsanın keşf ve ölçülmesi talebi</b><br><br>Mahmiye-i İstanbul’da Cerrâhbaşı mahallesinde sâkin İsmail Çelebi tarafından vekîl olan Yusuf Bey b. Abdullah meclis-i şer‘-i şerîfde bi’l-fi‘il Haremeyn-i Şerîfeyn Evkāfı mütevellîsi olan Hüseyin Ağa b. Memi takrîr-i kelâm edip bundan akdem mahalle-i mezbûrede sâkinelerinden iken vefât eden Fâtıma Hatun bt. ( ) hâl-i hayâtında mahalle-i merkūmede vâki‘ inde’l-ahâlî ve’l-cîrân ma‘lûmetü’l-hudûd olan arsa üzerinde mebnî fevkānî ve iki bâb odayı ve odunluk ve muhavvatayı ve bi’r-i mâyı ve kenîfi müştemil olan mülk menzilini evvelâ kendi nefsine ve ba‘dehû evlâdına ve ba‘de’l-inkırâz Haremeyn-i Şerîfeyn fukarâsına vakf ve şart edip hâlâ merkūme Fâtıma vefât edip menzil-i mezbûr bi-cümleti’t-tevâbi‘ Haremeyn’e intikāl edip îcâr için beyne’t-tâlibîn arz ve müzâyede olunup müvekkilim merkūm İsmail Çelebi üzerinde on altı bin akçe icâre-i mu‘accele ve yevmî birer akçe icâre-i müeccele ile karâr edip vech-i meşrûh üzere mezbûra bin otuz bir şehr-i Rebî‘ülevvel’inin evâilinde Haremeyn mütevellîsi olan Veli Ağa [105a] mezbûra îcâr edip yedine mümzâ ve mahtûm temessük verip lâkin kıbel-i şer‘den üzerine varılıp arsası keşf ve mesâha olunmamışdır keşf ve mesâha olunmak için kıbel-i şer‘den adam taleb ederim demeğin Mevlânâ Fazlullah ve Hâssa mi‘mârlardan Üstâd Ali b. Halil irsâl olunup onlar dahi zeyl-i kitâbda mastûretü’l-esâmî olan ehl-i vukūf ile mahall-i mezbûra varıp mütevellî-i mezbûr mahzarında keşf ve mesâha ettiklerinde arsa-i mezbûrenin tûlu yirmi sekiz zirâ‘ ve on sekiz parmak ve arzının bir tarafı on iki zirâ‘ dokuz parmak ve bir tarafı altı zirâ‘ ve on parmak be-hesâb-ı şatrancî iki yüz yetmiş üç zirâ‘ olduğunu mimâr-ı mezbûr ve sâir ehl-i vukūf ittifâk ettiklerinde vech-i meşrûh üzere ittifâklarını mevlânâ-yı mezbûr mahallinde tahrîr ve gelip meclis-i şer‘de ihbâr etmeğin mâ-vaka‘a bi’t-taleb ketb olundu.<br><br>Tahrîren fî-evâsıtı şehri Cumâdelûlâ li-sene isneteyn ve selâsîn ve elf.<br><br>Şühûdü’l-hâl: Mustafa Çelebi b. ( ) el-kâtib, Ali Beşe b. ( ) el-câbî, Fethullah b. Yahya el-bevvâbü’s-sultânî, Mustafa b. Süleyman ve gayruhüm.<br><br>(Mühür)<br><br>İbtidâ-i fahrü’l-müderrisîn ve zahrü’l-müdakkıkîn Mevlânâ Ahmed Efendi el-müfettiş bi’l-evkāfi’ş-şerîfe.</p>          <br><a title="Önceki sayfa" style="text-decoration:none" href="./ayrmetin.php?idno=11658"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11660"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o722"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>