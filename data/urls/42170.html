﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 105<br>Hüküm no: 64<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boşnak Abdullah’ın, Ahmed Ağa aleyhindeki alacak iddiası</b><br><br>Ma‘rûz,<br><br>Vilâyet-i Anadolu’da sâbıkā Sandıklı kazâsı nâibi Şiranîzâde Mustafa Efendi b. Abdullah’ın çukadârlarından Boşnak Abdullah b. Resul mahfil-i şer‘iyyâtda nâib-i mezbûrun kazâ-i mezbûrda kethüdâsı bâ‘is-i i‘lâm Ahmed Ağa b. Salih muvâcehesinde gāib ani’l-beled nâib-i mezbûr Şiranîzâde Mustafa Efendi târîh-i i‘lâmdan sekiz ay mukaddem niyâbet-i mezkûre giderken malımdan ve yedimden istikrâz ve kabz edip işbu temessük mantûkunca zimmetinde hakkım olan iki yüz guruşun edâsına mezbûr Ahmed Ağa kefîl ve zâmin olmağla meblağ-ı mezbûru ber-vech-i muharrer kefâletine binâen taleb ederim deyü da‘vâ etdikde, mezbûr Ahmed Ağa dahi cevâbında kefâlet-i mezkûreyi ikrâr ve tasdîk edip lâkin târîh-i i‘lâmdan dört ay mukaddem asîl-i mezbûrdan müfârakat edip İstanbul’a azîmetim esnâsında müdde‘î-i mezbûr Abdullah Sandıklı Mahkemesi’nde medyûn-ı mezbûrun huzûrunda seni kefâletden ihrâç eyledim sen de alacağım yokdur deyü kefâlet-i mezkûreden ihrâç etmekle zimmetim berîe olmuşdur deyü ba‘de’d-def‘ ve’l-inkâr dâfi‘-i mezbûr Ahmed Ağa def‘-i mezkûrunu zikr olunan Sandıklı ahâlîsinden olup İstanbul’da müsâfiren sâkin ve lede’t-tezkiye şehâdetleri makbûle olan Serdâr İsmail Ağa b. Mustafa ve Bayrakdâr Hüseyin Beşe b. Ahmed şehâdetleriyle muvâcehesinde vech-i şer‘î üzere isbât etmeğin mûcebiyle müdde‘î-i mezbûr Abdullah husûs-ı mezkûr için mezbûr Ahmed Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 18 Receb sene 1171</p>          <br><a title="Önceki sayfa" style="text-decoration:none" href="./ayrmetin.php?idno=42169"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42171"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>