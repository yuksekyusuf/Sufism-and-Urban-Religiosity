﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 77<br>Hüküm no: 29<br>Orijinal metin no: [16-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yahudi ailenin arsalarını Ahmed Ağa b. Mehmed’e sattıkları</b><br><br>Mahmiye-i İstanbul’da sâkin Yahudi tâ’ifesinden olup Mesine cemâ‘atinden Gavril v. Yasef ve karındaşı İsak ve kız karındaşı Râbiye ve vâlidesi Sabatiye nâm Yahudiler meclis-i şer‘-i hatîr-i lâzımü’t-tevkīrde işbu râfi‘ü’l-kitâb hâlen Dergâh-ı âlî mahfûfen bi’l-me‘âlî kapıcıbaşısı olan fahrü’l-emâcid ve’l-ekâbir câmi‘ü’l-mehâsin ve’l-mekârim Ahmed Ağa b. Mehmed nâm kimesne mahzarında her biri bi’t-tav‘i’s-sâf ikrâr ve i‘tirâf eyleyip Havâss-ı aliyye kazâsına tâbi‘ Hasköy’de vâki‘ bir tarafı mûmâ-ileyh Ahmed Ağa mülkü ve bir tarafı lebideryâ ve bir tarafı Mavrodi mülkü ve taraf-ı râbi’-i tarîk-i âm ile mahdûd ve mümtâz olan arz-ı hâliyemizi merkūm Ahmed Ağa’ya kâmil riyâl[î] beş yüz guruşa bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i mebî‘-i mahdûd eyledik ol dahi vech-i mübeyyen üzre iştirâ ve tesellüm eyledi ba‘de’l-yevm zikr olunan arz-ı hâliye merkūm Ahmed Ağa’nın mülk-i müşterâsıdır keyfemâ yeşâ ve yehtâr mutasarrıf olsun dediklerinde mukırrûn-ı merkūmûnun minvâl-i muharrer üzre sudûr ve zuhûr eden ikrâr ve i‘tirâflarını el-mukarru lehü’l-merkūm bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâbi‘ ve’l-ışrîn min Şevvâli’l-mükerrem sene 1039.<br><br><br>Şuhûdü’l-hâl: Mustafa Efendi b. Ramazan el-hâce, Kasım Bey [b.] Abdullah serrâc, İbrahim Beşe [b.] Ali, Mahmud Bey [b.] Mirza, Ömer b. Mustafa serrâc, Yusuf Bey [b.] Hüseyin serrâc, Mahmud Çelebi [b.] Mehmed serrâc, el-Hâc Ahmed [b.] Abdullah, Yahya Çavuş ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23256"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23258"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>