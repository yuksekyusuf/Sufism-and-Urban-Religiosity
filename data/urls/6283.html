﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 119<br>Hüküm no: 67<br>Orijinal metin no: [10a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Abdullah’ın evini Mehmed b. Ebubekir’e satması</b><br><br>Mübâya‘a<br><br>Mahmiye-i İstanbul’da el-Hâc Hasan mahallesinde sâkine olup zâtı fahrü’l-kuzât el-Hâc Abdullah Efendi b. Hasan ve Mehmed Çelebi b. Abdullah ta‘rîfleriyle mu‘arrefe olan Rukiye bt. Abdullah nâm hatun meclis-i şer‘-i şerîf-i enverde bâ‘isü’l-kitâb el-Hâc Mehmed b. Ebubekir nâm kimesne mahzarında ikrâr ve takrîr-i kelâm edip arsasının merhûm el-Hâc Bey Vakfı’na senede üç yüz altmış akçe mukāta‘ası ve ebniyesi yedimde mülk ve hakkım olup mahalle-i mezbûrede vâki‘ bir tarafdan zikr olunan el-Hâc Hasan Câmi‘-i şerîfi Vakfı’ndan merhûm Abdülbaki Efendi veresesi tasarruflarında olan vakıf menzil ve bir tarafdan Veli Efendi bahçesi demekle ma‘rûf bahçe ve bir tarafdan câmi‘-i mezkûr müezzinine meşrûta vakıf menzil ve bir tarafdan tarîk-i âm ile mahdûd fevkānî üç bâb oda ve tahtânî bir bâb oda ve bir matbah ve kenîf ve havluyu müştemil menzilin ber-vech-i meşrûh ebniye-i memlûkesini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile mezkûr el-Hâc Mehmed’e beş yüz elli guruşa bey‘ ve temlîk ve teslîm ve arsasını dahi bâ-ma‘rifet-i mütevellî meccânen ferâğ ve tefvîz eylediğimde ol dahi ber-vech-i muharrer iştirâ ve temellük ve tesellüm ve tefevvüz ve kabz ve kabûl eylediğinden sonra semeni olan meblağ-ı mezbûr beş yüz elli guruşu mezbûr el-Hâc Mehmed bana def‘ ve teslîm ben dahi yedinden tamâmen ahz u kabz eyledim ba‘de’l-yevm tahdîd olunan menzil-i mezkûrda benim alâka ve medhalim kalmayıp mezbûr el-Hâc Mehmed’in ebniye-i mezkûresi ve mülk-i müşterâsı ve arsası dâhil-i havza-i tasarrufu olmuşdur dedikde gıbbe’t-tasdîkı’ş-şer‘î menzil-i mahdûd-ı mezkûrun derkine ve semeni olan meblağ-ı mezbûr beş yüz guruşa bi’l-emr ve’l-kabûl Dergâh-ı âlî cebecilerinin birinci bölük neferâtından Çukadâr Ahmed Beşe b. Hasan b. Abdullah nâm kimesne dahi kefîl ve zâmin olmağın mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilhicce sene 1152.<br><br>Şuhûdü’l-hâl: Hamza Efendi b. Ahmed, el-Hâc Hüseyin b. Mehmed, Hüseyin Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6282"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6284"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>