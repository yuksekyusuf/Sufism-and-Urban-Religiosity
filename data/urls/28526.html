﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 192<br>Hüküm no: 110<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çavuş b. Halil’in varislerinin, mûrislerinin Zülfikar Paşa b. Hüseyin’de alacakları olduğu iddiasıyla varislerine açtıkları davayı ispat ettikleri</b><br><br>Mahmiye-i İstanbul’da Aksaray kurbünde Camcı Ali mahallesi sükkânından olup Dergâh-ı âlî yeniçerilerinin orta çavuşu iken medîne-i Edirne’de Balıkpazarı kurbünde sâkin olduğu hâlde bundan akdem vefât eden İbrahim Çavuş b. Halil b. Ahmed’in verâseti zevce-i metrûkesi Fâtıma bt. Abdullah nâm hatun ile hîn-i fevtinde sagīrler olup hâlâ kebîrler olan sulbî oğlu Ahmed Çelebi’ye ve sulbiye kızı Hatice Hatun’a münhasıra olduğu şer‘an zâhir ve müte‘ayyen oldukdan sonra kendi tarafından asıl ve mezbûretân Fâtıma Hatun ve Hatice taraflarından zikri âtî meblağı taleb ve da‘vâ ve ahz u kabza ve lede’l-iktizâ sulh ve ibrâya vekîl olduğu zâtlarını ma‘rifet-i şer‘iye ile ârifân el-Hâc Ali b. Hasan ve İbrahim Çelebi b. Ahmed şehâdetleriyle şer‘an sâbit olan mezbûr Ahmed Çelebi dîvân-ı hazret-i sadrazamîde ma‘kūd meclis-i şer‘-i şerîf-i enverde Dergâh-ı âlî yençeri ağası oldukdan sonra cezîre-i Kandiye muhâfazasında iken bundan akdem vefât eden merhûm Zülfikar Paşa b. Hüseyin b. Abdullah’ın verâseti sulbî kebîr oğlu umdetü’l-müderrisîn Mehmed Efendi <<b.>> ile sulbiye kebîre kızları Hatice Hanım ve Fâtıma Hanım’a münhasıra ve [tashîh] meseleleri dört sehimden olup sihâm-ı mezbûreden iki sehimi mezbûr Mehmed Efendi’ye ve bir sehimi mezbûretân Hatice Hanım ve Fâtıma Hanım’dan herbirine isâbet eylediği şer‘an zâhir ve müte‘ayyen oldukdan sonra tereke-i müteveffâ-yı mezbûra vâzı‘u’l-yed olan mezbûre Hatice Hanım tarafından husûs-ı âti’z-zikre vekîl olduğu zâtını ârifân Abdüsselam Efendi b. Ali ve Hüseyin Çelebi b. Mehmed şehâdetleriyle şer‘an sâbit olan Mehmed Ağa b. Salih Efendi mahzarında asâleten ve vekâleten üzerine da‘vâ ve takrîr-i kelâm edip bin doksan altı senesi şehr-i Rebî‘ülevvel’inde merhûm-ı mezbûr Zülfikar Paşa yeniçeri ağası ve babam mezbûr İbrahim Çavuş Dergâh-ı âlî yeniçerilerinin orta çavuşu iken merhûm-ı mezbûr Zülfikar Paşa babam mezbûr İbrahim Çavuş’u başçavuş etmek için bi-gayr-ı hakkın iki bin guruş olmak üzere sekiz yüz yaldız altınını ahz u kabz ve kendi mesârifine sarf ve istihlâk eyledikden sonra babam mezbûr İbrahim Çavuş ber-vech-i muharrer başçavuş olmaksızın ve meblağ-ı mezbûru gable’l-ahz beş gün mürûrunda fevt olup ve kız karındaşım mezbûre Hatice sagīr bulunmağla tesviye-i umûrumuza vasîmiz olan hâlâ Dergâh-ı âlî yeniçerileri ağası sa‘âdetlü Mahmud Paşa hazretlerinin dîvân efendisi Ebûbekir Efendi’yi medîne-i Edirne’de mezbûr Zülfikar Paşa da‘vet edip mezbûr İbrahim Çavuş’dan ber-vech-i muharrer kendiyi başçavuş etmek için iki bin guruş olmak üzere sekiz yüz yaldız altınını ahz u kabz ve kendi mesârifime sarfla istihlâk eylediğimden sonra mezbûr İbrahim Çavuş mârrü’z-zikr başçavuşluğu kable’z-zabt fevt olmağla meblağ-ı mezbûr bizim için mezbûr İbrahim Çavuş’un veresesine zimmetimde reddi lâzım deynimdir deyü alâ re’si’ş-şehâde ikrâr [35b] eyledikden sonra kable’l-edâ zimmetinde iken fevt olup terekesini müvekkile-i mezbûre ile mezbûrân Mehmed Efendi ve Fâtıma Hanım beynlerinde iktisâm ve herbiri hissesini ahz ve istifâ etmeğin hâlâ suâl olunup meblağ-ı mezbûrdan müvekkile-i mezbûrenin bir sehim hissesine isâbet eden beş yüz guruş olmak üzere iki yüz yaldız altını tereke-i müteveffâ-yı mezbûrdan bana edâ etmek üzere vekîl-i mezbûra tenbîh olunmak asâlet ve vekâleten matlûbumdur dedikde gıbbe’s-suâl vekîl-i mezbûr cevâbında müvekkilesi mezbûre Hatice Hanım’ın tereke-i merhûm-ı mezbûra vaz‘-ı yedini ikrâr lâkin deyn-i mezbûru bi’l-külliye inkâr edicek müdde‘î-i mezbûrdan müdde‘âsına mutâbıka beyyine taleb olundukda udûl-i Müslimînden ol târih ile yeniçeri efendisi olan Mustafa Efendi yanında kollukçu olup hâlâ kasaba-i Kalemfad’da sâkin İbrahim Ağa b. Hüseyin ve mahmiye-i mezbûrede Mi‘mâr Acem mahallesinde sâkin Hüseyin Ağa b. Halil nâm kimesneler li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka Dergâh-ı âlî yeniçerileri ağası oldukdan sonra cezîre-i Kandiye’de vefât eden merhûm Zülfikar Paşa b. Hüseyin b. Abdullah bin doksan altı senesi Rebî‘ülevvel’inde ber-vech-i muharrer yeniçeri ağası iken medîne-i Edirne’de müdde‘î-i mezbûrun babası merkūm İbrahim Çavuş b. Halil b. Ahmed’in fevtinden sonra sagīrân-ı mezbûrun vasîleri olan mûmâ-ileyh Ebûbekir Efendi’yi da‘vet edip ben mezbûr İbrahim Çavuş b. Halil b. Ahmed’den ber-vech-i muharrer kendiyi baş [çavuş] etmek için iki bin guruş olmak üzere sekiz yüz yaldız altını ahz u kabz ve kendi mesârifime sarfla istihlâk eylediğimden sonra mezbûr İbrahim Çavuş mârrü’z-zikr başçavuşluğu kable’z-zabt fevt olmağla meblağ-ı mezbûr sekiz yüz yaldız altını mezbûr İbrahim Çavuş’un veresesi mezbûrûna zimmetimde reddi lâzım deynimdir deyü bizim huzûrumuzda ikrâr u i‘tirâf edip bizi işhâd etmişidi. Meblağ-ı mezbûru kable’r-red zimmetinde iken fevt olmağla hâlâ veresesi mezbûrûndan tereke-i merhûm-ı merkūmdan mezbûr İbrahim Çavuş’un veresesi için hakk-ı taleb ve ahz vardır biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde şâhidân-ı mezbûrân mahalleleri ahâlîlerinden sırren ve alenen ta‘dîl ve tezkiye olunup şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm ve’t-tenbîh mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Şa‘bâni’l-mu‘azzam li-sene seb‘a ve miete ve elf.<br><br>Şuhûdü’l-hâl: Umdetü’l-erbâbü’t-tahrîr ve’l-kalem Tezkire-i evvel Mustafa Efendi, zübdetü ashâbi’t-tastîr ve’r-rakām Tezkire-i sânî Mehmed Efendi, fahrü’l-eşbâh ve’l-a‘yân Yusuf Bey Ser-çavuşân, fahrü’l-akrân el-Hâc Mehmed Ağa Muhzır, fahrü’l-a‘yân Odabaşı Mustafa Ağa, el-Hâc Mehmed Çavuş b. ( ), el-Hâc Ali Beşe b. ( ), Hüseyin Ağa ( ), el-Hâc Mahmud Turşucu, el-Hâc Halil Beşe b. ( ), Solak Mustafa b. Pazarcı Hasan Beşe.</p>          <br><a title="Önceki sayfa" style="text-decoration:none" href="./ayrmetin.php?idno=28525"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28527"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o881"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>