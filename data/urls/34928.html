﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 320<br>Hüküm no: 275<br>Orijinal metin no: [102-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Mustafa’nın Tophane bahçesindeki hisselerinden bir kısmını Suyolcu Hasan Efendi b. Mustafa’ya sattığı</b><br><br>Tophâne bahçe nizâ‘ına dâir<br><br>[Ma‘rûz]<br><br>Kaymak Hüseyin Ağa zevcesi mu‘arrefetü’z-zât Emine Hatun bt. Mustafa bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde bi’t-terâzî Bâb-ı Cenâb-ı Fetvâ-penâhî’de İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i münîrde sâhib-i arzuhâl Suyolcu Hasan Efendi b. Mustafa muvâcehesinde bâ-irâde-i seniyye Hazîne-i Evkāf-ı Haremeyn-i Muhteremeyn tarafından idâre olunan evkāfdan merhûm Tülbencizâde el-Hâc Mustafa Efendi Vakfı’nın bi’l-meşrûta hâlâ mütevellîsi es-Seyyid Ahmed Halid Efendi tarafından mürsel vekîli câbî-i vakf Hafız Ahmed Efendi b. Hüseyin hâzır olduğu hâlde vakf-ı mezkûr müsakkafâtından mahrûse-i Galata’ya muzâfe kasaba-i Tophâne’de Firuzağa mahallesinde kâin ma‘lûmü’l-hudûd terbî‘an iki bin dört yüz otuz altı zirâ‘ bir bâb vakıf bahçeden müfrez derûnunda bir bostan kapısını [kuyusunu] müştemil terbî‘an altı yüz zirâ‘ mahâlli şehriye otuz akçe icâre-i müeccele ile benim ve yine bahçe-i mezkûrdan müfrez ve mahâll-i mezkûra muttasıl terbî‘an sekiz yüz on iki zirâ‘ mahâlli dahi kezâlik şehriye otuz akçe icâre-i müeccele ile mezbûr Hasan Efendi’nin bâ-temessük-i mütevellî taht-ı tasarrufumuzda olup ben ber-vech-i muharrer mutasarrıfe olduğum terbî‘an altı yüz zirâ‘ mahâll-i mezkûrun bir tarafdan ber-vech-i âtî uhdemde bâkī kalan mahal ve iki tarafdan mezbûr Hasan Efendi’nin mutasarrıf olduğu mahâll-i merkūm ve bir tarafdan mezbûrun menzili nerdubânı ile mahdûd tûlen kırk zirâ‘ ve arzen bir buçuk zirâ‘ terbî‘an yüz on üç buçuk zirâ‘ mahâllini bâ-re’y-i mütevellî ifrâz ve alâmet-i fâsıla vaz‘ıyla imtiyâz ve mâ‘adâ terbî‘an dört yüz seksen yedi zirâ‘ mahâllini ve mahâll-i müfrez-i merkūm ile müfrezine olan mahâll-i mezkûr beynlerinde vâki‘ bi’r-i mâ-i merkūmun nısf hisse-i şâyi‘asını uhdemde ibkā edip terbî‘an yüz on üç zirâ‘ mahâll-i müfrez-i mezkûru ve bi’r-i mâ-i mezkûrun nısf hisse-i şâyi‘a-i âharını hüsn-i rızâ ve tayyib-i ihtiyârım ve ferâğ-ı mu‘teber-i kat‘î ile mezbûr Hasan Efendi’ye dört yüz elli iki guruş bedel-i makbûz mukābelesinde bâ-izn-i mütevellî ferâğ ve tefvîz eylediğimde ol dahi ber-vech-i muharrer tefevvüz ve kabûl edip fîmâ-[ba‘d] terbî‘an yüz on üç zirâ‘ mahâll-i mahdûd-ı mezkûr ve nısf hisse-i şâyi‘a-i bi’r-i mâ-i merkūm mezbûr Hasan Efendi’nin hakk-ı müfevvezi olup mahâll-i mezkûrda benim aslâ ve kat‘a alâkam kalmayıp ve bi’r-i mâ-i mezkûru dahi mezbûr ile ale’l-iştirâki’s-seviyy zabt ü tasarrufa tarafeynden her birimiz ta‘ahhüd edip bu vechile kat‘-ı münâza‘a eyledik deyü ikrâr ve tasâdıkları tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 29 min-Ra sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>