﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 465<br>Hüküm no: 524<br>Orijinal metin no: [76a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çavuş’un Hasan b. Mehmed’e Daday’ın Karaki köyünde bulunan ev bahçedeki hakkını satıp tarlalardaki hakkını da ferağ ettiği</b><br><br>Anadolu’dan mübâya‘a-i emlâk ve tarla ferâğı<br><br>Vilâyet-i Anadolu’da Kastamonu sancağında Daday kazâsına tâbi‘ Karaki karyesi ahâlisinden olup mahmiye-i İslâmbol’da Ma‘cûnîkasım mahallesinde sâkin Hüseyin Çavuş Ağa b. Mehmed nâm kimesne meclis-i şer‘-i şerîf-i enverde yine karye-i mezbûre ahâlisinden işbu bâ‘isü’l-kitâb Hasan b. Mehmed nâm kimesne mahzarında ikrâr ve takrîr-i kelâm edip karye-i mezbûrede vâki‘ iki tarafdan Sohta Molla Mehmed mülkü ve bir tarafdan Hadice Hatun tarlası ve bir tarafdan çay ile mahdûd ma‘lûmü’l-müştemilât bir bâb mülk menzil ile karye-i mezbûre hudûdu dâhilinde kâin ma‘lûmü’l-hudûd bir kıt‘a harman yeri ve bir samanhâne ve eşcâr-ı müsmireli bağçenin sekiz sehm i‘tibârıyla dört sehm-i şâyi‘i müşterî-i mezbûrun ve birer sehmden iki sehm-i şâyi‘i kız karındaşlarım Âişe ve Âlime hatunların ve iki sehm-i şâyi‘i benim yedimizde mülkümüz olmağın ben emlâk-i mezkûreden mâlik olduğum iki sehm hisse-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile mezbûr Hasan’a on guruşa bey‘ ve temlik ve yine karye-i mezbûrede mevâzi‘-i adîdede kâin ma‘lûmü’l-hudûd dokuz kıt‘a tarlaların nısfı mezbûr Hasan’ın ve nısf-ı âharı benim tasarrufumda olmağla ben tarla-yı mezkûrlardan nısf hissemi dahi bâ-ma‘rifet-i sâhib-i arz mezbûr Hasan’a meccânen ferâğ ve tefvîz ve her birini mahallerinde kabz ve zabta taslît eylediğimde ol dahi ber-vech-i muharrer iştirâ ve temellük ve tefevvüz ve kabûl eyledikden sonra semen-i mezkûr on guruş mutâlebesinden mezbûr Hasan’ın zimmetini ibrâ ve ıskāt eylediğimde ol dahi ibrâmı kabûl eyledi, ba‘de’l-yevm emlâk-i mezkûrenin iki sehm-i şâyi‘inde benim kat‘a alâka ve medhalim kalmayıp mezbûr Hasan’ın mülk-i müşterâsı ve hakk-ı sarfı ve tarla-yı mezkûrlar dahi dâhil-i havza-i tasarrufu olmuşdur dedikde gıbbe’t-tasdîki’ş-şer‘î.<br><br>Fî 24 min-C sene 1197<br><br>Şühûdü’l-hâl: Kargılıoğlu Ahmed b. Mehmed, el-Hâc Ali b. Hüseyin, Vezir Osmanoğlu Mehmed, el-Hâc Mustafa b. Hüseyin, el-Hâc Abdulkadir b. Hüseyin, Tiryâkioğlu Halil.</p>          <br><a title="Önceki sayfa" style="text-decoration:none" href="./ayrmetin.php?idno=11066"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11068"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b465"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>