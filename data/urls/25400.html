﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 464<br>Hüküm no: 513<br>Orijinal metin no: [63b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haslar Subaşısı Mehmed Beşe b. Mustafa ile Derviş Beşe’nin ziraatçilerden Mustafa b. Mehmed ve Osman b. Mahmud’a yaptıkları muameleden men olunması</b><br><br>Mu‘ârazadan men‘.<br><br>Mahmiye-i İstanbul’da Sancakdâr Hayreddin mahallesinde sâkin işbu râfi‘u’l-kitâb el-Hâc Mustafa b. Mehmed ve Osman b. Mahmud nâm kimesneler meclis-i şer‘de hâlâ Haslar subaşısı Mehmed Beşe b. Mustafa ile Derviş Beşe mahzarlarında üzerlerine takrîr-i da‘vâ edip Silivri ve Topkapısı hâricinde vâki‘ merhûm Sultan Bâyezid Evkāfı arâzisinden mukāta‘a-i kadîme ile tasarrufumuzda olan yerlerin beher sene cânib-i vakf-ı mezbûra mukāta‘asını verip bu ana gelince hâricden bir nefer bizden ve sâir arâzi-i mezbûreyi tasarruf eden kimesnelerden resm nâmına bir akçe ve bir habbe alınagelmiş değil iken hâlâ subaşıyân-ı mezbûrân tasarrufumuzda olan yerlere zirâ‘at eylediğimiz buğday ve sâir hubûbâtdan tarla başına kırkar akçe resm verin deyü hilâf-ı şer‘î biz rencîde ve te‘addîden hâlî değillerdir suâl olunup men‘ olunmak matlûbumuzdur dediklerinde gıbbe’s-suâl subaşıyân-ı mezbûrânın resm taleb için bunlardan temessükleri olmadığından mâ‘adâ cevâb-ı şer‘îleri dahi olmamağın hilâf-ı şer‘ müdde‘iyân-ı mezbûrâna ve sâir arâzi-i mezbûreyi tasarruf edenlere ber-minvâl-ı muharrer resm talebi ile müdâhale ve mu‘ârazadan mezbûrân men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: el-Hâc Ahmed b. Mahmud, Abdi b. Hüseyin, Mehmed b. Ramazan, Mustafa b. Ahmed, Mustafa b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=25399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b464"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1003"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>