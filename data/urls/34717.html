﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 114<br>Hüküm no: 64<br>Orijinal metin no: [26-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arpacı Ebubekir’e borcu olan Taşçı Tripo’nun borcunu ödemesi</b><br><br>Mukābele şüd<br><br>Arpacı Ebûbekir’in 1264[5] guruş hükmü<br><br>Ma‘rûz<br><br>Sâhib-i arzuhâl Arpacı Ebûbekir b. Veliyüddin nâm kimesne li-ebeveyn er karındaşı İsmail hâzır olduğu hâlde meclis-i şer‘-i münîrde taşçı tâifesinden derûn-ı arzuhâlde ismi mastûr Tarpo v. Yorgi nâm zimmî muvâcehesinde yedimde olup şehr-i sâbık Şa‘bâni’l-mu‘azzamı’nın yirmi üçüncü günü târihiyle müverrah mersûm Tarpo zimmînin imzâsını hâvî bir kıt‘a temessük nâtık olduğu üzere karındaşım hâzır-ı merkūm İsmail’in mersûm Tarpo zimmî zimmetinde arpa semeninden alacağı olan on iki bin altı yüz kırk beş guruşu mersûm Tarpo zimmîden ahz u kabz eylemek üzere karındaşım hâzır-ı merkūm İsmail beni tarafından tevkîl ve mersûm Tarpo zimmî ile cümlemiz bir meclisde olduğumuz hâlde üzerine ihâle dahi etmiş idi el-hâletü hâzihî meblağ-ı mezkûr on iki bin altı yüz kırk beş guruşu mersûm Tarpo zimmîden hâlâ taleb ederim deyü ba‘de’d-da‘vâ ve’l-istintâk mersûm Tarpo zimmî dahi cevâbında kaziyye minvâl-i muharrer üzere olup meblağ-ı mezbûr on iki bin altı yüz kırk beş guruş hâzır-ı merkūm İsmail’e zimmetinde deyni olarak ihâlesiyle müdde‘î-i merkūm Ebûbekir’e temessük-i mezkûru i‘tâ eylediğini bi-tamamihi tâyi‘an ve kat‘iyyen ikrâr ü i‘tirâf etmeğin mûcebince meblağ-ı mezkûr on iki bin altı yüz kırk beş guruşu hâzır-ı merkūm İsmail için karındaşı vekîl-i müdde‘î-i merkūm Ebûbekir’e edâ ve teslîme mersûm Tarpo zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 4 Ramazan sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34716"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34718"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>