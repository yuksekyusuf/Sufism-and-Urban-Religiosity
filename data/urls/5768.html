﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 60<br>Hüküm no: 14<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ligori’nin babası Dimitri’den kalan ev hissesini kardeşi Yanaki’ye sattığı</b><br><br>Bu dahi kezâlik.<br><br>Mahmiye-i İstanbul’da Tevkī‘î Cafer mahallesinde sâkin iken bu bundan akdem hâlik olan Dimitri v. Kiryaki v. Dimitri’nin verâseti zevce-i metrûkesi Kıristi bt. Dimitraşko nâm Nasrâniye ile sulbî kebîr oğulları Yanaki ve Ligori nâm zimmîlere ve sulbiye kebîre kızı Gramite nâm Nasrâniyeye münhasıra ve mezbûre Krısti hâlik-i mezbûrun terekesinden olup mahalle-i mezbûrede vâki‘ bir tarafdan Eydam v. Zahar ve bir tarafdan Abacı Panayot ve bir tarafdan Malo ve Zafir menzilleri ve bir tarafdan tarîk-ı âm ile mahdûd ulyâda üç bâb oda ve dehliz ve vustâda yine üç bâb oda ve dehliz ve süflâda bir oda ve havluyu muhtevî mülk menzilden sümün hisse irsiyesi nukūd-ı terekesinden ba‘de’l-ahz ve’l-istifâ menzil-i mezkûr beş sehim i‘tibârıyla oğulları mezbûrân Yanaki ve Ligori’den her birine ve bir sehim kızı mezbûre Gramite’ye isâbet ve intikāl eylediği şer‘an zâhir ve müte‘ayyin oldukdan sonra mezbûre Ligori meclis-i şer‘-i şerîf-i enverde karındaşı bâ‘isü hâze’l-kitâb mesfûr Yanaki muvâcehesinde ikrâr ve takrîr-i kelâm edip menzil-i mezkûrdan ber-vech-i muharrer bana isâbet eden iki sehim hisse-i irsiye-i şâyi‘amı bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile karındaşım mesfûr Yanaki’ye dokuz yüz on guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve semeni olan meblağ-ı mezbûr dokuz yüz on guruşu karındaşım mezbûr yedinden tamamen ahz u kabz eylediğimden sonra hisse-i mezkûrenin tağrîr ve gabnine müte‘allika âmme-i da‘vâdan her birimiz âharı ibrâ-i âmm-ı kātı‘u’n-nizâ‘la ibrâ ve ıskāt eyledik min-ba‘d zikrolunan iki sehim hisse karındaşım merkūm Yanaki’nin mülk-i müşterâsı olup kat‘a benim alâka ve medhalim kalmadı keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 19 Ramazan sene [1]143<br><br>Şuhûdü’l-hâl: eş-Şâhidûnü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=5767"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5769"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>