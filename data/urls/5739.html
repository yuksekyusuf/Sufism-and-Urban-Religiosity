﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 596<br>Hüküm no: 815<br>Orijinal metin no: [146a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tayin olunan çukadârlara engel olunmaması</b><br><br>Akzâ kuzâti’l-Müslimîn evlâ vülâti’l-muvahhidîn ma‘deni’l-fazl ve’l-yakīn râfi‘-i a‘lâmü’ş-şerî‘ati ve’d-dîn vârisü ulûmi’l-enbiyâi ve’l-mürselîn el-muhtas bi-mezîd-i inâyeti’l-meliki’l-Mu‘în Mevlânâ İstanbul kādısı -zîdet fezâiluhû- tevkī‘-i refî‘-i hümâyûn vâsıl olıcak ma‘lûm ola ki; Dergâh-ı mu‘allâm yeniçerileri ocağı tarafından sadrâzamım kapısında muhzırlık hizmetinde olan kıdvetü’l-emâcid ve’l-a‘yân İsmail -zîdet mecdühû- Ordu-yı hümâyûnuma arzuhâl edip İstanbul’da vâki‘ mahkemeler çukadârlıklarının kānûn-ı kadîm üzere azl ve nasbı mûmâ-ileyhe müveffaz olmağla sefer ve hazerlerde tarafından nasb ve ta‘yîn eylediği adamlara zabt ettirilip Âsitâne-i sa‘âdetim kāimmakāmı yanlarında olan ocak muhzırı vekîllerinin ve âharın husûs-ı mezbûrda alâka ve medhali olmayıp mûmâ-ileyhin tarafından nasb ve ta‘yîn eylediği adamlar zikrolunan mehâkimde çukadârlık hizmetlerinde iken hâlâ seferli olduğundan Âsitâne-i sa‘âdetimde ocak muhzırı vekîli tarafından ve taraf-ı âhardan mehâkim-i mezbûre çukadârlıkları’çün ta‘yîn eylediği adamları biz azl ve nasbederiz deyü müdâhale olunduğun bildirip mûmâ-ileyhin tarafından nasbeylediği adamlara zabt ettirilip hilâf-ı kānûn âhara müdâhale ettirilmemek bâbında emr-i şerîfim ricâ eylediği ecilden vech-i meşrûh üzere amel olunmak bâbında fermân-ı âlîşânım sâdır olmuşdur. Buyurdum ki vusûl buldukda bu bâbda sâdır olan fermân-ı celîlü’l-kadrim mûcebince amel, dahi sen ki mevlânâ-yı mûmâ-ileyhsin vech-i meşrûh üzere zikrolunan mahkemeler çukadârlığını mûmâ-ileyhin tarafından nasb ve ta‘yîn eylediği adamlara zabt ettirip hilâf-ı kānûn Âsitâne-i sa‘âdet’de ocak muhzırı vekîli tarafından ve taraf-ı âhardan biz azl ve nasbederiz deyü dahl ü ta‘arruz ettirmeyip mazmûn-ı emr-i şerîfim ile amel edesiz şöyle bilesiz alâmet-i şerîfe i‘timâd kılasız.<br><br>Tahrîren fî-evâhiri Saferi’l-hayr sene selâse ve erba‘în ve mi’e ve elf.<br><br>Be-makām-ı sahrâ-yı Üsküdar.</p>          <br><a title="Önceki sayfa" style="text-decoration:none" href="./ayrmetin.php?idno=5738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b596"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>