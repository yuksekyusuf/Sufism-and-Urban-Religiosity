﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 83<br>Hüküm no: 36<br>Orijinal metin no: [9a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Horasancı Agob’un Eğin’in Apçağa köyündeki bağını Andon’a satması</b><br><br>Vilâyet-i Anadolu’da Eğin kazâsına tâbi‘ Apçağa nâm karyeden olup mahmiye-i İstanbul’da Molla Gürânî semtinde horasancı olan Agob v. Sahak nâm zimmî mahmiye-i mezbûrede meclis-i şer‘de işbu bâ‘isü’s-sifr Andon v. Mosis nâm zimmî muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülküm ve hakkım olup karye-i mezbûre bağları hudûdu dâhilinde vâki‘ bir tarafdan Seyyid Halil nâm kimesne ile Deknar nâm zimmî bağı ve bir tarafdan yine müşterî-i mezbûr ile Mosen nâm zimmî bağı ve bir tarafdan Karacin nâm zimmî bağı ve bir tarafdan Anaştaş nâm zimmî bağı ile mahdûd olan mülk bağımı bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile altmış guruşa merkūm Andon’a bey‘ ve temlîk, ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr altmış guruşu merkūm Andon yedinden tamâmen ahz u kabz eyledim, ba‘de’l-yevm hudûd-ı mezbûr ile mahdûd olan bağ merkūm Andon’un mülk-i müşterâsı ve hakk-ı sırfı olmuşdur, mahâllinde ahz u kabz ve tasarrufa kendüyü taslît eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 12 min-Muharremü’l-haram sene 1116<br><br>Şuhûdü’l-hâl: Sandalcızâde İsmail Efendi, Emin Mehmed Efendi, Veli Efendi, el-Hâc Yusuf, Ömer Efendi, Mardıros v. Agos, Haçador v. Agob, Avanos v. Mardıros, Hokas v. Serkis.</p>          <br><a title="Önceki sayfa" style="text-decoration:none" href="./ayrmetin.php?idno=41565"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41567"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>