﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 269<br>Hüküm no: 380<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Osman Ağa’nın boşandıkları hanımı Emine’ye zevciyet muamelesi için yaptığı müdahaleden men edildiği</b><br><br>Tatlîk<br><br>Ma‘rûz<br><br>İstanbul’da Balat kurbünde Tahtaminare mahallesinde sâkine mu‘arrefetü’z-zât Emine bt. Hüseyin nâm hatun İstanbul Bâb Mahkemesi’nde meclis-i şer‘-i münîrde zevc-i mutallıkı derûn-ı arzuhâlde mezkûrü’l-ism Esirci Osman Ağa b. Ahmed nâm kimesne muvâcehesinde mezbûr Osman Ağa yüz guruş mehr-i müeccel tesmiyesiyle zevc-i dâhilim iken sene-i sâbıkā Şevvâli’l-mükerreminin yedinci günü mahalle-i mezbûrede beni bâinen tatlîk etmekle zimmetinde mütekarrir ve ma‘kūdün-aleyh mehr-i müeccel-i mezkûrum olan yüz guruşu bana edâya ve iddetim inkızâsına değin beni infâka zevcim mezbûrdan sene-i mezbûre Zilka‘detü’ş-şerîfesinin selhi günü İstanbul’da Mahmudpaşa Mahkemesi’nde huzûr-ı hâkimü’ş-şer‘de da‘vâ eylediğimde ol dahi cevâbında ol mikdâr mehr-i müeccel tesmiyesiyle zevce-i menkûha-i medhûlün-bihâsı olduğumu ve vech-i meşrûh üzere tatlîkini ikrâr etmeğin mûcebince mehr-i müeccel-i mezkûrum olan yüz guruş ile nafaka-i iddet-i bakıyye-i ma‘lûmem ve me’ûnet-i süknâm mukābelelerinde bi’t-terâzî beynimizde ta‘yîn olunan iki yüz guruş ki cem‘an üç yüz guruşu zevcim mezbûr mahkeme-i mezbûrede meclis-i şer‘de bana def‘ ü teslîm ben dahi yedinden bi’t-tamâm ve’l-kemâl ahz u kabz edip bi’l-cümle hukūk-ı zevciyyete ve sâir cemî‘ hukūk-ı şer‘iyyeye müte‘allika âmme-i de‘âvîden tarafeynden her birimiz âharın zimmetini kabûlü hâvî ibrâ eylediğimizi mübeyyin yedimize bir kıt‘a hüccet i‘tâ olunmuşiken mezbûr Osman Ağa bana mu‘âmele-i zevciyyet irâdesiyle müdâhaleden hâlî olmamağla men‘ olunmak murâdımdır deyü da‘vâ ettikde ol dahi cevâbında kaziyye minvâl-i muharrer üzere olduğunu bi-tamâmihâ tasdîk ve i‘tirâf etmeğin mûcebince mezbûr Osman Ağa’nın mezbûre Emine Hatun’a ber-minvâl-i muharrer vâki‘ olan müdâhalesi men‘ olunmak iktizâ eylediği huzûr-ı [âlîlerine i‘lâm olundu]<br><br>Fî-gurreti Muharrem sene [1]256</p>          <br><a title="Önceki sayfa" style="text-decoration:none" href="./ayrmetin.php?idno=8190"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8192"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>