﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 269<br>Hüküm no: 283<br>Orijinal metin no: [99-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Herkesin resmi muamelelerde nüfus tezkiresi ibraz etmesinin zorunlu olduğu</b><br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Her şahıs emvâl-i gayr-ı menkūle bey‘ ü ferâğ ve intikālinde ve bir me’mûriyet ve hizmete intihâbında ve polis mu‘âmelâtında ve mürûr tezkiresi ve pasaport ahzında ve münâkahâtda nüfûs tezkiresi ibrâz etmeğe mecbûr olup göstermediği hâlde sicill-i nüfûsa kaydolunduğunu mübeyyin tezkire ahz edinceye kadar husûsât-ı mezkûrenin icrâsı te’hîr edilmesi Nüfûs Nizâmnâmesi’nin dördüncü maddesi ahkâmından olduğu hâlde bazı mahallerde buralara ri‘âyet edilmediği tahkīk kılındığından bahisle ba‘demâ muhâfaza-i ahkâm-ı nizâmiyeye i‘tinâ olunmasının îcâb edenlere teblîği lüzûmunun ta‘mîmen devâir ve vilâyât ile elviye-i müstakilleye izbârı Sicill-i Nüfûs İdâre-i Umûmiyesi’nden bâ-tezkire ifâde olunarak îcâbı icrâ kılınmış ve ahkâm-ı nizâmiyenin tatarruk-ı halelden vikāyesi lüzûmu derkâr bulunmuş olmasıyla dâire-i fetvâ-penâhîlerince de bu misillü muhîll-i nizâm ahvâl vukū‘a getirilmemesi esbâbının istihsâline himem-i aliyye-i meşîhat-penâhîleri derkâr buyurulmak bâbında emr u fermân hazret-i men-lehu’l-emrindir.<br><br>Fî 9 Rebî‘ülâhir sene 305 ve fî 12 Kânûn-ı evvel sene 303<br><br>Nâzır-ı Umûr-ı Dâhiliye<br><br>Münir</p>          <br><a title="Önceki sayfa" style="text-decoration:none" href="./ayrmetin.php?idno=36207"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36209"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>