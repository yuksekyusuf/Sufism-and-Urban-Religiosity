﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 111<br>Hüküm no: 21<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dilaver isimli kölenin sahibi Ahmed Beşe b. Receb’e verilmesi</b><br><br>Dîvân-ı kāimmakām sadrazamîde ma‘kūd meclis-i şer‘de işbu bâ‘isü’l-vesîka Ahmed Beşe b. Receb nâm kimesne Mehmed b. Receb ve diğer Mehmed b. Mehmed ve diğer Mehmed b. Hüseyin nâm kimesneler mahzarlarında üzerlerine takrîr-i da‘vâ edip işbu hazır bi’l-meclis Dilaver b. Abdullah nâm şabb-ı emredi bundan akdem seksen beş esedî guruşa iştirâ edip abd-i memlûküm iken târih-i kitâbdan bir ay mukaddem mezbûrlar abd-i mezbûr Dilaver’i ayardıp menzilimden ihrâc etmişler idi hâlâ yedlerinde buldum suâl olunup bana teslîm olunması matlûbumdur dedikde gıbbe’s-suâl ve akībe’l-inkâr müdde‘î-i mezbûrdan sıdk-ı makāline mübeyyin beyyine taleb olundukda udûl-i ricâlden Müezzinbaşı Mehmed Efendi b. ( ) ve Mehmed b. Yusuf ve Oruc b. İsmail ve Bayram b. İsmail nâm kimesneler meclis-i şer‘e li-ecli’ş-şehâde hâzırûn olup isre’l-istişhâdi’ş-şer‘î fi’l-vâki‘ işbu hazır bi’l-meclis mezbûr Dilaver’i mezbûrûn Mehmed ve diğer Mehmed ve Mehmed nâm kimesneler müdde‘î-i mezbûrun mülkünde iken ayardıp menzilinden ihrâc eylediler merkūm Dilaver müdde‘î-i mersûm Ahmed Beşe’nin abd-i memlûküdür biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-tasdîk ve’t-tezkiye şehâdetleri makbûle oldukdan sonra mûcebince abd-i mezbûr Dilaver’i müdde‘î-i merkūm Ahmed Beşe’ye teslîme tenbîh birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Cemâyizelâhire li-sene isneyn ve seb‘în ve elf.<br><br>Şuhûdü’l-hâl: Ahmed Efendi el-imâm, Cebeciler çavuşu, el-Hâc Mehmed b. Ahmed, Ali Ağa kethudâ, Mehmed Ağa ser-muhzırîn, Mehmed Beşe b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=24907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1065"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>