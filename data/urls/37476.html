﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 668<br>Hüküm no: 532<br>Orijinal metin no: [124a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Ağa’nın oğlu İsmail üzerine yeni vasi ve nazır tayin edilerek hesabının görüldüğü</b><br><br>Mahmiye-i İstanbul’da Hasan Paşa mahallesi ahâlîsinden olup Dergâh-ı âlî yeniçerilerinin kırk altıncı bölük çorbacısı iken sefer-i hümâyûnda vefât eden Mehmed Ağa b. Ali Bey’in sulbî sagīr oğlu İsmail’in tesviye-i umûruna vasiyy-i muhtârı sâbıkā Sekbanbaşı Mehmed Ağa b. el-Hâc Mustafa fevt olup ve âhar vasiyy-i muhtârı Abdülbaki Çelebi b. Mehmed gayr-ı kâfi ve emr-i vesâyet mu‘attal olmağın abd olup vesâyet-i mezbûre uhdesinden gelmeye liyâkati ihbâr olunan hâfızü’l-kitâb Mehmed Ağa b. Receb’i hâkim-i muvakkı‘-ı sadr-ı kitâb efendi hazretleri sagīr-i mezbûrun tesviye-i umûruna vasî ve üzerine müteveffâ-yı mezbûr Sekbanbaşı Mehmed Ağa’nın li-eb karındaşı fahrü’l-akrân Hasan Ağa’yı nâzır nasb buyurduklarında onlardan her biri vesâyet-i mezbûre ve nezâret-i mezbûreyi müte‘ahhid oldukdan sonra vasiyy-i mezbûr Mehmed Ağa mahfil-i kazâda merhûm-ı müşârün-ileyh Sekbanbaşı Mehmed Ağa’nın evlâd-ı sıgārının tesviye-i umûruna vasiyy-i muhtârı olmasıyla terekesine vaz‘-ı yedi muhakkak olan mezbûr Hasan Ağa mahzarında ikrâr ve takrîr-i kelâm edip vasiyy-i mezbûr Sekbanbaşı Mehmed Ağa’nın sagīr-i mezbûr İsmail’in mal-ı müntakilinden makbûz ve masrûfunun hesâbı görüldükde yedinde bâkī kalan ber-mûceb-i defter-i hesâb bin otuz sekiz guruşu sagīr-i mezbûrun malından olmak üzere mezbûr Hasan Ağa’nın yedinden tamâmen kabz edip meblağ-ı mezbûrdan yedinde bir akçe kalmadı dedikde mâ-vaka‘a kayd şüd.<br><br>Fî 16 min-Cumâdelûlâ sene 1110.<br><br>Şuhûdü’l-hâl: el-Hâc Mehmed Ağa b. (°), Musa Efendi b. Yusuf, Ahmed Çelebi b. Mehmed, İbrahim Ağa b. Hüseyin, Mehmed b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=37475"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37477"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0668"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1121"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>