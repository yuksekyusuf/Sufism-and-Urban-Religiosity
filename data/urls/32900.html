﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 50<br>Hüküm no: 2<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Mehmed Ağa b. Abdülkerim’in berber dükkânı gediğinin vârisleri tarafından Berber Mustafa Ağa’ya satıldığı</b><br><br>Berber gediği mübâya‘ası<br><br>Mahmiye-i İstanbul’da Fenâyî Dede mahallesinde sâkin iken bundan akdem vefât eden Berber Mehmed Ağa b. Abdülkerim’in verâseti vâlidesi Rukiye Hatun bt. Mehmed ile sulbî kebîr oğlu Yusuf’a münhasıra ve mesele-i mîrâsları altı sehmden olup sihâm-ı mezbûrenin bir sehmi mezbûre Rukiye Hatun’a ve bâkī beş sehmi oğlu mezbûra isâbeti tahakkukundan sonra müteveffâ-yı mezbûrun vâlidesi mezbûre Rukiye Hatun tarafından husûs-ı âti’l-beyânda vekîl olduğu bi’l-ma‘rifeti’ş-şer‘iye zâtını ârifân Berberler Çavuşu Mustafa Ağa b. Ali ve Salih Ağa b. Mustafa nâm kimesneler şehâdetleriyle ber-nehc-i şer‘î sâbit olan Berber Selim Ağa b. Abdullah ile mezbûr Yusuf’dan her biri meclis-i şer‘-i şerîf-i enverde işbu bâ‘isü’l-kitâb Berber es-Seyyid el-Hâc Mustafa Ağa b. Ahmed nâm kimesne mahzarında bi’l-vekâle ve bi’l-verâse ikrâr-ı tam ve takrîr-i kelâm edip müteveffâ-yı mezbûrun ile’l-vefât yedinde mâlı ve mülkü olup ba‘de vefâtihi vâlidesi müvekkile-i mezbûre ile oğlu mezbûra mevrûs olan mahmiye-i mezbûrede Sultan Bâyezid Hân-ı Velî -âmelehullâhu te‘âlâ bi-lütfihi’l-hafî ve’l-celî- Câmi‘-i şerîfi kurbünde dülbentçiler karşısında tavukçu dükkânına muttasıl köşede vâki‘ bir bâb kârgîr berber dükkânı derûnunda mevcûde Başmuhâsebe Kalemi’nde Mehmed Emin nâmına mukayyed beyne’l-hıref gedik ta‘bîr olunur berber âlât-ı lâzıme-i ma‘lûmesini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bin iki yüz guruşa mezbûr es-Seyyid el-Hâc Mustafa Ağa’ya bi’l-verâse ve bi’l-vekâle bey‘ ve temlik ve teslîm eylediğimde [2a] ol dahi ber-vech-i muharrer yedimizden iştirâ ve temellük ve tesellüm ve kabz ve kabûl edip semeni olan meblağ-ı merkūm bin iki yüz guruşu bize tamamen def‘ ü teslîm biz dahi yedinden bi’l-vekâle ve bi’l-verâse tamamen ve kâmilen ahz ü kabz ve ber-tashîh-i merkūm beynimizde iktisâm edip mebî‘-i mezkûrun tağrîr ve gabnine müte‘allika âmme-i de‘âvî ve mutâlebât ve kâffe-i eymân ve muhâsamâttan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile bi’l-vekâle ve bi’l-verâse ve bi’l-asâle ibrâ ve iskāt etmemizle fîmâ-ba‘d zikr olunan âlât-ı lâzıme-i ma‘lûme mezbûr Berber es-Seyyid el-Hâc Mustafa Ağa’nın mâl-ı müşterâsı ve hakk-ı sırfı olup müvekkile-i mezbûrenin ve bizim kat‘a alâka ve medhalimiz kalmamışdır dediklerinde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 2 Za sene 1237.<br><br>Şühûdü’l-hâl: Berber Kethudâsı vekîli İbrahim Ağa, eş-Şeyh Halil Efendi, Gönci Mustafa Ağa b. Mehmed Emin, Du‘âcı el-Hâc Abdullah Ağa, müteveffâ-yı mezbûrun karındaşı Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=32899"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32901"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>