﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 196<br>Hüküm no: 118<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım bt. Mehmed Tahir’in boşandığı eşi İbrahim İffet Efendi’ye üç yaşındaki kızları için aylık 150 kuruş nafaka bağlattırması</b><br><br>Nafaka-i sagīre 50 guruş<br><br>İstanbul’da Aksaray kurbünde Kızıl Minare mahallesinde sâkine zâtı ta‘rîf-i şer‘î ile mu‘arrefe olan işbu bâ‘isetü’l-kitâb Âişe Hanım bt. Mehmed Tahir meclis-i şer‘-i şerîf-i lâzımü’t-teşrîfde zevc-i sâbıkı olup Havâss-ı Refî‘a kazasına muzâfe kasaba-i Hasköy’de Südlüce’de Mahmud Ağa mahallesinde sâkin Tersâne-i âmirede cerîde odası ketebesinden İbrahim İffet Efendi b. el-Hâc Hasan mahzarında ikrâr-ı tâm ve takrîr-i kelâm edip mûmâ-ileyh İbrahim İffet Efendi ile mukaddemâ zevciyet beynimizde kāime iken mûmâ-ileyhin firâşından hâsıla ve benden mütevellide bi-hakkı’l-hıdâne hacr ve terbiyemde olan sulbiye kızı tahmînen üç yaşında Şefika nâm sagīrenin aslâ mâlı olmayıp nafaka ve kisveye eşedd-i ihtiyâç ile muhtâce olmağla sagīre-i mezbûrenin nafaka ve kisve ve sâir levâzım-ı zarûriyesi için pederi mûmâ-ileyh İbrahim İffet Efendi üzerine kıbel-i şer‘den kadr-ı ma‘rûf meblağ farz ve takdîr buyurulmak bi’l-hıdâne matlûbumdur dedikde gıbbe’t-tasdîki’ş-şer‘î hâkim-i hâsim-i vâlâ-cenâbi’l-muvakki‘ ismuhû fî sadri’l-kitâb tûbâ lehû ve hüsnü me‘âb efendi hazretleri dahi sagīre-i mezbûrenin nafaka ve kisve ve sâir levâzım-ı zarûriyesi için pederi mûmâ-ileyh İbrahim İffet Efendi üzerine işbu târih-i kitâbdan i‘tibâren bi’t-terâzi beher şehr yüz ellişer guruş nafaka farz ve takdîr buyurub meblağ-ı mefrûz-ı mezkûr beher şehr yüz ellişer guruşu sagīre-i mezbûrenin nafaka ve kisve ve sâir levâzım-ı zarûriyesine harc u sarfa ve lede’l-iktizâ istidâneye ve inde’z-zafer pederi mûmâ-ileyh İbrahim İffet Efendi üzerine rucû‘a vâlidesi ve hâdinesi mezbûre Âişe Hanım’a izin vermeğin mâ-vaka‘a bi’t-taleb ketb olundu.<br><br>Fi 2 Rebî‘ülâhir sene 1279<br><br>Şuhûdü’l-hâl: Muhzır Mustafa Ağa b. ( ), Muhzır Yusuf Ağa b. ( ), Muhzır Ahmed Ağa b. ( ), Muhzır Salih Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o399"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>