﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 168<br>Hüküm no: 163<br>Orijinal metin no: [28b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukadar Hasan’ın hizmet bedelinden ücretinin tahsili</b><br><br>Ma‘rûz,<br><br>Bâ‘is-i i‘lâm Çukadâr Hasan b. Mehmed mahfil-i şer‘iyyâtda sâbıkā Zağra-i atîk kādısı es-Seyyid Mehmed Efendi b. Derviş Mustafa Efendi muvâcehesinde ben ücretle hizmet eder makūlesinden olup ücret kavlinsiz mezbûr es-Seyyid Mehmed Efendi’ye bundan akdem on bir ay hizmet edip müddet-i mezkûrede mezbûr es-Seyyid Mehmed Efendi yedinden bi’d-defa‘ât nakid altmış sekiz guruş ile on iki guruş kıymetli bir çuka dolama ahzetmiş idim. Lâkin zikr olunan dolama ile nakd-i mezbûr altmış sekiz guruş ecr-i mislime bâliğ olmamağla tekmîlini [29a] taleb ederim deyü da‘vâ etdikde mezbûr es-Seyyid Mehmed Efendi cevâbında müdde‘î-i mezbûr ber-vech-i muharrer on bir ay kendüye hizmet eylediğini tasdîk edip ve ber-vech-i muharrer kabzını mu‘terif olduğu zikr olunan dolama ile nakid altmış sekiz guruş müdde‘î-i mezbûrun müddet-i mezkûrede eylediği hizmetinin ecr-i misline müsâviye olduğunu dahi mevsûku’l-kelim bî-garaz Müslümîn ihbârlarıyla lede’ş-şer‘i’l-enver mütehakkık olmağın müdde‘î-i mezbûr Çukadâr Hasan husûs-ı mezkûr için mezbûr es-Seyyid Mehmed Efendi’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 26 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42268"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42270"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>