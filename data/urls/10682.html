﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 174<br>Hüküm no: 139<br>Orijinal metin no: [20M/a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan Sava’nın Niğde kazası Fertek köyündeki evini daha önceden amcası Peratmoz’a sattığının tescili</b><br><br>İstihbâr-ı menzil<br><br>Mahmiye-i İslâmbol’da Yedikule hâricinde mütemekkin işbu bâ‘isü’r-rakīm Bağçevân Sava v. Sünbül nâm zimmî meclis-i şer‘-i şerîf-i enverde takrîr-i kelâm ve bast-ı merâm edip vilâyet-i Anadolu’da Niğde kazâsına tâbi‘ Fertek nâm karyede vâki‘ etrâf-ı erba‘ası Eci Bali ve Konosoğlu ve Deli Karagöz zimmîler menzilleri ve tarîk-i âm ile mahdûd on dört kemer ve bir sundurma ve bir kesme ahur ve bir havluyu müştemil bir bâb mülk menzili iki yüz doksan senesi evâhirinde li-ebeveyn ammim olan Peratmoz v. Sava nâm zimmîden yüz guruş semen-i medfû‘ ve makbûza müşterâ [20bM] bâ-hüccet-i şer‘iye yedimde mülk ve hakkım iken hüccetim bundan akdemce vâki‘ olan harîk-i kebîr’de muhterik olmağla takrîrim vukūf-ı tammı olan bî-garaz kimesnelerden suâl ve istihbâr ve haberleri zabt ve tahrîr ve hüccet olunup yedime i‘tâ olunmak matlûbumdur dedikde hakīkat-i hâl mukırr-ı merkūm Sava zimmînin bi’l-cümle takrîr-i meşrûhu üzere olduğunu mahmiye-i mezbûrede Yedikule dâhilinde kâin Bucakbağı mütemekkinlerinden Bağçevân Yako v. Kostandi ve Orham v. Peratmoz ve Yamandi v. Yasef nâm zimmîler meclis-i şer‘de herbiri alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb ketb olundu.<br><br>Fî 27 min-Zilhicceti’ş-şerîfe sene 1196<br><br>Şühûdü’l-hâl: Molla Ali b. Halil, Mustafa b. Mustafa, Ömer b. Musli Bağçevân, Todori v. Hıristo, diğer Todori v. Gülistan, Yako v. Royel ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>