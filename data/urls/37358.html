﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 544<br>Hüküm no: 414<br>Orijinal metin no: [100a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aşçıbaşı Ali’nin öldükten sonra İsmihan Hatun’a para verilmesini vasiyet ettiği</b><br><br>Mahmiye-i İstanbul’da Altıboğça mahallesi ahâlîsinden olup Mısr-ı Kāhire’de bundan akdem vefât eden Aşçıbaşı el-Hâc Ali b. Hasan’ın verâseti zevceteyn-i metrûketeyni Havva Hatun bt. Mehmed ve Hadîce Hatun bt. Abdullah ile sulbî kebîr oğlu Mehmed ve sulbiye sagīre kızı Emetullah’a münhasıra olduğu şer‘an mütehakkık oldukdan sonra müteveffâ-yı mezbûrun ümm-i veledi olup zâtı mahalle-i mezbûre ahâlîsinden İmâm Sinan Efendi b. Mehmed ve Osman Çelebi b. Ömer ta‘rîfleriyle mu‘arrefe olan bâ‘isetü’l-kitâb İsmihan bt. Abdullah nâm hatun meclis-i şer‘de sagīre-i mezbûre Emetullah’ın ammi ve savb-ı şer‘den mansûb vasîsi olan el-Hâc Ömer b. Hasan ile mezbûretân Havva ve Hadîce mahzarlarında üzerlerine da‘vâ ve takrîr-i kelâm edip seyyidim müteveffâ-yı mezbûr Aşçıbaşı el-Hâc Ali b. Hasan hâl-i kemâl-i sıhhatinde târîh-i fevtinden dört buçuk sene mukaddem Mısr-ı Kāhire’ye gider oldukda ben bi-emrillâhi te‘âlâ kazâ-i mezbûrda fevt olursam benim içün ümm-i veledim İsmihan’a sülüs-i malımdan yüz guruş verile deyü huzûr-ı Müslimînde vasiyet edip musırran-aleyh vefât etmeğin malının sülüsü dahi meblağ-ı mezbûra müsâ‘id olup vasiyy-i merkūm ile mezbûretân Hadîce ve Havva bana teslîmden imtinâ‘ ederler suâl olunsun dedikde gıbbe’s-suâl ve’l-inkâr müdde‘iye-i mezbûreden sıdk-ı makāline muvâfık beyyine taleb olundukda udûl-ı ahrâr-ı ricâl-i Müslimînden mu‘arrifân-ı mezbûrân Sinan Efendi b. Mehmed ve Osman Çelebi b. Ömer li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr el-Hâc Ali b. Hasan hâl-i kemâl-i sıhhatinde târîh-i fevtinden dört buçuk sene mukaddem Mısr-ı Kāhire’ye gider oldukda ben bi-emrillâhi te‘âlâ kazâ-i mezbûrede fevt olursam işbu müdde‘iye-i merkūme için, ümm-i veledim İsmihan’a sülüs-i malımdan yüz guruş verile deyü huzûrumuzda vasiyet edip musırran-aleyh vefât eyledi ve malının sülüsü dahi meblağ-ı mezbûr yüz guruşa vâfidir, biz bu husûsa bu vech üzere şâhidleriz ve şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olup mûcebiyle ba‘de’l-hükm mâ-vaka‘a bi’t-taleb kayd şüd.<br><br>Fî 20 min-Rebî‘ülâhir sene 1110.<br><br>Şuhûdü’l-hâl: Mehmed Efendi b. Mahmud, Hasan Çelebi b. Abdullah, Ahmed Çelebi b. Hüseyin, İbrahim Çelebi b. Mehmed, Nasuh b. Çukadâr</p>          <br><a title="Önceki sayfa" style="text-decoration:none" href="./ayrmetin.php?idno=37357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0544"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1145"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>