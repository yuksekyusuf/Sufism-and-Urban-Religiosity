﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 162<br>Hüküm no: 167<br>Orijinal metin no: [53a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Sahak zimminin veresesinin miras hisselerini kabz edip vefat eden Ovakim’in oğlundan hisselerini alıp zimmet ibrası yaptıkları</b><br><br>Fi’l-asl vilâyet-i Anadolu’da medîne-i Kayseriye’ye tâbi‘ Mancısun? nâm karye mütemekkinlerinden olup mahmiye-i İstanbul’da müsâferet vechi üzere mutavattın iken bundan akdem hâlik olan Sahak v. Avanes v. Haçador nâm zimmînin verâseti zevce-i metrûkesi Altın bt. Haçador v. Haçer nâm Nasrâniyeye ve sulbî kebîr oğlu Avanes zimmîye ve sulbiye kebîre kızları Zümrüd ve Nazlı ve Meryem nâm Nasrâniyelere ve sulbiye sagīre kızları İva ve Benli nâm sagīretâna isâbeti tahakkukundan sonra mezbûretân Nazlı ve Meryem nâm Nasrâniyeler hâlik-i mezbûrun âhar terekesinden hisse-i irsiyelerini ahz u istîfâ etmeleriyle zikri âtî zimem ve nukūd ve zevce-i mezbûre Altın ve kebîr oğlu Avanes ve kebîre kızı Zümrüd’e ve sagīre kızları İva ve Benli’den her birinin hisse-i irsiyeleri’çün ifrâz ve ta‘yîn olunduğu lede’ş-şer‘i’l-enver <<mütehassıs>> mütehakkık oldukdan sonra sagīretân-ı mezbûretânın bâ-hüccet-i şer‘iyye mansûbe vasiyeleri olan anaları zevce-i mezbûre Altın Nasrâniye ile mezbûre Zümrüd nâm Nasrâniye <<ile>> taraflarından ber-vech-i âtî vekîlleri olduğu zât-ı mezbûretânı bi’l-ma‘rifeti’ş-şer‘iyye ârifân ola[n] yine karye-i mezbûre sâkinlerinden olup medîne-i Üsküdar’da müsâferet vechi üzere sâkinler olan Panos v. Haçok ve Karabet v. Bayram nâm zimmîler şehâdetleriyle şer‘an sâbit olan Bedros v. Bogos nâm zimmî bâ-hüccet-i şer‘iyye vekâleten ve hâlik-i mezbûrun oğlu mersûm Avanes dahi asâleten meclis-i şer‘-i şerîf-i enverde işbu sâhibü’s-sifr Abraham v. Ovakim v. Bayram nâm Ermeni muvâcehesinde her biri ikrâr ve takrîr-i kelâm edip müvekkiletân-ı mezbûretân ile benim hisse-i irsiye-i ma‘lûmemizi ahz u kabz ve îsâle işbu mersûm Abraham’ın babası olup hâlik-i merkūm Ovakim zimmî vasî olduğuna binâen oğlu merkūm Abraham ile hesâb gördüğümüzde üç yüz yetmiş beş guruş mecmû‘-ı terekesinden makbûzu olduğu zâhir ve mütebeyyin oldukdan sonra oğlu mezbûr Abraham meblağ-ı merkūm üç yüz yetmiş beş guruşu bize def‘ ü teslîm ettikde biz dahi bi’l-asâle ve bi’l-vekâle bi-kadri’l-hısâs bi’t-tamâm ve’l-kemâl ahz u kabz eyledik mûrisimiz hâlik-i mersûm Sahak’ın kalîl ü kesîr mecmû‘-ı terekesine ve dâhil-i defter ve hâric ez defter vechen mine’l-vücûh ve sebeben mine’l-esbâb kat‘â da‘vâ ve husûmetimiz kalmayıp âmme-i de‘âvî ve kâffe-i mutâlebâtdan mersûm Abraham’ın ve babası hâlik-i merkūm Avakim’in sâir veresesenin zimmetlerini ibrâ-i âmm-ı katı‘u’n-nizâ‘la bi’l-asâle ve bi’l-vekâle ibrâ ve iskāt eyledik dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yev[mi’]s-sâbi‘ aşer min-Muharremi’l-harâm li-seneti 1151<br><br>Şuhûdü’l-hâl: ( )</p>          <br><a title="Önceki sayfa" style="text-decoration:none" href="./ayrmetin.php?idno=52476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o286"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>