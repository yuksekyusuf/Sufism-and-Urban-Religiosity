﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 335<br>Hüküm no: 364<br>Orijinal metin no: [141-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musevî Karayî cemaatinin evlilik ve boşanma gibi mezheplerine ait işlerini cemaatbaşıları marifetiyle icra etmeleri</b><br><br>Bâb-ı Âlî<br><br>Dâire-i Umûr-ı Dâhiliye<br><br>Mektûbî Kalemi<br><br>Aded: 34<br><br>Taraf-ı Vâlâ-yı Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Musevî Karayî Cemâ‘ati’nin akd ve fesh-i nikâh misillü umûr-ı mezhebiyelerinin tâife-i merkūm cemâ‘atbaşıları ma‘rifetiyle icrâsı hakkındaki [142] hükm-i fermân-ı âlînin te’mîn-i muhâfazası husûsunun taht-ı karâra alınması istid‘âsını hâvî Karayî Cemâ‘atbaşılığı tarafından vukū‘ bulan istid‘â ve Adliye ve Mezâhib Nezâret-i Celîlesiyle cereyân eden muhâbere üzerine Şûrâ-yı Devlet-i Mülkiye Dâiresi’nden i‘tâ olunan mazbatada bu bâbda Dîvân-ı Hümâyûn Kalemi’nden sûretleri tevdî‘ edilen ferâmîn-i âliye münderecât-ı münîfesine ve tedkīkāt-ı vâkı‘aya nazaran memâlik-i şâhânede mütemekkin Karayî tâifesinin âyinleri ayrı bulunduğu ve gerek bayram ve gerek usûl-ı nikâhları diğer Yahûdî tâifesine müşâbih olmadığı ve kendilerinin nüfûs defterinde kaydları başka olduğu ve şu hâlde tâife-i merkūme cemâ‘atbaşısının müstakillen mühür isti‘mâli Yahûd tâifesinin usûl ve âyinine milletçe bir gûne mazarrât ve halel îrâs etmeyeceği tebeyyün ederek bunlardan taşraya gidenlere tezkire alıvermek ve sâire misillü umûr-ı vâkı‘alarında kullanılmak üzere mezkûr Karayî tâifesi cemâ‘atbaşısı nâmına olarak ayrıca mühür isti‘mâline evvelce ruhsat i‘tâ buyrulduğu anlaşılıp binâen-aleyh cemâ‘atbaşı tarafından mührün yalnız taşraya giden Karayî tâifesine tezkire alıvermek gibi husûsâtda değil belki tâife-i merkūmenin sâir umûr-ı vâkı‘alarında ya‘ni akd ve fesh-i nikâh misillü mu‘âmelât-ı mezhebiyelerinde dahi isti‘mâli ve bunun âid olduğu devâirce kabûlü ve tasdîki tabî‘î bulunduğu ve bu sûret mültezim-i âlî olan mazbûtiyet-i ahvâl ve idâreyi de müeddî olacağı tezekkür kılındığı ifâde edilerek nezâret-i müşârün-ileyhâya teblîgāt icrâ kılınndığı bâ-tezkire-i sâmîye-i sadâret-penâhî izbâr ve nezâret-i âcizîce de Sicill-i Nüfûs İdâre-i Umûmiyesi ifâdesiyle keyfiyet îcâb eden devâire teblîğ ve iş‘âr kılındığının arzına ibtidâr olundu. Ol bâbda emr u fermân hazret-i men-lehu’l-emrindir.<br><br>Fî 9 Cemâziyelevvel sene 318 ve fî 22 Ağustos sene 316.<br><br>Nâzır-ı Umûr-ı Dâhiliye<br><br>Memduh</p>          <br><a title="Önceki sayfa" style="text-decoration:none" href="./ayrmetin.php?idno=36288"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36290"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>