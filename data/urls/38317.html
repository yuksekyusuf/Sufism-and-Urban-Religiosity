﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 102<br>Hüküm no: 81<br>Orijinal metin no: [16a]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Hamdi Efendi’ye olan borcunu ödemesi hususunda Mustafa Hamdi Efendi’ye tenbih olunması</b><br><br>Müftü Hamamlı Osman Çavuş’a teslîm.<br><br>Ma‘rûz,<br><br>Mahrûse-i Galata’da Emekyemez mahâllesinde sâkin Mâliye Hazîne-i celîlesinde Masârıfât Muhâsebesi Kalemi ketebesinden derûn-ı arzuhâlde mastûrü’l-ism Ahmed Hamdi Efendi b. el-müteveffâ İmam el-Hâc Hüseyin Efendi mahfil-i şer‘iyyâtda mûmâ-ileyh Ahmed Hamdi Efendi’nin li-ebeveyn kız karındaşı ve hâl-i suğrunda tesviye-i umûruna kıbel-i şer‘den vasiyy-i mansûbesi mahâlle-i merkūmede sâkine mu‘arrefetü’z-zât Hadîce Hanım hâzıra olduğu hâlde mahâlle-i mezbûrede sâkin Rumeli ordu-yı hümâyûnu serhalîfesi sâhib-i arzuhâl Mustafa Hamdi Efendi b. Ahmed muvâcehesinde yedimde olup bin iki yüz altmış yedi senesi Muharremü’l-haramı’nın yirmi beşinci günü târîhiyle müverraha mahrûse-i mezbûre mahkemesinden verilen işbu bir kıt‘a idâne hücceti mûcebince kız karındaşım vasiyy-i hâzıra-i mezbûre pederim müteveffâ-yı mezbûrdan mevrûs malımdan mahkeme-i mezbûrede kısmet muhzırbaşısı olup mûmâ-ileyh Mustafa Hamdi Efendi’nin kayınpederi olan işbu hâzır bi’l-meclis Mehmed Emin Efendi b. Mehmed Arif yediyle mûmâ-ileyh Mustafa Hamdi Efendi’ye bi’l-vesâye idâne ve teslîm eylediği beş bin guruş ile meblağ-ı merkūmun bâ-devr-i şer‘î bir senelik ilzâm-ı ribhi olan yedi yüz elli guruş ki cem‘an mûmâ-ileyh Mustafa Hamdi Efendi zimmetinde alacak hakkım olan beş bin yedi yüz elli guruşu mûmâ-ileyh Mustafa Hamdi Efendi gerek hâl-i suğrumda kız karındaşım vasiyy-i hâzıra-i mûmâ-ileyhâya ve gerek ben ba‘de’l-bülûğ ve ba‘de-isbâti’r-rüşd bana edâ ve teslîm etmeyip el-yevm zimmetinde kalmağla meblağ-ı mecmû‘-ı mezkûru mûmâ-ileyh Mustafa Hamdi Efendi’den hâlâ taleb ederim deyü hâzıra-i mûmâ-ileyhâ Hadîce Hanım’ın tasdîk ve ihâle ve tevkîliyle yine yedimde olan işbu sene-i mübâreke şehr-i Rebî‘ülâhiri’nin yirmi dördüncü günü târîhiyle müverrah İstanbul Mahkemesi’nden verilen işbu bir kıt‘a i‘lâm-ı şer‘î mûcebince Pazartesi günü huzûr-ı hazret-i fetvâpenâhîde da‘vâ eylediğinde ol dahi cevâbında kazıyye minvâl-i muharrer üzere olup ber-mantûk-ı hüccet-i mezkûre meblağ-ı mecmû‘-ı mezkûr beş bin yedi yüz elli guruş bana zimmetinde deyni olduğunu ikrâr, lâkin ben bundan akdem vilâyet-i Anadolu’da Ergani kazâsında mal müdürü iken sana zimmetimde deynim olan meblağ-ı mecmû‘-ı merkūmu iki yüz altmış dokuz senesi Şa‘bâni’l-mu‘azzamı’nın yirmi birinci günü İstanbul’da Boncukcu Hanı’nda sâkin Devlet-i Aliyye teba‘asından gāib ani’l-meclis Sarrâf Tataroğlu Ohannes yediyle kazâ-i mezkûreden bâ-poliçe kayınpederim hâzır-ı mezbûr Mehmed Emin Efendi’ye irsâl ve meblağ-ı mecmû‘-ı mezkûru sana vermek üzere bâ-mektûb emir ve tarafımdan tevkîl eylediğimde ol dahi meblağ-ı mecmû‘-ı merkūmu sarrâf gāib-i merkūmdan tamâmen ahz ü kabz etdikden sonra makbûzu olan meblağ-ı mecmû‘-ı merkūmu emr ü tevkîlim üzere sana vermeyip bi-gayrı hakkın kendi umûruna sarfla istihlâk edip ancak kayınpederim hâzır-ı mezbûr Mehmed Emin Efendi meblağ-ı mecmû‘-ı mezkûru sarrâf-ı gāib-i merkūmdan ba‘de’l-kabz ber-vech-i muharrer emr ü tevkîlim vechile sana vermeyip bi-gayrı hakkın kendi umûruna sarfla istihlâk etmiş ise de mücerred kayınpederim hâzır-ı mezbûr meblağ-ı mecmû‘-ı merkūmu vech-i muharrer üzere sarrâf-ı gāib-i merkūmdan tamâmen kabz eylediğine binâen sana deynim olan meblağ-ı mecmû‘-ı mezkûru edâ etmiş olurum. Öyle olucak sana zimmetimde deynim olan meblağ-ı mecmû‘-ı mezkûrdan zimmetim berîe olmuşdur deyü sûret-i def‘de îrâd eylediği kelâmı şer‘an müvecceh ve mültefit olmadığı kendüye ba‘de’t-tefhîm bu sûretde mûmâ-ileyh Mustafa Hamdi Efendi’nin ikrâr u i‘tirâfı üzere lâzım gelen meblağ-ı mecmû‘-ı mezkûr beş bin yedi yüz elli guruşun bana edâ ve teslîmiyle mûmâ-ileyh Mustafa Hamdi Efendi ba‘de’l-ilzâm meblağ-ı mecmû‘-ı mezkûr beş bin yedi yüz elli guruşun iki bin dört yüz elli guruşunu mûmâ-ileyh Mustafa Hamdi Efendi’den ahz ü kabz etmemle bâkīsi olan üç bin üç yüz guruş dahi mûmâ-ileyh Mustafa Hamdi Efendi’den tahsîl ve bana teslîm olunmak murâdımdır deyü da‘vâ etdikde mûmâ-ileyh Mustafa Hamdi Efendi dahi cevâbında mazmûn-ı hüccet ve i‘lâm-ı mezkûrları bi-tamâmihî tâyi‘an ve kat‘iyyen ikrâr ve tasdîk edip, lâkin müdde‘î-i mûmâ-ileyh Ahmed Hamdi Efendi meblağ-ı bâkī-i mezkûr üç bin üç yüz guruşu kayınpederim hâzır-ı mezbûr Mehmed Emin Efendi’den mutâlebe ve ahz eylesin deyü makām-ı def‘de be-tekrâr îrâd eylediği kelâmı meşrû‘a ve iltifâta şâyân olmadığı mûmâ-ileyh Mustafa Hamdi Efendi’ye ba‘de’t-tefhîm ber-mantûk-ı i‘lâm-ı şer‘î meblağ-ı bâkī-i mezkûr üç bin üç yüz guruş dahi mûmâ-ileyh Mustafa Hamdi Efendi’den tahsîliyle müdde‘î-i mûmâ-ileyh Ahmed Hamdi Efendi’ye i‘tâ ve teslîm buyrulmak muktezâ-yı şer‘-i âlî idüğü tescîl ve huzûr-ı [âlîlerine i‘lâm olundu].<br><br>Fî 2 R sene [12]73.<br><br>Ser-ketebe.</p>          <br><a title="Önceki sayfa" style="text-decoration:none" href="./ayrmetin.php?idno=38316"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38318"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o181"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>