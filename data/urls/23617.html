﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 289<br>Hüküm no: 389<br>Orijinal metin no: [218-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mihal v. Yani’nin kiracısı olduğu vakıf fırının yanında ahır olarak kullandığı arsaya mütevellînin müdahalesinin men edilmesi</b><br><br>Havâss-ı aliyye kazâsına tâbi‘ Hasköy’de sâkin Mihal v. Yani nâm zimmî mahfil-i kazâda merhûm ve mağfûrun-leh Kapudân Sinan Paşa’nın kasaba-i Beşiktaş’ta vâki‘ olan câmi‘-i şerîfinin evkāfına bi’l-fi‘il mütevellî olan Rıdvan Bey b. Abdullah nâm kimesne muvâcehesinde üzerine takrîr-i da‘vâ edip karye-i mezbûrede vâki‘ üç tarafı vakf-ı mezbûrdan Yako nâm Yahudi tasarrufunda olan arsa ve bir tarafı dahi yine vakf-ı mezbûrdan olup icâre-i mu‘accele ve müeccele ile kendi tasarrufumda olan bir bâb ekmekçi fırınına muttasıl olup tûlen dokuz buçuk zirâ‘ ve arzan dört buçuk zirâ‘ arsayı kadîmü’l-eyyâmdan mezkûr fırının ahırı olmağla ma‘an tasarruf eder idim, hâlen mütevellî-i mezbûr Rıdvan Bey üslûb-ı sâbık üzre fırın-ı mezbûr ile arsa-i mezkûreye ma‘an tasarrufuma mâni‘ olur, suâl olunup takrîri tahrîr olunmak matlûbumdur dedikde, gıbbe’s-suâl ve akībe’l-inkâr müdde‘î-i mezbûrdan sıdk-ı makālini mübeyyin beyyine taleb olundukda udûl-i müslimînden olup karye-i mezbûre sükkânından Mehmed b. Veli ve Hasan b. ( ) nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd mezbûrlar cevâblarında fi’l-hakīka hudûd-ı mezkûr ile mahdûd olan arsa mezbûr Mihal’in icâre-i mu‘accele ve icâre-i müeccele ile tasarrufunda olan ekmekçi fırınının ahırıdır, mezbûr Mihal fırın-ı mezkûr ile arsa-i merkūmeyi ma‘an tasarruf edegelmişdir deyû edâ-i şehâdet-i şer‘iyye eylediklerinde, ba‘de ri‘âyet-i şerâ’iti’l-kabûl şehâdetleri hayyiz-i kabûlde vâkı‘a olmağın mâ vaka‘a bi’t-taleb ketb olundu. Tahrîren fî evâsıtı şehri Rebî‘ılâhir li sene hamsîn ve elf.<br><br><br>Şuhûdü’l-hâl: ( ) </p>          <br><a title="Önceki sayfa" style="text-decoration:none" href="./ayrmetin.php?idno=23616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o460"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>