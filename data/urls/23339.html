﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 126<br>Hüküm no: 111<br>Orijinal metin no: [70-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Ahmed Ağa’nın eşi Hatice bt. Rıdvan’a olan mehir borcunun yetimlerinin vasîsinden talep edildiği, inkârı üzerine ispat edilerek ödemesinin tembih edilmesi</b><br><br>Havâss-ı aliyye kazâsına tâbi‘ Hasköy mahallâtından Ahmed Çelebi mahallesinde sâkin iken bundan akdem fevt olan Ahmed Ağa b. Süleyman’ın zevce-i metrûkesi ve verâsesi olan Hatice bt. Rıdvan nâm hâtun mahfil-i kazâda müteveffâ-yı mezbûrun sulbî sagīr oğulları Mehmed ve Hasan’ın tesviye-i umûrlarına cânib-i şer‘den mansûb vasiyyesi olan İsmihânî bt. Mehmed nâm hâtun mahzarında takrîr-i da‘vâ edip müteveffâ-yı mezbûr zimmetinde ma‘kūdun aleyh olan mehr-i müeccelinden on beş bin nakd-i râyic fi’l-vakt akçe hakkım olup müteveffâ-yı mezbûr hâl-i sıhhatinde huzûr-ı müslimînde i‘tirâf dahi eylemişdir suâl olunup muhallefâtından alıverilmek matlûbumdur dedikde gıbbe’s-suâl ve akībe’l-inkâr mezbûre Hatice’nin sıdk-ı makāline beyyine taleb olundukda udûl-i müslimînden olup mahalle-i mezbûre sâkinlerinden Pîr Ahmed b. Mehmed ve Kubad b. Mustafa nâm kimesneler li ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-hakīka müteveffâ-yı mezbûr Ahmed Bey hâl-i sıhhatinde zevcem mezbûre Hatice’nin ma‘kūdun aleyh mehr-i müeccelinden zimmetinde on beş bin akçe hak vardır deyû bizim huzûrumuzda ikrâr ve i‘tirâf eyledi biz bu husûsa şâhidleriz şehâdet dahi ederiz deyû her biri edâ-i şehâdet-i şer‘iyye ettiklerinde, ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a oldukdan sonra mezbûre Hatice meblağ-ı mezbûru zevc-i müteveffâ-yı mezbûrdan hâl-i sıhhatinde küllen ve ba‘zan ahz u kabz ve hibe eylemeyip ve vücûh-ı şer‘iyyeden [71] bir vechile zimmetini ibrâ eylemediğine yemîn teklîf olundukda ol dahi ale’l-vechi’l-mes’ûl half billâhi’l-azîm edicek meblağ-ı mezbûru muhallefât-ı mezkûreden mezbûre Hatice’ye edâya vasiyye-i mezbûre[ye] tenbîh birle mâ hüve’l-vâki‘ bi’t-taleb ketb olundu. Tahrîren fî evâhiri Zilhicceti’ş-şerîfe li sene hamsîn ve erba‘în ve elf.<br><br><br>Şuhûdü’l-hâl: Ahmed Efendi b. Abdi el-İmâm, Mustafa Halîfe b. Surûrî el-İmâm, Mehmed Çelebi b. Mustafa el-İmâm, Mehmed Halîfe b. İbrahim el-Müezzin, Mahmud Çelebi b. Mehmed es-Serrâc, Mustafa Çelebi b. Halil es-Serrâc, Ali Beşe b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23338"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23340"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>