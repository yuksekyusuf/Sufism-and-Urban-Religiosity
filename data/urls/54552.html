﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 898<br>Hüküm no: 1527<br>Orijinal metin no: [128a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Hamza’nın haksız yere Viranşehir voyvodası tarafından parasının alınmasına sebep olduğu iddiasıyla Ahmed b. Mehmed aleyhine açtığı davada iddiasını ispat edemediği</b><br><br>Ma‘rûz<br><br>Vilâyet-i Anadolu’da Zağferanborlu kazâsı ahâlisinden olup hâlâ mahmiye-i İslâmbol’da Cebehâne Ocağı’nın yirmi beşinci bölüğü neferâtının kışlasında misâfiren sâkin Mustafa b. Hamza medîne-i Üsküdar’da mahfil-i Bâb’da meclis-i şer‘-i hatîrde Ahmed b. Mehmed muvâcehesinde ben mezbûr Ahmed ile mârrü’z-zikr Zağferanborlu kazâsında sâkinler iken târih-i i‘lâmdan iki ay mukaddem zaleme ve ehl-i örf tâifesinden Viranşehir Voyvodası Çalıkoğlu nâm kimesneye bi-gayrı hakkın babasından yirmi sekiz guruş alacak hakkım vardır deyü gamz edip ol dahi beni habsedip babam mezbûrun deyni olan meblağ-ı merkūm yirmi sekiz guruşu mezbûr Ahmed’e rızâm ile edâ eylediğimden mâ‘adâ zulmen yirmi guruşumu dahi aldırmağa sebeb ve ol-vechile tağrîm etmekle meblağ-ı merkūm yirmi guruş mezbûr Ahmed’den tazmîn olunmak matlûbumdur deyü ba‘de’d-da‘vâ ve’l-istintâk ve’l-inkâr müdde‘î-i mezbûr ber-vech-i muharrer müdde‘âsını beyândan izhâr-ı acz edip talebiyle mezbûr Ahmed gıbbe’t-tahlîfi’ş-şer‘î mûcibiyle müdde‘î-i mezbûr Mustafa da‘vâ-yı mezkûresiyle mezbûr Ahmed’e bilâ-beyyine mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 16 min-Ra sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b898"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o971"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>