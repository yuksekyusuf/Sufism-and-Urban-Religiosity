﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 653<br>Hüküm no: 1046<br>Orijinal metin no: [85b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serkiz v. Artin’in Mekkari Mardıros’dan alacaklı olduğu iddiasını ispatlayamadığı</b><br><br>Ma‘rûz;<br><br>Mahmiye-i İslâmbol’da Odunkapısı kurbünde mütemekkin Serkiz v. Artin nâm zimmî medîne-i mezbûrede mahfil-i bâbda meclis-i şer‘-i hatîrde mekkârî tâifesinden Mardıros v. Sertat muvâcehesinde târih-i i‘lâmdan beş sene mukaddem merkūm Mardıros zimmî vilâyet-i Anadolu’da medîne-i Kayseriye’den Üsküdar’a gelince râkibe olmak içün bir re’s bârgirini yirmi beş guruş ücret kavliyle anam gāibetü ani’l-beled Maryem Nasrâniye’ye îcâr ve ber-vech-i muharrer medîne-i mezbûreye geldikde alacak hakkı olan merkūm yirmi beş guruşun on guruşunu Kigork nâm zimmî yediyle kendiye edâ ve on beş guruşunu emriyle dâyini olan Arpacı es-Seyyid Bekir nâm kimesneye edâ etmiş iken merkūm Mardıros zimmî tekrar biz [bir] dahi deyn-i meblağ-ı merkūm yirmi beş guruşu medîne-i Kayseriye’de sâkine benim kız karındaşım Eva nâm Nasrâniye’den dahi ahz etmekle tekrar me’hûzu olan meblağ-ı merkūm yirmi beş guruşu istirdâd ederim deyü eylediği da‘vâsından anasından teberru‘an ol-mikdâr eylediği deynini mücerred oğlu olmamla merkūm Mardıros zimmîden taleb ederim deyü eylediği da‘vâsını tashîhe kādire olmamağla bi’l-iltimâs huzûr-ı âlîlerine i‘lâm olundu.<br><br>Fî 27 min-R sene 1206?</p>          <br><a title="Önceki sayfa" style="text-decoration:none" href="./ayrmetin.php?idno=54070"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54072"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b653"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1013"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>