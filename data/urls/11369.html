﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 97<br>Hüküm no: 38<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Abdullah’ın Haremeyn Evkafı’na ait evi kiraladığı</b><br><br>Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân Hasan Bey b. Mehmed nâm bevvâb-ı sultânî meclis-i şer‘-i şerîfde işbu hâmilü’l-kitâb Mehemed Beşe b. Abdullah nâm râcil mahzarında ikrâr ve takrîr-i kelâm edip vakf-ı mezbûreden olup mahrûse-i İstanbul’da Timurhan mahallesinde vâki‘ hudûdunun bir tarafı evkāf-ı mezbûreye ve bir tarafı Lütfişâh Hatun bt. ( ) mülküne ve bir tarafı Mahmud Çavuş b. Abdullah mülküne ve bir tarafı tarîk-i âmma müntehî olup iki bâb tahtânî evleri ve bir kilârı ve müşterek su kuyusunu ve muhavvatayı müştemil olan menzili târîh-i kitâb şehr-i gurresinden üç sene tamâmına varınca yevmî iki akçe icâre-i müeccele ve altı bin akçe icâre-i mu‘acele ile mezbûr Mehmed Bâşe’ye tevliyetim hasebi ile îcâr edip ol dahi vech-i mezkûr üzere istîcâr ve kabûl eyledikden sonra icâre-i mu‘accelesi olan meblağ-ı merkūm altı bin nakd râyic fi’l-vakt akçeyi mezbûr Mehmed Beşe yedinden vakıf içi alıp kabz eyledim dedikde mütevellî-i mezbûrun ber-vech-i meşrûh [üzere] cârî olan ikrârını müste’cir-i mezbûr Mehmed Beşe dahi vicâhen tasdîk ve şifâhen tahkīk edip ve menzil-i mezbûrun meremmât-ı cüz’iyyesini kendi mâlından meremmetin ta‘ahhüd eyledikde mâ-hüve’l-vâkı‘ alâ-vukū‘ihî bi’t-taleb ketb olundu.<br><br>Tahrîren fî-evâili Saferi’l-hayr min-şühûri sene ışrîn ve elf.<br><br>Şühûdü’l-hâl: Ali b. Halil el-Mi‘mâr, Mustafa b. Çelebi, Mustafa Bey b. Abdullah el-Kâtib, Ahmed Çavuş b. ( ) ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11368"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11370"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o817"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>