﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 177<br>Hüküm no: 162<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Macar asıllı cariye Muammere’nin vefat eden sahibi Kara Mehmed Beşe tarafından vasiyetle azat edildiğini ispat etmesi</b><br><br>İşbu açık kaşlı sarı elâ gözlü Macariyyetü’l-asl tahmînen sinni on seneye bâliğa olup nefsinden ta‘bîre kādire olan sâhibetü hâze’l-kitâb Muammere bt. Abdullah meclis-i şer‘-i hatîrde bundan akdem mahmiye-i İstanbul’da Mustafa Bey mahallesi sükkânından olup Girid cezîresinde vefât eden Kara Mehmed Beşe’nin zevce-i metrûkesi ve vârisesi olup merkūme Muammere müteveffât-ı mezbûrun câriye-i memlûkesi olmak üzere vâzı‘atü’l-yed olan Saliha bt. Abdullah nâm hatunun hâlâ zevci ve zikri âtî husûsda murâfa‘a-i şer‘a ve redd-i cevâba vekîli olduğu yine mahalle-i mezbûre sükkânından Beşir Beşe b. Abdullah ve Mustafa Halîfe b. Mehmed nâm kimesneler şehâdetleri ile sâbit olan İmam Mehmed Efendi b. Hasan mahzarında üzerine da‘vâ ve takrîr-i kelâm edip ben müteveffâ-yı mezbûr Kara Mehmed Beşe’nin câriye-i memlûkesi olmak ile târîh-i kitâbdan dört sene mukaddem beni tedbîr-i mutlak ile müdebbere etmiş idi, hâlâ mezbûr Kara Mehmed Beşe vefât edip sülüs malı benim kıymetime kâfî ve vâfî olup ben sâir harâir-i asliyât gibi hürre olmuş iken zevce-i metrûkesi müeccele-i mezbûre bana zevci mezbûrun terekesinden olup rık olmak üzere nâ-hak vaz‘-ı yed etmişdir, vekîl-i mezbûrdan suâl olunup yedi üzerimden kasr ve sebîlim tahliye olunmak matlûbumdur dedikde gıbbe’s-suâl ve akībe’l-inkâr ve ba‘de talebi’l-beyyine udûl-ı Müslimînden dergâh-ı âlî yeniçerilerinden Otuzuncu Bölüğe mahsûs oda ahâlîsinden Mehmed Beşe b. Ali mahalle-i mezbûre sükkânından Ahmed Ağa b. Zülfikar nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka, târîh-i kitâbdan dört sene mukaddem mezbûr Kara Mehmed bizim huzûrumuzda evsâf-ı mezkûre ile mevsûf olan câriye-i memlûkesi işbu Muammer’i tedbîr-i mutlak ile müdebbere edip ve merkūmenin kıymetine tereke-i müteveffâ-yı mezbûrun sülüsü dahi vâfî ve kâfî olmağla hâlâ mezbûre Muammer sâir harâir-i asliyât gibi hürre olmuşdur, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Recebi’l-müfred li-sene ihdâ ve semânîn ve elf.<br><br>Şuhûdü’l-hâl: Ahmed Ağa b. Zülfikar, Mehmed Beşe b. Ali, Musa Beşe b. İshak, Şükrullah b. Mustafa, Ahmed Çelebi b. Ali, Mustafa Çelebi el-kazzâz</p>          <br><a title="Önceki sayfa" style="text-decoration:none" href="./ayrmetin.php?idno=2479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>