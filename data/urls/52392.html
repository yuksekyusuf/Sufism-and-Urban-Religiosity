﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 97<br>Hüküm no: 82<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Margarid’in terekesinin varisleri arasında taksim olunduğu</b><br><br>Husûs-ı âti’l-beyânın mahallinde ketb ü tahrîri için bi’l-iltimâs taraf-ı şer‘den me’zûnen irsâl olunan Mevlânâ Ahmed Efendi b. el-merhûm Hüseyin Efendi medîne-i Üsküdar’a muzâfe Adalar nâhiyesine tâbi‘ Tuzla karyesine varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf <<enverde>> ettikde karye-i mezbûre sâkinlerinden iken bundan akdem hâlik olan Margarid v. Todori v. Mihal nâm zimmînin verâseti zevce-i metrûkesi Vangela bt. Kosta nâm Nasrâniye ve sulbiye kebîre kızı Tarandafile ve sulbiye sagīre kızları Zoli ve Siryako ve İrine ve Asmine? ve li-ebeveyn er karındaşı Polidi zimmîye isâbeti tahakkukundan sonra merkūm Polidi zimmî meclis-i ma‘kūd-ı mezkûrda işbu râfi‘atü’l-vesîka zevce-i mezbûre Vangele ve kızı Tarandafil taraflarından tasdîka vekîlleri olduğu Papa Aci Linonos v. Dimitri ve Liptal v. Nikola şehâdetleriyle şer‘an sâbit olan Yorgaki v. Yama[n]di nâm zimmî muvâcehesinde ikrâr ve takrîr-i kelâm edip karındaşım hâlike-i merkūme Margarid’in terekesi ma‘rifet-i şer‘le ahâlî-i karye huzûrlarında tahrîr ve defter olundukda ber-mûceb-i defter-i kassâm benim hisse-i irsiyeme isâbet eden on dokuz bin altmış üç akçe hisse-i irsiyemi bi’t-tamâm ve’l-kemâl alıp kabz eyledim ba‘de’l-yevm karındaşım mezbûr Margarid’in gerek dâhil-i defter ve gerek hâric ez defter kalîl ü kesîr terekesine müte‘allıka vechen mine’l-vücûh ve sebeben mine’l-esbâb kat‘â da‘vâ ve husûmetim kalmayıp zevce-i mezbûre Vangela ve kızları mezbûrat Tarandafile ve zevcesi [Zoli] ve Siryako ve İrine ve Asmine’den her birinin zimmetlerini ibrâ-i âmm-ı katı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Osman ve Mehmed ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fî 5 [Za] sene 1150<br><br>Şuhûdü’l-hâl: İmâm Mustafa Efendi b. el-Hâc Ahmed, es-Seyyid Hüseyin Çelebi b. Ali, İsmail Beşe b. Halil, Mehmed Beşe b. Hasan, Abdullah Beşe b. Hüseyin.<br><br>Yanaki v. Yamandi, Yamandi v. Sava, yine Dimitraki v. Aci ( ).</p>          <br><a title="Önceki sayfa" style="text-decoration:none" href="./ayrmetin.php?idno=52391"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52393"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>