﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 440<br>Hüküm no: 674<br>Orijinal metin no: [79b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Papa Dimitri’nin mîrâsçılarının Papa Toroni’deki alacakları hususunda davanın sulh</b><br><br>Mahrûse-i Edirne mahallâtından Eskikafes mahallesi sâkinlerinden olup bundan akdem mürd olan Papa Dimitri’nin sulbiye kızı Seltan’ın, kıbel-i şer‘den mansûbe vasiyyesi ve vâlidesi olan Zafire bt. Dimitri nâm nasrâniye meclis-i şer‘-i kavîmde, hâmil-i hâze’l-kitâb Papa Toroni v. Papa Yaraki nâm râhib muvâcehesinde asâleten ve vesâyeten ikrâr ve takrîr-i kelâm edip, bundan akdem zevcim ve mûrisim olan merkūm Papa Dimitri hâl-i sıhhatinde iken merkūm Papa Toroni ile mâbeynlerinde nice ahz ü i‘tâ ve mu‘âmelât-ı şettâ olmakla ve merkūmun zimmetinde üç bin akçe hakkımız kalmışdır deyû taleb ve da‘vâ ettiğimizde, mezbûr Papa Toroni münkir olup, ityân-ı beyyineden âciz olup mezbûrun yemîn etmesi mukarrer olmağın, bu takdîrce sulh beynimizde enfa‘ olmakla muslihûn tavassutu ile an ibrâz bin beş yüz nakd-i râyic fi’l-vakt akçe vermek üzre mâbeynimizi ıslâh ettiklerinde, ben dahi asâleten ve vesâyeten sulh-ı mezbûru kabûl ve bedel-i sulh olan meblağ-ı mezbûru merkūm Papa Toroni yedinden bi’t-tamâm ahz u kabz edip, husûs-ı mezbûre müte‘allik âmme-i da‘âvâdan mezbûr Papa Toroni zimmetini ibrâ-i âmm-ı hâtimü’n-nizâ‘ ile ibrâ etdim. Ba‘de’l-yevm vesâ[yeten] ve vekâleten husûs-ı mezbûre müte‘allik da‘vâ sâdıre olursa lede’l-hükkâm ve zevi’l-ihtirâm mesmû‘a olmaya dedikde, mukırra-i merkūm Zafire’yi vech-i mezbûr üzre sâdır olan ikrârında el-mukarru lehü’l-mezbûr Papa Toroni vicâhen tasdîk ve şifâhen tahkīk edicek, mâ hüve’l-vâki‘ bi’t-taleb ketb olundu. Tahrîren fî evâili şehri Ramazâni’l-mübârek li sene seb‘a ve ışrîn ve elf.<br><br><br>Şuhûdü’l-hâl: Hüseyin b. Hamza, Malkoç [b.] Abdullah, İbrahim [b.] Receb, Murad [b.] Mehmed, Bekir [b.] Osman, Mahmud [b.] Bâli ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24778"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24780"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>