﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 177<br>Hüküm no: 162<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mâhımünir bt. Abdullah’ın Cerrahzâde lâkabıyla tanınan Mehmed Ağa b. Mustafa ile evlendiği</b><br><br>Mahrûse-i Kostantiniyye mahallâtından Kürkçübaşı mahallesinde sâkine olan fahrü’l-muhadderât Mâhımünir bt. Abdullah nâm hatun tarafından husûs-ı âti’z-zikre vekîl olup vekâleti mahalle-i merkūme ahâlîsinden Ahmed Bey b. Mustafa ve Seyfeddin Çelebi b. Osman ve Kasımpaşa sükkânından Mustafa Çelebi b. Hüseyin şehâdetleriyle şer‘an vekâleti sâbite olan Ramazan Çavuş b. Mustafa mahfil-i şer‘-i hatîrde işbu bâ‘isü’l-kitâb umdetü’l-emâsil ve’l-akrân Cerrahzâde demekle ma‘rûf Mehmed Ağa b. Mustafa muvâcehesinde ikrâr ve takrîr-i kelâm edip mezbûre Mâhımünir Hatun nefsini müşârun-ileyh Mehmed Ağa’ya tezviç içün beni vekîl etmeğin ben dahi vekâletim hasebiyle mezbûre Mâhımüniri mahzar-ı şuhûdda müşârun-ileyh Mehmed Ağa’ya iki bin akçe mehr-i müeccel üzerine tezviç edip akd-i nikâh eyledim ol dahi tezevvüç ve kabûl eyledi dedikde vekîl-i mezbûru kelimât-ı meşrûhasında müşârun-ileyh Mehmed Ağa bi’l-müvâcehe tasdîk ve bi’l-müşâfehe tahkīk edicek ve nehc-i muharrer üzere tezevvüç ve kabûl eylediğini tahkīk eyledikde mâ vaka‘a gıbbe’t-talep ketb olundu.<br><br>Hurrire fi’l-yevmi’l-âşir min-şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Mehmed b. Mustafa, İbrahim b. Ali, İbrahim Çavuş b. ( ), Hasan Bey b. Abdullah min-çavuşân-ı sipâh ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39453"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39455"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>