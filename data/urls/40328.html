﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 123<br>Hüküm no: 49<br>Orijinal metin no: [9a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani bt. Mustafa’ya, Solak Ali Bey b. Mustafa’ya sattığı cariyenin ayıplı çıkması üzerine aldığı parayı ödemesi için iki ay süre verildiği</b><br><br>Husûs-ı âti’l-beyânın mahallinde tahrîri iltimâs olunmağın cânib-i şer‘-i mutahhardan Mevlânâ Salih Efendi b. Salih irsâl olunup ol dahi mahmiye-i İstanbul’da Âhi Çelebi mahallesinde Solak Ali Bey b. Mustafa’nın menziline varıp zeyl-i kitâbda isimleri mastûr Müslimîn huzûrunda akd-i meclis-i şer‘-i şerîf etdikde mahmiye-i mezkûrede Tercümân Yunus mahallesi ahâlîsinden Rıdvan Ağazâde Mustafa Ağa zevcesi Ümmühani bt. Mustafa nâm hâtun meclis-i ma‘kūd-i mezkûrda mezkûr Solak Ali Bey mahzarında bi-tav‘ihâ ikrâr ve takrîr-i kelâm edip bundan akdem mezbûr Ali Bey’e silk-i mülkümde muntazam işbu orta boylu açık kaşlı göğ elâ gözlü Rusiyyetü’l-asl Cenane bt. Abdullah nâm memlûke câriyemi cemî‘ uyûbdan sâlime olmak üzere doksan beş riyâlî guruşa bey‘ ve teslîm edip ol dahi minvâl-i muharrer üzere iştirâ ve tesellüm eyledikden sonra mezkûr Ali Bey câriye-i mezkûrenin sar‘a ta‘bîr olunur ayb-ı kadîmine muttali‘ olup üzerime red murâd eyledikde hâlâ bey‘-i mezkûr rızâlarımız ile fesh [ve] ikāle olunup câriye-i mezkûreyi yedinden ahz u kabz edip semeni olan meblağ-ı mezkûr doksan beş guruşu kendi masârıfima sarfla istihlâk etmekle hâlâ edâya kudretim olmamağın mezkûr Ali Bey semen-i mezkûru târih-i kitâbdan altmış gün tamâmına değin te’cîl edip meblağ-ı mezkûr doksan beş guruş târih-i kitâbdan altmış gün tamâmına değin müeccel-i mezkûr Ali Bey’e zimmetimde lâzimü’l-edâ deynimdir dedikde gıbbe’t-tasdîkı’ş-şer‘î mevlânâ-yı mezkûr vâki‘-i hâli mahallinde tahrîr edip ba‘dehû meclis-i şer‘a gelip vukū‘u üzere inhâ ve takrîr etmeğin mâ-vaka‘a bi’t-taleb ketb olundu.<br><br>Tahrîren fi’l-yevmi’l-hâmis aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Abdullah Çavuş b. Mustafa, Salih b. Abdullah, el-Hâc Ahmed b. Hâcı Hüseyin, Halil b. Ali, Kadri Subaşı b. Mehmed ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=40327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o904"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>