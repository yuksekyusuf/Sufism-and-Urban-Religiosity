﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 597<br>Hüküm no: 965<br>Orijinal metin no: [110a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pazarbaşı Mustafa’nın görevine yapılan müdâhalelerin men edilmesi</b><br><br>Maʻrûz;<br><br>Çarşamba günü dîvân-ı âlîlerinde maʻkūd meclis-i şerʻ-i şerîf-i enverde bâʻisü’l-iʻlâm Mustafa İstanbul Pazarbaşısı el-Hâc Mehmed nâm kimesne ile terâfuʻlarında medîne-i Ebâ Eyüb el-Ensârî sûkunda olan bakkal esnâfının bâ-berât-ı âlîşân pazarbaşılığı üzerimde olup lâkin merkūm el-Hâc Mehmed ile medîne-i mezbûrede hamam karşısında bakkal ve hâzır bi’l-meclis Ali nâm kimesne umûrumu bana rüʼyet etdirmeyip bi-gayr-ı vechin müdâhale ederler menʻ olunmaları matlûbumdur dedikde mezbûr Ali’nin husûs-ı mezbûra münâsebeti olmamağla taʻarruzu olduğu takdîrce baʻde’l-yevm taʻarruz etmemek üzere tenbîh olunup İstanbul Pazarbaşısı el-Hâc Mehmed dahi baʻde’l-yevm Eyüb’de olan bakkal umûruna dahl ü taʻarruz etmemek üzere taʻahhüd eylediği baʻde’t-tescîl mübâşirleri Hasan Çavuş kulları iltimâsıyla huzûr-ı âlîlerine iʻlâm olundu. Fermân men-lehü’l-emrindir.<br><br>Fi’l-yevmi’s-sâbiʻ ve’l-ışrîn min-şehri Cemâziyelevvel li-sene isneyn ve sittin ve miʼe ve elf. 1162</p>          <br><a title="Önceki sayfa" style="text-decoration:none" href="./ayrmetin.php?idno=17917"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17919"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b597"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>