﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 347<br>Hüküm no: 327<br>Orijinal metin no: [81b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un boşandığı eşi Takyeci Mustafa aleyhindeki mehir ve nafaka davasında anlaşma sağlanması</b><br><br>Mahmiye-i İstanbul’da Hoca Hayreddin mahâllesi sâkinelerinden olup zâtı ma‘rifet-i şer‘iyye ile ârifân Takyeci Mustafa Çelebi b. Süleyman ve Mehmed Çelebi b. Abdullah nâm kimesne ta‘rîfleriyle mu‘arrefe olan Âişe bt. İbrahim nâm hatun mahmiye-i mezbûrede meclis-i şer‘de zevc-i mutallıkı işbu râfi‘ü’l-vesîka Takye[ci] Mustafa b. Abdülkadir nâm kimesne mahzarında bi-tav‘ihâ ikrâr ve takrîr-i kelâm edip mezbûr Mustafa zevcim olup bundan akdem beni bâyinen tatlîk etmekle zimmetinde mütekarrir ve ma‘kūdün-aleyh olan bin akçe mehr-i müeccelim ile nafaka-i iddet-i ma‘lûmem <<üzerlerine>> ve meûnet-i süknâm için bi’t-terâzî ta‘yîn olunan üç yüz akçe ki cem‘an bin üç yüz akçe hakkım zimmetinde kalmağın meblağ-ı mezbûru zevcim mezbûr Mustafa’dan bundan akdem taleb ve da‘vâ eylediğimde bana teslîmden imtinâ‘ edip beynimizde nizâ‘-ı küllî vâki‘ olmuş idi, El-hâletü hâzihi beynimize muslihûn tavassut edip da‘vâ-i mezkûremden beni mezbûr Mustafa ile altı yüz elli akçe üzerine sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûru mezbûr Mustafa bana def‘ ü teslîm, ben dahi yedinden tamâmen ahz u kabz eyledim. Ba‘de’l-yevm hukūk-ı zevciyete müte‘allıka da‘vâdan her birimiz âharın zimmetini ibrâ-i âm ile ibrâ ve iskāt eyledik, dedikde gıbbe’t-ta‘dîli’ş-şer‘î mâ-vaka‘a bi’t-taleb ketb olundu.<br><br>Fî-gurreti Cumâdelûlâ sene 1116.<br><br>Şuhûdü’l-hâl: Takyeci Mustafa Çelebi b. Süleyman, Mehmed Çelebi b. Abdullah, Mustafa b. Abdullah, Mahmud Beşe b. Hasan, Mehmed Çelebi b. Rasul, Çukadâr Ali Beşe, Sarrâc Mehmed Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41856"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41858"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b347"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>