﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 156<br>Hüküm no: 159<br>Orijinal metin no: [30b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Giresun kazasındaki Hacı Hüseyin Camii Vakfı mütevellisi Seyyid Osman’ın vefatıyla tevliyetin oğulları Seyyid Mehmed ve Seyyid Osman’a tevcihi</b><br><br>Sâdır olan fermân-ı âlîlerine imtisâlen işbu arz [ve] derkenâra nazar olundukda Anadolu’da medîne-i Giresun kazâsında vâki‘ Hacı Hüseyin nâm sahibü’l-hayrın binâ eylediği câmi‘-i şerîf vakfının evlâdiyet ve meşrûtiyet üzere yevmî iki akçe vazîfe ile mütevellîsi olan es-Seyyid Osman fevt olup tevliyet-i mezkûre vazîfe-i mersûmesiyle sulbî oğulları derûn-ı arzda isimleri mezkûr es-Seyyid Mehmed ve es-Seyyid Osman’a ber-vech-i iştirâk tevcîhi iktizâ eder iken merkūm es-Seyyid Mehmed karındaşı mezbûr es-Seyyid Osman’ı ketm ve ihfâ ederek bir-takrîb kazâ-i mezbûr nâib-i esbak es-Seyyid İbrahim Efendi’den aldığı bir kıt‘a arz mûcebince müstakillen kendüye tevcîh ve üzerine berat ettirmiş ise de bu def‘a kazâ-i mezbûr nâibi es-Seyyid Feyzullah Efendi dâ‘îlerinin işbu mühr-i mutâbık arzında tevliyet-i mezkûrenin nısf hissesi merkūm es-Seyyid Mehmed’in ref‘inden pederi müteveffâ-yı mezbûr es-Seyyid Osman’ın mahlûlünden merkūm es-Seyyid Osman’a tevcîh olunmasını inhâ etmeğin fi’l-hakīka tevliyet-i mezkûre müteveffâ-yı merkūm es-Seyyid Osman’ın mahlûlünden sulbî kebîr oğlu es-Seyyid Mehmed’e tevcîh olunup üzerinde olduğu derkenârdan müstebân ve merkūm Seyyid Osman merkūm es-Seyyid Mehmed’in karındaşı ve müteveffâ-yı merkūmun sulbî oğlu olduğunu kazâ-i mezbûr ahâlîsinden Der-aliyye’de müsâfiren sâkinler Ali b. Selim ve Seyyid Mehmed b. Abdullah nâm kimesneler dahi haber vermeleriyle tevliyet-i mezkûrenin nısf hissesi vazîfe-i mersûmesiyle merkūm es-Seyyid Mehmed’in ref‘inden pederi müteveffâ-yı mezbûrun mahlûlünden ber-mûceb-i şart-ı vâkıf merkūm es-Seyyid Osman üzerine tevcîh ve yedine berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm.<br><br>Sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=875"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=877"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o179"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>