﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 174<br>Hüküm no: 127<br>Orijinal metin no: [57-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Mustafa’nın, Mustafa Şükrü Ağa’nın vârislerinden satın aldığı Kürkçükapısı’ndaki kasap gediğini Mustafa Şükrü’nün hanımına sattığı</b><br><br>Kasab<br><br>[Ma‘rûz]<br><br>Hüdavengidâr-ı esbak cennet-mekân firdevs-âşiyân merhûm ve mağfûrun-leh Sultan Abdülhamid Hân-ı Gāzi -tâbe serâhû- hazretlerinin evkāf-ı şerîfeleri müstegallâtından olup Yedikule hâricinde vâki‘ gayrı ez selhhâne-i mîrî on aded ganem selhhânelerinden üçüncü selhhâneye merbût kasab dükkânlarından mahrûse-i Galata hısnı ebvâbından Kürkçükapısı hâricinde kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin mutasarrıfı es-Seyyid Mustafa Şükrü Ağa bundan akdem fevt olup gedik-i mezkûr sulbiye kebîre kızı Şerife Habibe Hanım ve sulbî sagīr oğlu es-Seyyid Ali Rıza’ya ba‘de’l-intikāl bint-i mezbûre Şerife Habibe Hanım asâleten ve sagīr-i mezbûr es-Seyyid Ali Rıza’nın vâlidesi ve bâ-hüccet-i şer‘iye vasîyy-i mansûbesi zâtı mu‘arrefe Esma Hanım bt. Abdullah vesâyeten meclis-i şer‘-i münîrde Kasab Mustafa Ağa b. Yusuf muvâcehesinde Kasablar Kethudâsı el-Hâc İbrahim Ağa ve sâir mazbûtü’l-esâmî ustalar hâzır oldukları hâlde bi’l-asâle ve bi’l-vesâye takrîr-i kelâm [edip] mezbûre Şerife Habibe Hanım ben gedik-i mezkûrdan ber-minvâl-i muharrer intikālen mutasarrıfe olduğum nısf hisse-i şâyi‘amı ve vasîyy-i mezbûre Esma Hanım vasîsi o<<lduğu>>lduğum oğlum sagīr-i mezbûr es-Seyyid Ali Rıza’nın babasından intikālen mutasarrıfe olduğum nısf hisse-i şâyi‘asını kıbel-i şer‘den yedime i‘tâ olunan bir kıt‘a izin hücceti mantûkunca âhara ferâğa me’zûne olduğuma binâen ben dahi nısf hisseyi bi’l-vesâye hüsn-i rızâ ve tayyib-i ihtiyârımız ve ferâğ-ı mu‘teber-i kat‘î ile bedel-i misli olan bedel-i ma‘lûm ve makbûz mukābelesinde merkūm Mustafa Ağa’ya bâ-re’y-i mütevellî ferâğ ve tefvîz eylediğimizde ol dahi ber-vech-i muharrer tefevvüz ve kabûl ve hisse-i tevzî‘ini tamamen almağa ta‘ahhüd edip ba‘de’l-yevm gedik-i mezkûrda mezbûre Şerife Habibe Hanım benim ve mezbûre Esma Hanım vasîsi olduğum oğlum sagīr-i mezbûrun aslâ ve kat‘a alâka ve medhallerimiz kalmayıp dâhil-i havza-i tasarrufu olmuşdur deyü ba‘de’l-ikrâr ve’t-tasdîk merkūm Mustafa Ağa meclis-i şer‘-i münîrde mezbûre Esma Hanım mahzarında takrîr-i kelâm edip ben ânifen ber-vech-i muharrer mutasarrıf olduğum gedik-i mezkûru hüsn-i rızâ ve tayyib-i hâtırım ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde bâ-re’y-i mütevellî mezbûre Esma Hanım’a ferâğ ve tefvîz eylediğimde ol dahi ber-vech-i muharrer tefevvüz ve kabûl ve hisse-i tevzî‘ini tamamen almağa ta‘ahhüd etmekle fîmâ-ba‘d gedik-i mezkûrda benim aslâ ve kat‘a alâka ve medhalim kalmayıp mezbûrenin dâhil-i havza-i tasarrufu olmuşdur deyü ba‘de’l-ikrâr ve’t-tasdîk gedik-i mezkûr evvelen müteveffâ-yı mezbûr es-Seyyid Mustafa Şükrü Ağa’nın intikālinden evlâdları mezbûrân Şerife Habibe Hanım ve es-Seyyid Ali Rıza’ya ba‘de’l-intikāl bint-i mezbûrenin hissesini asâleten ve sagīr-i mezbûrun hissesini vâlidesinin bi’l-vesâye ferâğ ve kasr-ı yedlerinden merkūm Mustafa Ağa üzerine defter-i vakf-ı şerîfe ba‘de’l-kayd mezbûr Mustafa Ağa’nın dahi ferâğ ve kasr-ı yedinden mezbûre Esma Hanım üzerine defter-i vakfa kayd birle mevcûd olan iki kıt‘a temessükleri hâmişlerine şerh ve temhîr ve yedine i‘tâ olunmak esnâf-ı mezkûrenin şurût ve nizâmlarından idiği İstanbul Mahkemesi’nden huzûr-ı âlîlerine i‘lâm olundu. El-emrü li-men-lehü’l-emr.<br><br>Fi’l-yevmi’l-hâmis min-Zilka‘deti’ş-şerîfe li-sene seb‘a ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=34779"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34781"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>