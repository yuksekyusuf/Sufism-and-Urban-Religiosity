﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 584<br>Hüküm no: 528<br>Orijinal metin no: [171a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Suyolcusu el-Hâc Mehmed b. Hızır’ın vakfiyesi</b><br><br>Vakıfnâme-i el-Hâc Mehmed b. Hızır eş-şehîr bi-Sulyolcusu<br><br>Mâ-hurrire fî hâze’l-kitâbi’ş-şer‘î min-asli’l-vakfi ve’ş-şürûti ale’n-nemati’l-muharreri’l-mebsût sahha küllühû ledeyye ve vaddaha cemî‘uhû beyne yedeyye ve hakemtü bi’s-sıhhati ve’l-lüzûmi fi’l-husûs ve’l-umûm âlimen bi’l-hilâfi’l-cârî beyne’l-eimmeti’l-eşrâf ve ene’l-fakīrü ileyhi ta‘âlâ Hasan b. Mustafa el-müvellâ hilâfeten bi-Kostantıniyyeti’l-mahmiye<br><br>Ahsenü mâ-yüftahü bihî küllü defterin ve menşûrin hamden li’llâhi’l-hamîdi’l-gafûr el-vâkıfü alâ-cemî‘i mâ-fi’l-kenzi ve’z-zuhûr el-muttali‘u alâ-celiyyâti’l-ahvâl ve hafiyyâti’l-umûr sümme’s-salâtü alâ-Muhammedin eşrafü’l-enbiyâi ve’l-mürselîn ammâ ba‘d. İşbu mazmûnunda vakıf ikrârından bahseden sahîh ve şer‘î bir hüccettir. Hâssa suyolcularından el-Hâc Mustafa b. Hızır kıbelinden âti’z-zikr vakıf ikrârına ve sonra rücû‘ da‘vâsına vekâleti Yahya b. Abdurrahman ve Receb b. Süleyman’ın şehâdeti ile sâbit olan el-Hâc Ali b. Davud meclis-i şer‘-i şerîf ve mahfil-i dîn-i münîfe hâzır olup tescîl maksadıyla mütevellî nasbedilen el-Hâc Mustafa b. Süleyman mahzarında bi’l-vekâle şöyle ikrâr ve i‘tirâf eyledi ki, müvekkil-i mezbûru dünyânın fâni âhiretin bâki olduğunu tedebbür edip âhiret azığı tedârik etmeyi murâd ettiğinde işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahmiye-i Kostantıniyye mahallâtından Molla Gürânî mahallesinde vâki, tahtânî iki bâb hâneyi, muhavvatayı ve kenîfi müştemil, hudûdu bir tarafından Şeyh Mehmed Efendi veresesi mülkü ve tarîk-ı âm ile, iki tarafından fahrü’l-akrân Hızır Subaşı b. Abdülmennan mülkü ile mahdûd bulunan cemî‘ menzilini cümle hudûdu ve kâffe-i hukukuyla niyet-i sâfiye ve taviyyet-i vâfiye üzere habs ve vakfetti. Süknâ, îcâr ve gayrı tasarrufâtı madâm ki hayâtda ola kendisine şart etti. Tebdîl ve tağyîri müddet-i hayâtınca kendi yedinde tuttu. Ba‘de vefâtihî menzil-i mezbûrda süknâyı zevcesi Hadice Hatun bt. Abdullah’a şart etti. Ba‘de vefâtihâ, fahrü’l-akrân Ahmed b. el-Hâc Ca‘fer ve Receb b. Süleyman nâm iki tilmîzine şart etti. Ba‘de vefâtihimâ bunların evlâdına, evlâd-ı evlâdına, ile’l-inkırâz evlâd-ı evlâd-ı evlâdına şart etti. Ta‘mîr ve termîmi sâkin olanlara şart etti. Ba‘de inkırâzi’l-kül, menzil-i mezbûrun icâreye verilip hâsıl olan ücret-i kirânın Medîne-i münevvere fukarâsına irsâlini şart etti. Vâkıf-ı mezbûr sonra menzil-i mezkûru mütevellî nasbettiği kimseye teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf eyledi. Mütevellî-i mezbûr vâki‘ ikrârı vicâhen ve şifâhen tasdîk etti. Emr-i vakf-ı mezbûr vech-i mastûr üzere tamâm olduğunda vâkıf-ı mezkûr İmâm a‘zam Ebu Hanîfe katında vakfın adem-i lüzûmuna mütemessiken vakfiyyetten rücû‘ edip menzilin mülk-i sahîhine ilhâkını talep ve istirdâd eyledi. Mütevellî, imâmeyn-i hümâmeynin re’ylerine tevfîkan redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm. Ve ecrü’l-vâkıf ale’l-hayyi’l-cevâdi’l-kerîm.<br><br>Fi’l-yevmi’s-sâbi‘ min-şehri Receb min-şühûri sene ihdâ ve ışrîn ve elf.<br><br>Şühûdü’l-hâl: Hamza Efendi b. Yusuf el-imâm bi-Molla Gürânî, Mehmed Halîfe b. Yusuf el-imâm, Mustafa b. İbrahim el-müezzin, Salih b. Hızır el-müezzin, Mustafa b. Ahmed el-kayyım, Ahmed b. Abdullah, Hasan Bey b. Abdullah, Mahmud b. Abdullah er-râcil, Yahya b. Abdürrahman, Ramazan b. Hasan, Mehmed b. Yahya, Mehmed b. Abdülkerîm, Ahmed b. el-Hâc Mehmed, el-Hâc Mustafa b. Süleyman, Ebûbekir b. Osman, Du‘âcı Hamza el-muhzır, el-Hâc Ali b. Abdullah kethüdâ-yı muhzırîn ve gayrühüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=11858"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11860"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b584"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>