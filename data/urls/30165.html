﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 266<br>Hüküm no: 230<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sahak ve Mosis’in Vâlide Fırını’ndaki gedik hisselerini sattıkları</b><br><br>Mahmiye-i İslambol’da Şehremîni kurbünde Vâlide Fırını demekle ma‘rûf bir bâb fırın ve fırın-ı merkūma merbût on horos değirmen derûnunda mevcûd gedik ta‘bîr olunur kırk nefer (re’s) bargir ve sâir âlât-ı lâzıme-i ma‘lûme kırk sehim i‘tibârıyla üç sehim hisse-i şâyi‘asına bâ-i‘lâm mutasarrıf olan Sahak v. Mosis nâm zimmî ve yine mârrü’z-zikr kırk sehimden on iki sehim hisse-i şâyi‘asına mutasarrıf olan Mosis v. Avanis nâm zimmî meclis-i şer‘-i şerîf-i enverde işbu hâmilü’r-rakīm Anton v. Haçador nâm zimmî muvâcehesinde herbiri ikrâr-ı tâm edip akd-i âti’z-zikrin sudûruna değin yedimizde mülk ve hakkımız olmağla merkūm Sahak hâlâ ben mârrü’z-zikr fırın ve değirmen derûnunda yedimizde mevcûd gedik ta‘bîr olunur kırk re’s bargir ve sâir âlât-ı lâzıme-i ma‘lûme kırk sehim i‘tibârıyla üç sehim hisse-i şâyi‘amı tarafeynden îcâb ve kabûlü hâvî bey‘-ı bâtt-ı sahîh-i şer‘î ile üç yüz yetmiş guruşa merkūm Anton’a bey‘ ve temlîk ve teslîm eylediğimde ol dahi iştirâ ve temellük [ve] kabûl edip ve merkūm Mosis hâlâ ben mârrü’z-zikr fırın ve değirmen derûnunda mevcûd gedik ta‘bîr olunur kırk re’s bargir ve sâir âlât-ı lâzıme-i ma‘lûmeden kırk sehim i‘tibârıyla olan on iki sehim hisse-i şâyi‘amdan üç sehim hisse-i şâyi‘amı tarafeynden îcâb ve kabûlü hâvî bey‘-ı bâtt-ı sahîh-i şer‘î ile üç yüz yetmiş guruşa merkūm Anton’a bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm [ve] kabûl eylediğinden sonra meblağ-ı mezbûr üçer yüz yetmiş guruşu herbirimiz merkūm Anton yedinden tamamen ahz u kabz edip semenine ve mebî‘-i mezkûrun tağrîr ve gabnine müte‘allika âmme-i da‘vâdan herbirimiz âharın zimmetini ibrâ eyleyip ve herbirimiz âharın ibrâsını kabûl eyledik fîmâ-ba‘d mârrü’z-zikr kırk sehimden merkūm Sahak benim üç sehim hisse-i şâyi‘amın ve merkūm Mosis benim on iki sehimden üç sehim hisse-i şâyi‘am ki cem‘an altı sehim hisse-i şâyi‘a merkūm Anton’un mülk-i müşterâsı ve hakk-ı sırfı olmuşdur dediklerinde gıbbe’t-tasdîk mâ vaka‘a [bi’t-taleb ketb olundu.]<br><br>Fî 9 Receb sene 1185.<br><br>Şuhûdu’l-hâl: Kanlıfırın Ustası Molla Ahmed, el-Hâc Ebûbekir, Salıcı Molla Osman, Ekmekçi Kethudâsı Ali, Usta Markos, Semail v. Karabet ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=30164"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30166"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>