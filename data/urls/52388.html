﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 94<br>Hüküm no: 78<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Mehmed’e babasından miras kalan cihetleri kendisi başka diyarda iken üzerine alan şahıslarla bedeli karşılığında sulh olduğu</b><br><br>Medîne-i Üsküdar’da Ali Efendi mahallesinde sâkin iken bundan akdem fevt olan Süleyman Efendi b. Mehmed b. Abdülmennan’ın sulbî kebîr oğlu Derviş Mehmed nâm kimesne meclis-i şer‘-i şerîf-i enverde işbu ashâbü’l-kitâb Abdullah Halîfe b. Ali [ve] Molla Hüseyin b. Osman ve Mehmed Efendi b. Mustafa mahzarlarında ikrâr ve takrîr-i kelâm edip babam müteveffâ-yı mezbûr hâl-i hayâtında merhûme ve mağfûrun-lehâ Cedîd Vâlide Sultan İmâreti’nde aş ta‘bîr olunur bir mükemmel ta‘âma mutasarrıf olup ve yine merhûm-ı mezbûr Selami Ali Efendi Câmi‘-i şerîfinde yevmî altı akçe vazîfe ile müezzin ve kayyûm ve iki akçe ile dahi ferrâş ve bevvâb ve yine Karakadı Alaeddin Mescid-i şerîfinde dahi yevmî üç akçe vazîfe ile âbkeş olup ve cihât-ı mezkûreye mutasarrıf iken vefât eyledikde ben diyâr-ı âharda bulunduğum ecilden zikrleri mürûr eden bir mükemmel ta‘âmı mezbûr Mehmed Efendi ve müezzinliği ile kayyûmluğu merkūm Abdullah Halîfe ve bevvâb [ve] ferâşet ile âbkeşliği dahi mezbûr Molla Hüseyin <<adamlarına>> üzerlerine berât ettirmişler idi hâlâ ben bu diyâra gelip cihât-ı mezkûreyi taleb eylediğimde beynimizde münâza‘ât-ı kesîre vukū‘undan sonra mezbûr Mehmed Efendi [22b] ve Molla Hüseyin ve Abdullah Halîfe rızâlarıyla bana elli sekiz guruş verdiklerinde ben dahi meblağ-ı merkūmu yedlerinden bi’t-tamâm ve’l-kemâl ahz u kabz eyledikden sonra cihât-ı mezkûreyi taleb ve da‘vâdan ferâgat ve kasr-ı yed eyledim fî-mâ ba‘d yedlerinde olan berât-ı âlîşân mûcebince her biri keyfe mâ yeşâ ve yahtâr mutasarrıf olsunlar dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 22 min-Şevvâl sene 1150<br><br>Şuhûdü’l-hâl: eş-Şeyh Ali Efendi b. İbrahim, Mehmed Efendi b. el-Hâc Mustafa, eş-Şeyh Abdullah Efendi b. ( ), el-Hâc İsmail Ağa b. Yusuf, Halil Ağa Bostânî b. ( ) İnayetullah, Musa Çelebi b. ( ) Abdi Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=52387"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52389"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o317"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>