﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 133<br>Hüküm no: 157<br>Orijinal metin no: [36a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sakallıoğlu İstorinos’un yarım hisse evini Panayot zimmiye sattığı</b><br><br>Medîne-i Üsküdar’a muzâfe Adalar nâhiyesine tâbi‘ Ada-i kebîr karyesinde mutavattın Sakallıoğlu İstorinos v. Yani zimmî tarafından ber-vech-i âti’l-beyanda vekîl olduğu Kayaoğlu Kostandi v. Yorgaki ve Malamata v. Yamandi zimmîler şehâdetleriyle sâbitü’l-vekâlesi Tafani v. Togodoş zimmî meclis-i şer‘-i hatîrde işbu râfi‘ü’r-rakīm Kebab Panayot v. Todori zimmî muvâcehesinde bi’l-vekâle ikrâr ve takrîr-i kelâm edüp akd-i âti’z-zikrin sudûruna değin müvekkilim merkūmun yedinde mülkü ve hakkı olup karye-i mezbûrede vâki‘ iki tarafı benim menzilim ve mahzenim ve bir tarafı Vasil zimmî virânesi ve iki tarafı sâhil-i bahr ve tarîk-i hâs ile mahdûd fevkānî iki bâb oda ve bir sundurma ve bir matbâh ve kenîf ve tahtında bir bâb mahzen ve avluyu müştemil mülk menzilinin nısf-ı şâyi‘ini tarafeynden îcâb ve kabûlü hâvî ve şurût-ı müfsideden ârî bey‘-i bâtt-ı sahîh-i şer‘î ile müşterî-i mezbûra iki yüz guruşa bey‘ u teslîm ve temlîk edüp ol dahi ber-vech-i muharrer iştirâ ve tesellüm ve temellük ve kabz u kabûl eyledikden sonra semeni olan meblağ-ı mezkûr iki yüz guruşun mütâlebesine ve menzil-i mezkûrun gabn ü tağrîrine müte‘allıka âmme-i da‘vâdan müvekkilim müşterî-i mezbûr Panayot zimmînin zimmetini ibrâ-i âmm-ı kātı‘ü’n-nizâ‘la ibrâ ve iskāt edüp fîmâ-ba‘d mârrü’z-zikr menzilin nısf-ı şâyi‘inde vechen mine’l-vücûh ve sebeben mine’l-esbâb müvekkilim merkūmun kat‘â ve kātıbeten [alâka] ve medhali kalmayup müşterî-i merkūm Kebab Panayot zimmînin mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâlis ışrîn Recebi’l-ferd li-sene tis‘a ve seb‘în ve mi’ete ve elf.<br><br>Şuhûdü’l-hâl: Kayseriyeli Mehmed Ağa, Ali Ağa b. Süleyman Ağa, Ahmed Efendi, Çolak Ali Beşe b. Hüseyin, Mehmed Usta b. Abdullah ve gayruhum.<br><br>Manolaki v. Dimitraki, Malamata v. Yamandi, Yamandaki v. Dülger Panayot, Panayotaki v. Tanaş, Aci Dimitri v. Yani, Berber Yasef v. Yuvan, Şişman Andon, Safolu v. Yorgaki.</p>          <br><a title="Önceki sayfa" style="text-decoration:none" href="./ayrmetin.php?idno=157"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=159"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o153"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>