﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 157<br>Hüküm no: 108<br>Orijinal metin no: [48-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Paçacı Tirfure’nin kefaletten dolayı Aşçı Dimitri’ye olan borcunu ödemesi</b><br><br>Ma‘rûz<br><br>Galata’da vâki‘ aşçı esnâfından Dimitri v. Nikola nâm zimmî meclis-i şer‘-i hatîrde Paçacı Tirfure v. Yuvan nâm zimmî muvâcehesinde gāib ani’l-beled Kosti v. Dimitri v. Atam zimmî bundan akdem benim Galata’da vâki‘ aşçı dükkânımda destgāhdârım olup ol-vechile beynimizde cârî olan ahz [ü] i‘tâmızın hesâbını hîn-i müfârakatimizde dükkân-ı mezkûrda mersûm Tirfure zimmî ve esnâfımızdan sâir kimesneler hâzır oldukları hâlde gāib-i mesfûr Kosti zimmî ile yegân yegân sahîhan rü’yet eylediğimizde benim gāib-i mersûm zimmetinde bin dokuz yüz guruş alacağım zuhûr etmekle gāib-i mersûm Kosti zimmî meblağ-ı mezkûr zimmetinde bana sahîhan deyni olduğunu ikrâr ü i‘tirâf eylediğinden sonra işbu mersûm Tirfure zimmî meblağ-ı mezkûr bin dokuz yüz guruşu tarafeynden bi’l-emr ve’l-kabûl kefîl ve zâmin olmuş idi el-hâletü hâzihî meblağ-ı mezkûr bin dokuz yüz guruşu mersûm Tirfure zimmîden kefâlet-i mahkiyesine binâen hâlâ taleb ederim deyü ba‘de’d-da‘vâ ve’l-inkâr müdde‘î-i mesfûr Dimitri zimmî ber-vech-i meşrûh müdde‘âsını her biri lede’t-tezkiye makbûlü’ş-şehâde idikleri ihbâr olunan Aşçı Karalem v. Lazari ve Aşçı Yorgi v. Kostandi nâm zimmîler şehâdetleriyle bi’l-muvâcehe vech-i şer‘î üzere isbât etmeğin mûcebiyle meblağ-ı mezkûr bin dokuz yüz guruşu müdde‘î-i mesfûr Dimitri zimmîye bi-hükmi’l-kefâleti edâ ve teslîme mesfûr Tirfure zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 16 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34760"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34762"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>