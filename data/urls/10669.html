﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 166<br>Hüküm no: 126<br>Orijinal metin no: [19b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çerâğî Hasan mahallesinden Mustafa Ağa’nın taş duvarının bir kısmını Ebubekir Çavuş’a satması</b><br><br>Duvar mübâya‘ası<br><br>Mahmiye-i İslâmbol’da Çerâğī Hasan mahallesinde sâkin es-Seyyid Mustafa Ağa b. el-Hâc Ahmed Ağa nâm kimesne meclis-i şer‘-i şerîf-i enverde işbu bâ‘isü’l-kitâb Ebûbekir Çavuş b. İbrahim nâm kimesne tarafından vech-i âtî üzere tasdîka vekîl olduğu İmâm Abdullah Efendi b. İbrahim mahzarında ikrâr ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye yedimde mülküm olup mahalle-i mezbûrede vâki‘ bir tarafdan mahalle imâmlarına meşrûta müşterî-i mezbûrun tasarrufunda olan vakıf menzil ve bir tarafdan Mustafa Efendi arsası ve bir tarafdan ba‘zan Derviş Beşe veresesi menzili ve ba‘zan mahmiye-i mezbûrede Koca Mustafa Paşa Câmi‘i’nde şeyh olanlara meşrûta benim tasarrufumda olan bağçe ve bir tarafdan tarîk-i âm ile mahdûd tûlen elli ve arzan bir ve kadden sekiz zirâ‘ taş duvarımın on altı zirâ‘ını yedimde ibkā ve mâ‘adâ otuz dört zirâ‘ını tarafeynden îcâb ve kabûlü hâvî bey‘-i bâtt-ı sahîh-i şer‘î ile müvekkil-i mezbûr Ebûbekir Çavuş Ağa’ya yirmi beş guruşa bey‘ ve temlik ve teslîm eylediğimde ol dahi ber-vech-i [muharrer] iştirâ ve temellük ve tesellüm ve kabûl eyledikden sonra semeni olan meblağ-ı mezbûr yirmi beş guruşu müvekkil-i mezbûr Ebûbekir Çavuş Ağa yedinden tamamen ahz ü kabz eyledim, ba‘de’l-yevm zikr olunan taş duvardan otuz dört zirâ‘ında benim kat‘a alâka ve medhalim kalmayıp müvekkil-i mezbûr Ebûbekir Çavuş Ağa’nın mülk-i müşterâsı ve hakk-ı sarfı olmuşdur dedikde gıbbe.<br><br>Fî 17 min-Z sene 1196<br><br>Şühûdü’l-hâl: el-Hâc Mustafa b. İbrahim Kemhacılar Yiğitbaşısı, es-Seyyid Ali Ağa b. es-Seyyid Derviş Osman Kemhacılar Kethudâsı, Bostânî Mehmed Ağa b. Musa, Bekçi Seyyid Hasan b. Ali, Alemdâr Ali Ağa b. Mehmed, Çorbacı Ahmed b. Abdullah, es-Seyyid el-Hâc Ömer b. el-Hâc Mehmed, Ataullah Efendi b. Abdullah, Molla Ahmed Müezzin, es-Seyyid Osman Efendi b. Abdurrahim Müezzin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10668"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10670"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>