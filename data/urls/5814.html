﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 96<br>Hüküm no: 60<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kumkapı Nişancı mahallesinden Fâtıma bt. Hüseyin’in küçük çocuğu için boşandığı kocası Osman Çelebi’den nafaka talebi</b><br><br>Mahmiye-i İstanbul’da Kumkapı dâhilinde Nişancı mahallesinde sâkine olup zâtı Hüseyin Çelebi b. Ali ve es-Seyyid Mustafa Çavuş b. Musa nâm kimesneler ta‘rîfleriyle mu‘arrefe olan bâ‘isetü hâzihi’l-vesîka Fâtıma bt. Hüseyin nâm hatun meclis-i şer‘-i hatîr-i lâzımü’t-tevkīrde zevc-i sâbıkı es-Seyyid Osman Çelebi b. Ali mahzarında takrîr-i kelâm ve ta‘bîr ani’l-merâm edip mezbûr es-Seyyid Osman’ın firâşından hâsıl ve benden mütevellid olup ve bi-hakkı’l-hıdâne hacr ve terbiyemde olan işbu sadrî oğlum Mustafa nâm sagīrin nafaka ve kisveye ihtiyâcı olmağla kıbel-i şer‘den babası mezbûr es-Seyyid Osman Çelebi üzerine kadr-ı kifâye meblağ farz ve takdîr olunmak matlûbumdur dedikde gıbbe’t-tasdîkı’ş-şer‘î hâkim-i muvakkı‘-ı sadr-ı kitâb tûbâ-leh ve hüsnü-meâb hazretleri dahi sagīr-i mezbûr Mustafa’nın nafaka ve kisve-bahâsıʼçün târih-i kitâbdan babası mezbûr Osman Çelebi üzerine bi’t-terâzî beher yevm onar akçe farz ve takrîr edip meblağ-ı mefrûz-ı mezbûru sagīr-i merkūmun nafaka ve kisve vesâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer babası mezbûr es-Seyyid Osman Çelebi üzerine rücû‘a mezbûre Fâtıma Hatun’a izin vermeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Şevval li-sene selâse ve erba‘în ve mie ve elf.<br><br>Şuhûdü’l-hâl: Hüseyin Çelebi b. Ali, Hasan b. Ahmed, Seyyid Mustafa Çavuş b. Musa el-mübâşir, Mehmed Çelebi b. Abdullah bölükbaşı, İbrahim Çelebi b. Mustafa du‘âcı, Sarımsakcızâde Ahmed Çelebi el-muhzır, Yakub b. Abdullah el-muhzır, Kasım Mehmed Çelebi el-muhzır ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=5813"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5815"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>