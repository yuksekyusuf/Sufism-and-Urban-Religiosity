﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 503<br>Hüküm no: 518<br>Orijinal metin no: [75b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun bt. Muslihiddin Ağa ve oğlu Hasan Ağa’nın Çerkes asıllı cariyeleri Amine’yi azat ettikleri</b><br><br>Mahmiye-i İstanbul’da Harrât Kemal mahallesi sükkânından iken vefât eden Kara Hasan Ağazâde Hüseyin Ağa’nın verâseti zevce-i menkûhası umdetü’l-muhadderât Sâliha Hâtun bt. Muslihiddin Ağa’ya ve sulbî kebîr oğlu mefharü’l-emâsil Hasan Ağa’ya münhasıra olduğu ve tereke-i müteveffâ-yı mezkûr sekiz sehimden i‘tibâr olunup bir sehmi zevcesi merkūmeye ve yedi sehmi oğlu mezbûra isâbet ettiği şer‘an mütehakkık oldukdan sonra husûs-ı âtî’z-zikrin mahallinde tahrîri için savb-ı şer‘den bi-iltimâs irsâl olunan Mevlana Mehmed Efendi b. Veli müteveffâ-yı mezbûrun hâl-i hayâtında mahalle-i mezbûrede sâkin olduğu menzile varıp zeyl-i kitâbda mastûru’l-esâmi olan udûl-i Müslimîn huzûrunda akd-i meclis-i şer‘-i hatîr etdikde müteveffâ-yı mezbûrun zevcesi merkūme Sâliha Hâtun kıbelinden husûs-ı âtî’l-beyâna vekîl olup vekâleti müteveffâ-yı mezbûrun etbâ‘ından olmalarıyla merkūme Sâliha Hâtun’un zâtını ma‘rifet-i şer‘iyye ile ârifân olan Hasan Efendi b. Abdülmennân ve Mustafa Beşe b. Abdullah şehâdetleri ile şer‘an sâbite olan mefharü’l-emâsil Mehmed Çelebi b. Ömer vekâleten ve müteveffâ-yı mezbûrun oğlu merkūm Hasan Ağa asâleten meclis-i ma‘kūd-ı mezbûrda ile’l-vefât müteveffâ-yı mezbûrun câriye-i memlûkesi olup ba‘de vefâtihî terekesinden olmağla irs-i şer‘î ile sümünü zevcesi mezbûreye ve seb‘a-i esmânı oğlu merkūm Hasan Ağa’ya intikāl etmekle zikri âtî i‘tâkın sudûruna değin vech-i muharrer üzere silk-i mülk-i sahîhlerinde ve taht-ı yed ve tasarruflarında münselik olup mezbûrâna rıkkını mu‘terife olan kara elâ gözlü kara kaşlı uzun boylu Çerkesiyyetü’l-asl Müslimetü’l-mille sâhibetü hâze’l-kitâb Âmine bt. Abdullah nâm câriye-i memlûkelerini hasbeten lillâhi’l-aliyyi’l-a‘lâ ve taleben li-merzâtihî tahrîr ve i‘tâk ve silk-i harâir-i asliyyâta idrâc ve ilhâk eylediklerinde mezbûre Âmine sâir harâir-i asliyyât gibi hürre olup min ba‘d üzerinde mevâlî için sâir utekā üzerlerinde olan hakk-ı velâdan gayrı alâka ve hakları kalmadıkda vâki‘ hâli mevlânâ-yı mezbûr mahallinde tahrîr ba‘dehû meclis-i şer‘-i hatîre gelip vukū‘u üzere ihbâr ve takrîr edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü erbâbi’t-tahrîr ve’l-kalem zübdetü ashâbi’t-takrîr ve’r-rakam Abdulbâki Efendi b. Müstedam kāimmakām efendi-i yeniçeriyân-ı Dergâh-ı âlî hâlâ, Mefharü erbâbi’t-tahrîr ve’l-kalem Ahmed Efendi b. Abdullah kâtib-i fodula hâlâ, Umdetü’l-müderrisîn Mustafa Efendi b. Seyfullah, Mefharü’l-akrân Mehmed Ağa b. Ali kethüdâ-yı müteveffâ-yı mezbûr, Mustafa Beşe b. Abdullah, Ömer Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40796"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40798"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o837"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>