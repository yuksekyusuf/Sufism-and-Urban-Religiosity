﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 862<br>Hüküm no: 1457<br>Orijinal metin no: [121b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Osman’ın izinsiz evine girip bazı mallarını aldıkları iddiasıyla eski kayınatasına açtığı davadan vazgeçtiği</b><br><br>Ma‘rûz<br><br>Medîne-i Üsküdar’da Hayreddin Çavuş mahallesinde sâkin Molla Osman b. Mehmed nâm kimesne medîne-i mezbûrede mahfil-i Bâb’da meclis-i şer‘-i hatîrde sâbıkā kayınvâlidesi [kayınatası] İbrahim b. Mehmed mahzarında mezbûr İbrahim’in sâkin olduğu menzili medîne-i mezbûrede Vâlide-i Atik mahallesinde vâki‘ menzilime muttasıl olup târih-i i‘lâmdan üç gün mukaddem kendi ve gāibûn ani’l-meclis zevcesi Âişe Hatun ve kızı Habibe ve oğlu Süleyman fuzûlî menzilime herbiri duhûl ve menzilimin bir aded temel direğini ve üç cam çârçûbelerini ahz ü gasb etmeleriyle taleb eylediğimde mûcib-i ta‘zîr olur elfâz-ı kabîha ile şetm etmeleriyle mûcib-i şer‘îsini taleb ederim deyü eylediği da‘vâsından bâ-tavassut-ı muslihîn meccânen fâriğ olup husûs-ı mezkûra müte‘allika âmme-i de‘âvîden mezbûr İbrahim’in zimmetini ibrâ ve ıskāt eyledikde ol dahi ibrâsını kabûl ve fîmâ-ba‘d mezbûr Molla Osman’ın ber-vech-i muharrer menziline duhûl etmemek üzere ta‘ahhüd ve gāibûn-ı merkūmun dahi mezbûr Molla Osman’ın menziline bir dahi duhûl ederler ise ba‘de’s-sübût lâzım gelen zararlarına ve hîn-i mutâlebede huzûr-ı hükkâm-ı zevi’l-ihtirâma ihzârlarına tekeffül edip bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 2 min-Safer sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54481"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54483"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b862"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o977"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>