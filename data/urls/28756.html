﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 444<br>Hüküm no: 340<br>Orijinal metin no: [106b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samanveren mahallesinden Mehmed Çelebi b. Receb’in aynı mahallede Dülgerzâde Hoca Şemseddin Vakfı’ndan iki dükkân ve bir arsayı kiraladığı</b><br><br>Mahmiye-i İstanbul’da Uzunçarşı kurbünde Samanveren mahallesi sükkânından Mehmed Çelebi b. Receb nâm kimesne meclis-i şer‘-i şerîf-i enverde mahmiye-i İstanbul’da Sarrâchânebaşı’nda vâki‘ Dülgerzâde Hoca Şemseddin Vakfı’na evlâdiyet ve meşrûtiyyet üzere mütevellî olan es-Seyyid Mehmed Çelebi b. İbrahim nâm sagīrin vâlidesi olup vakf-ı mezbûra kāimmakām-ı mütevellî olan bâ‘isetü’l-kitâb Şerife Ümmühani Hatun bt. el-Hâc Ali mahzarında ikrâr-ı tâm ve takrîr-i kelâm edip sûk-ı mezkûrede mahalle-i merkūmede vâki‘ bir tarafdan vakf-ı mezbûrdan olan fincancı dükkânı ve bir tarafdan Mehmed Ağa Vakfı’ndan olan yoğurthâne ve bir tarafdan tarîk-i hâs ve bir tarafdan tarîk-i âm ile mahdûd Ma‘cûnî Uşşâkīzâde dükkânı demekle ma‘rûf bir bâb kebîr ma‘cûnî dükkânı ve bir bâb dülbentçi dükkânı ve mukābilinde vâki‘ merhûm Muhiddin el-Hattât Vakfı’ndan olan arsa ile mahlût bir bâb tahtânî sagīr odayı müştemil tûlen otuz beş zirâ‘ ve arzen beş zirâ‘ bi-hesâbı terbî‘î yüz elli beş zirâ‘ arsa-i hâliye merhûm-ı mezbûr Dülgerzâde Hoca Şemseddin Vakfı’ndan icâre-i mu‘accele ve mecmû‘u beher şehr yüz kırk akçe ücret-i müeccele ile Uşşâkīzâde el-Hâc Mehmed b. Hamza nâm kimesnenin tasarrufunda iken mezbûr el-Hâc Mehmed bilâ-veled fevt olup dükkâneyn-i mezbûreyn ile arsa-i mezkûre taraf-ı vakf-ı mezbûra âid ve râci‘ olup taraf-ı vakfdan ecr-i misli ile âhara îcârı lâzım geldikde mütevellî-i mezbûre Şerife Ümmühani Hatun zikrolunan dükkânlar ile arsa-i mezkûreyi otuz gün mikdârı hâssa münâdîlerden işbu hazır bi’l-meclis el-Hâc Yusuf b. Mehmed yediyle sûk-ı sultânîde ve mecma‘-ı nâs olan mahallelerde kirâren ve mirâren nidâ ve müzâyede etdirip rağabât-ı nâs münkatı‘a oldukda zikrolunan dükkân-ı kebîr ber-vech-i muharrer Ma‘cûnî Uşşâkīzâde dükkânı demekle beyne’n-nâs meşhûr ve ma‘rûf olmağla ecr-i misli sâir dekâkîn ecr-i mislinden min-külli’l-vücûh ezyed ve evfer olmağla dört bin guruş mu‘accelede benim üzerimde karâr edip benden gayri tâlibler bi’l-külliye kasr-ı yed etmeğin mütevellî-i mezbûr Şerife Ümmühani Hatun dekâneyn-i mezbûreyn ile arsa-i merkūmeyi meblağ-ı mezbûr dört bin guruşa mu‘accele ve beher şehr yüz kırk akçe müeccele ve izn-i hâkimü’ş-şer‘le taraf-ı vakf-ı mezbûrdan bi’t-tevliye bana îcâr ve teslîm ben dahi istîcâr ve kabûl ve tesellüm edip mu‘accele-i mezbûre dört bin guruşu vakf-ı mezbûrun Sarrâchâne başında vâki‘ ma‘rifet-i hâkimi’ş-şer‘le keşf ve ta‘mîr ve termîmine izn-i hâkim-i lâhık olan câmi‘-i şerîfin ta‘mîr ve [termîmine]sarf etmek için mütevellî-i merkūme Şerife Ümmühani Hatun’a def‘ u teslîm ol dahi ahz u kabz edip meblağ-ı mezbûr dört bin guruşa müte‘allika âmme-i da‘vâdan taraf-ı vakf ve mütevellî-i mezbûreyi ibrâ-i âmm-ı kātı‘ü’n-nizâ‘la ibrâ ve ıskāt eyledim min-ba‘d bedel-i mezbûra müte‘allika vechen mine’l-vücûh ve sebeben mine’l-esbâb da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevm 3 min-Za sene [1]107<br><br>Şuhûdü’l-hâl: el-Hâc Mustafa b. Ahmed, Abdurrahman Efendi halîfe-i muhâsebe, Salih Efendi b. Receb, Ali Çelebi b. Abdullah, Mustafa Çelebi b. Abdullah, Osman Çelebi b. Mehmed, Cafer b. Abdullah, Yusuf b. Abdullah, el-Hâc Mehmed b. Mustafa, el-Hâc Mehmed Efendi, Halil Efendi b. Mehmed, Mustafa Çelebi b. Ahmed, Abdullah Efendi İmâm-ı İbrahimpaşa, Mehmed Çelebi b. Abdülkadir, Mustafa Efendi b. Halil, Mehmed Çelebi b. Hüseyin, Mehmed Efendi kâtib-i vakf, İbrahim Çelebi b. el-Hâc Osman, el-Hâc Receb b. Mustafa, el-Hâc Eyüb b. Cafer, Receb Çelebi b. Mustafa, Usta Hüseyin râh-ı âbî, el-Hâc Abdullah râh-ı âbî, Usta Abdurrahman ser-bölük, Mustafa Çelebi b. Hüseyin ve gayruhum mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=28755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o809"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>