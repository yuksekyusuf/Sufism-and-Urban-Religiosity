﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 248<br>Hüküm no: 231<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emrullah b. İbrahim ile Ahmed b. Mehmed’in aralarındaki davada sulh oldukları</b><br><br>Sulh.<br><br>Mahmiye-i İstanbul’da Yedikule dâhilinde sâkin Emrullah b. İbrahim nâm şâbb-ı emred meclis-i şer‘-i şerîfde bâ‘isü hâze’l-kitâb Ahmed b. Mehmed nâm şâbb-ı emred muvâcehesinde ikrâr ve takrîr-i kelâm edip mezbûr Ahmed târih-i kitâbdan üç buçuk sene mukaddem hâl-i sıgārında mahmiye-i mezbûre[de] Silivrikapısı hâricinde Balıklı Ayazma nâm mahalde bi-gayr-ı hakkın benim dahi hâl-i sıgārımda taş ile sağ gözüm üzerine darb ve ondan nâşî zikrolunan sağ gözümün ziyâsı zâil ve amelden kalıp hâlâ her birimiz bâliğ ve reşid olmamız ile mûceb-i şer‘îsini mezbûr Ahmed’den taleb ve da‘vâya tasaddî eylediğimde ol dahi inkâr etmeğin ben müdde‘âmı isbât sadedinde iken beynimize muslihûn tavassut edip da‘vâ-yı mezkûremden beni mezkûr Ahmed ile an-inkâr otuz beş guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh-ı merkūm otuz beş guruşu merkūm Ahmed yedinden tamamen ahz u kabz eylediğimden sonra ben husûs-ı mezkûra ol dahi bedel-i sulh-ı merkūma müte‘allika âmme-i da‘vâ ve mütâlebâtdan ve muhâsamâtdan her birimiz âharı ibrâ-i âmm-ı râfi‘u’l-hısâm ile ibrâ ve iskāt eyledik min-ba‘d husûs-ı mezkûra müte‘allika birbirimiz ile kat‘â da‘vâ ve nizâ‘ımız yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 15 Cumâdelâhire sene [1]143.<br><br>Şuhûdü’l-hâl: Mehmed Ağa b. el-Hâc Ahmed, Mehmed Ağa b. Ali Kapudân, Mustafa Ağa b. Mehmed, Mehmed Ağa b. Ahmed, Mehmed b. Receb, Mehmed Çelebi b. Abdullah, Mustafa Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=5154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o715"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>