﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 137<br>Hüküm no: 116<br>Orijinal metin no: [28b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Melen kazasının Bayramviran köyünden Ahmed b. Süleyman’ın menzilinin yarı hissesini oğlu Hüseyin’e satması</b><br><br>Nısf hisse-i menzil 125 guruş<br><br>Fi’l-asl vilâyet-i Anadolu’da Kengiri (Çankırı) sancağında Melen kazâsına tâbi‘ Bayramviran karyesi ahâlisinden olup mahmiye-i İstanbul’da Kuşakçı Hanı’nda Ahmed b. Süleyman meclis-i şer‘-i şerîf-i enverde sulbî kebîr oğlu işbu bâ‘isü’l-vesîka Hüseyin mahzarında ikrâr-ı tam ve takrîr-i kelâm edip akd-i âti’z-zikrin sudûruna değin müstakıllen yedimde mülk ve hakkım olup sâlifü’z-zikr Bayramviran karyesinde vâki‘ etrâf-ı erba‘ası tarîk-i âm ile mahdûd iki oda ve bir sofa ve bir kenîf ve bir anbar ve bir ahır ve bir samanhâneyi müştemil bir bâb mülk menzilin nısf-ı şâyi‘i yedimde ibkā ve nısf-ı şâyi‘-i âharını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile oğlum mezbûr Hüseyin’e yüz yirmi beş guruşa bey‘ ü temlik ve mahâllinde vech-i lâyıkı üzere zabta tarafımdan oğlum mezbûru taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr yüz yirmi beş guruşu oğlum müşteri-yi merkūm bana def‘ ü teslîm ben dahi yedinden tamamen ve kâmilen ahz ü kabz eyledim, fîmâ-ba‘d menzil-i mahdûd-ı mezkûrun nısf-ı şâyi‘i oğlum müşteri-yi mezbûrun mülk-i müşterâsı ve hakk-ı sırfı olup benim nısf-ı şâyi‘inde kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ ve iskāt ve tarafeynden her birimiz âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 23 Ra sene [1]242.<br><br>Şühûdü’l-hâl: Kuşakçı Mustafa b. Mehmed, Muhzır Ali Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38495"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38497"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>