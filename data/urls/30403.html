﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 225<br>Hüküm no: 201<br>Orijinal metin no: [60b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçiler Kethudası Osman Ağa b. Mahmud’un Ayasofya-i kebîr Camii yakınındaki çörekçi fırını gediğinin nısfını Münevvere Hatun bt. Abdullah’a olan borcuna karşılık bin guruşa satıp bir yıllığına aylık on iki buçuk guruşa kiraladığı</b><br><br>Ayasofya’da çörekçi<br><br>Âsitâne-i aliyye’de vâki‘ çörekçi esnâfının kethudâsı Osman Ağa b. Mahmud nâm kimesne meclis-i şer‘-i hatîr-i lâzımü’t-tevkīr ve lâzımü’t-tevfîrde İstanbul sâkinelerinden Münevvere Hatun bt. Abdullah nâm hatunun zevci tarafından husûs-ı âti’z-zikrde vekîl-i sâbitü’l-vekâle[si] es-Seyyid Osman Çavuş b. ( ) mahzarında ikrâr-ı tâm ve takrîr-i kelâm edip İstanbul’da Ayasofya-i kebîr Câmi‘-i şerîfi kurbünde vâki‘ bir bâb çörekçi fırını derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısfını ifrâz ve kemâl-i imtiyâz ile mümtâz edip müvekkile-i mezbûre Münevvere Hatun’dan istidâne ettiğim bin guruş mukābelesinde nısf-ı âlât-ı müfreze-i mezkûreyi tarafeynden îcâb ve kabûlü hâvî alâ-tarîkı’l-istiğlâl müvekkile-i merkūme Münevvere Hatun’a bey‘ ve teslîm eylediğimde, ol dahi ber-vech-i muharrer iştirâ ve tesellüm ve kabûl ve meblağ-ı mezkûr bin guruşu müvekkile-i merkūme yedinden bi’t-tamam ve’l-kemâl ahz ü kabz eylediğimden sonra müvekkile-i mezbûre Münevvere Hatun sâlifü’l-beyân nısf-ı âlât-ı müfrezeyi gıbbe’t-tahliyeti’ş-şer‘iyye ve’t-takābuzi’l-mer‘î târih-i kitâbdan bir sene tamamına değin beher şehir on ikişer buçuk guruşa bana îcâr ve teslîm, ben-dahi istîcâr ve tesellüm ve kabûl eyledim <<gıbbe>> dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 16 min-Şa‘bân sene [1]194.<br><br>[60a] Şuhûdü’l-hâl: el-Hâc Ahmed Ağa b. Hüseyin, Uncular Kethudâsı Mustafa Ağa, Yiğitbaşı es-Seyyid Mehmed Emin, Çörekçi Molla Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>