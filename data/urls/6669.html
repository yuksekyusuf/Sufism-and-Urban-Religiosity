﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 408<br>Hüküm no: 453<br>Orijinal metin no: [63a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neslihan’ın vefat eden kocası Mehmed’in bezzazistanda bir dolaba koyduğu paraları Afife Hatun’un aldığına dair iddiasını ispatlayamadığı</b><br><br>Bâ-mühr-i efendi<br><br>Ma‘rûz<br><br>Sâhibe-i arzuhâl Hacce Neslihan nâm hatun derûn-ı arzuhâlde mastûrü’l-ism Afife nâm hatunun müteveffâ zevci Mehmed nâm kimesnenin hayâtında sandal bezzâzistânında vâki‘ dolaba vaz‘ eylediği arzuhâl-i mezkûr nâtık olduğu bin üç yüz kırk beş guruşu ba‘de’l-vefât zikr olunan dolabdan mezbûre Afife bi’z-zât ihrâc ve bi-gayr-ı hakkın ahz eyledi deyü da‘vâya tasaddî etmekle sâdır olan fermân-ı âlîlerine imtisâlen kıbel-i şer‘den irsâl olunan vekāyi‘ kâtibimiz es-Seyyid Ahmed Efendi bezzâzistân-ı mezbûra varıp kethüdâsı Ali Ağa b. Ahmed ve bölükbaşıları el-Hâc Osman ve el-Hâc Ahmed ve sâir mazbûtü’l-esâmî hademesinden husûs-ı mezbûr tefahhus olundukda müteveffâ-yı mezbûr ile’l-vefât zikr olunan dolaba kat‘an kimesneyi müdâhale ettirmeyip vefât eylediğinde ma‘rifet-i şer‘le feth ve yine mühürlenip müteveffâ-yı mezbûr Mehmed’in gerek hayâtında ve gerek ba‘de vefâtihî ilâ-hâze’l-ân mezbûre Afife zikr olunan dolaba aslâ müdâhale etmediğinden mâ‘adâ kat‘an bezzâzistân-ı mezbûra dahi gelmedi deyü her biri mezbûre Neslihan’ın vekîli Hadîce bt. Mustafa nâm hatun muvâcehesinde haber verdiklerinde mezbûre Hadîce dahi muhbirûn-ı mezbûrûnu kelimât-ı meşrûhalarında tasdîk ve tahkīk eylediğini kâtib-i merkūm mahallinde tahrîr ba‘dehû ma‘an ba‘s olunan ümenâ-i şer‘le meclis-i şer‘a gelip alâ-vukū‘ihi inhâ ve takrîr eylediği huzûr-ı âlîlerine i‘lâm olundu. Bâkī fermân men-lehü’l-emr hazretlerinindir.<br><br>Hurrire fî 21 min-Zilhicceti’ş-şerîfe sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6668"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6670"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>