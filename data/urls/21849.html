﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 139<br>Hüküm no: 110<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Çelebi b. Ebubekir’in menzilini zevcesi Ümmühâni bt. Abdullah’a sattığı</b><br><br>Mahrûse-i Galata muzâfâtından kasaba-i Kasımpaşa’da Câmi‘-i Kebîr mahallesinde sâkin Abdullah Çelebi b. Ebûbekir nâm kimesne meclis-i şer‘de zevcesi olup kasaba-i mezbûrede el-Hâc Hüsrev mahallesinde sâkine Ümmühâni bt. Abdullah b. Ahmed nâm hâtun tarafından ikrâr-ı âti’z-zikri tasdîka vekîli olduğu mezbûrenin zâtını ma‘rifet-i şer‘iyye ile ârifân İmâm es-Seyyid Yahya Efendi b. es-Seyyid Mustafa ve Müezzin el-Hâc Mehmed Efendi [b.] Hüseyin şehâdetleriyle sâbit olan işbu sâhibü’l-kitâb İbrahim Çelebi b. Ahmed nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik olup sâbıku’z-zikr Câmi‘-i Kebîr mahallesinde vâki‘ bir tarafdan Rahime Hâtun mülkü ve bir tarafdan Bakkal Hasan Beşe mülkü ve bir tarafdan Çadırcı İbrahim mülkü ve bir tarafdan tarîk-i hâs ile mahdûd fevkānî iki bâb oda ve bir sofa ve dehlîz ve tahtânî kenîf ve havlu ve bahçe duvarını ve müşterek bi’r-i mâ ve sokak kapısını müştemil mülk menzilimi bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık zevcem müvekkilem mezbûre Ümmühâni Hâtun’a tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz seksen guruşa bey‘ u teslîm ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûr seksen guruşu zevcem müvekkile-i mezbûre Ümmühâni Hâtun yedinden bi’t-tamâm ahz u kabz eyleyip menzil-i mezbûrun aynına ve semenine ve gabn ve tağrîrine müte‘allika âmme-i de‘âvî ve mutâlebât ve eymân ve muhâsamâtdan zevcem müvekkile-i mezbûre Ümmühâni Hâtun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm menzil-i mahdûd-ı mezkûr bi-cemî‘i mâ yeştemilühû ve yahvîhi zevcem müvekkile-i mezbûre Ümmühâni Hâtun’un mülk-i müşterâsı olmuşdur keyfemâ teşâ ve tahtâr mutasarrıfa olun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâmin min-Şa‘bâni’l-mu‘azzam sene 1137.<br><br>Şuhûdü’l-hâl: Osman Efendi b. Mehmed, Ömer Çelebi b. Abdullah, Molla Hasan b. Ali, Hasan b. Hüseyin, el-Hâc Osman b. Abdullah, Abdullah Çelebi b. Ahmed, Halil b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21848"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21850"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>