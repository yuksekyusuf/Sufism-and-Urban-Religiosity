﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 346<br>Hüküm no: 424<br>Orijinal metin no: [84b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şamlı Hüseyin Ağa’ya olan borcunu ödemesi hususunda Deli Mehmed’e tenbihte bulunulması</b><br><br>Ma‘rûz,<br><br>Sâhib-i arzuhâl Şamlı es-Seyyid Hüseyin Ağa b. es-Seyyid el-Hâc İbrahim mahfil-i şer‘iyyâtda Deli Mehmed b. Ali muvâcehesinde yetmiş bir senesi Zilka‘desi gurresi târîhiyle müverrah bir kıt‘a temessük mantûkunca cihet-i karzdan iki yüz otuz altı guruş hakkımı taleb ederim deyü da‘vâ ol dahi cevâbında temessük-i mezkûru ve deyn-i merkūmu ikrâr, lâkin târîh-i i‘lâmdan yirmi beş gün mukaddem meblağ-ı mezkûru tamâmen kendüye edâ eyledim deyü def‘ ve mezbûr es-Seyyid Hüseyin Ağa inkâr ve mezbûr Deli Mehmed işbu târîh-i i‘lâm günü meblağ-ı mezkûr iki yüz otuz altı guruş zimmetinde bana deyni olduğunu ikrâr ve iki gün tamâmında edâ ederim deyü istimhâl etmiş idi deyü def‘ini ba‘de’d-def‘ ve’l-inkâr mezbûr es-Seyyid Hüseyin Ağa ber-minvâl-i muharrer def‘ini lede’t-tezkiye şehâdetleri makbûle olan es-Seyyid Hasan Ağa b. Kasım ve el-Hâc Mehmed Ağa b. el-Hâc Mehmed şehâdetleriyle muvâcehesinde vech-i şer‘î üzere isbât etmeğin mûcebiyle meblağ-ı mezkûr iki yüz otuz altı guruşu müdde‘î-i mezbûr es-Seyyid Hüseyin Ağa’ya edâ ve teslîm için mezbûr Deli Mehmed’e şer‘an tenbîh olunduğu huzûr-ı âlîlerine i‘lâm olundu.<br><br>Fî 29 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>