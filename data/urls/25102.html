﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 253<br>Hüküm no: 215<br>Orijinal metin no: [26a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yenikapı’daki meyhanecilerden Manol v. Yorgi’nin Kartina kazasındaki Valide Sultan Vakfı’na reaya kaydolunduğundan kendisinden vergi istenmemesi</b><br><br>Vilâyet-i Rumeli’nde Mora sancağında Kartina kazâsına tâbi‘ Korkoşile? nâm karyenin sipâhisi olan Mustafa Ağa b. Abdullah tarafından husûs-ı âti’l-beyânı da‘vâya sâbitü’l-vekâle vekîli ve subaşısı olan İbrahim Ağa b. Mahmud nâm kimesne mahfil-i kazâda mahmiye-i İstanbul’da Yenikapı hâricinde sâkin meyhâneci tâifesinden işbu râfi‘u’s-sifr Manol v. Yorgi mahzarında üzerine bi’l-vekâle da‘vâ ve takrîr-i kelâm edip ben gāib-i mezbûr Mustafa Ağa’nın yedinde olan temessükü mûcebince karye-i mezbûrenin subaşısı olmağla mezbûr Manol karye-i mezbûre re‘âyâsından olup târih-i kitâb senesi cânib-i sipâhiye edâsı üzerine lâzım gelen ispençe ve sâir tekâlîfi vekâletim hasebiyle taleb ederim, suâl olunsun dedikde gıbbe’s-suâl mezbûr Manol cevâbında ben târih-i kitâbdan yirmi bir sene mukaddem yedimde olan emr-i şerîf mûcebince mahrûse-i Üsküdar’da vâki‘ merhûme Vâlide Sultan Vakfı’nda ra‘iyyet kaydolunup yedime sûret-i defter dahi verilmişdir deyü emr-i şerîf ve sûret-i defter-i vakf ibrâz edip kırâet olundukda fi’l-hakīka mezbûr Manol zikrolunan emr-i şerîf mûcebince vakf-ı mezbûr re‘âyâsından kaydolunduğu mukarrer sûret-i defter-i vakıfda dahi mezkûr Manol’un ismi mastûr olmağın vekîl-i mezbûr İbrahim Ağa bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’s-sâmin aşer min-Şa‘bâni’l-mu‘azzam sene 1072<br><br>Şuhûdü’l-hâl: el-Hâc Ahmed b. Mahmud, Şükrullah b. Mustafa, Baba Rasûl b. Rıdvan, Abdi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25101"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25103"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1041"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>