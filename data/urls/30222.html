﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 63<br>Hüküm no: 20<br>Orijinal metin no: [5a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhaddis Ahmed Efendi b. Abdüsselam’ın üzerine oğlu Mehmed Salih için günlük yirmi akçe nafaka takdir edildiği</b><br><br>Nafaka<br><br>Mahmiye-i İstanbul’da Muradpaşa Mahallesi’nde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan bâ‘isetü hâze’l-vesîka Tayyibe bt. el-Hâc Ahmed [Mehmed] nâm hatun meclis-i şer‘-i hatîr-i lâzımü’t-tevkīrde zevc-i sâbıkı Muhaddis el-Hâc Ahmed Efendi b. Abdüsselam nâm kimesne mahzarında ikrâr-ı tâm ve takrîr-i kelâm edip zevcim mezbûr el-Hâc Ahmed Efendi’nin firâşından hâsıl ve benden mütevellid ve hâlâ bi-hakkı’l-hıdâne hacr ve terbiyemde olan sadrî oğlum işbu Mehmed Salih nâm sagīrin mâlı olmayıp nafaka ve kisve-bahâya eşedd-i ihtiyâc ile muhtâc olmağla, babası mezbûr el-Hâc Ahmed Efendi üzerine kıbel-i şerî‘at-i garrâdan kadr-ı ma‘rûf nafaka ve kisve-bahâ farz ve takdîr olunmak bi’l-hıdâne matlûbumdur dedikde gıbbe’t-tasdîkı’ş-şer‘î hâkim-i muvakki‘-i sadr-ı kitâb ‒rafe‘a kadrehû mevlâhü’l-Vehhâb [5b] tûbâ-lehû ve hüsnü-meâb‒ efendi hazretleri dahi sagīr-i mezbûr Mehmed Salih’in nafaka ve kisve ve sâir levâzım-ı zarûriyesi’çün babası merkūm el-Hâc Ahmed Efendi üzerine işbu târih-i kitâbdan külle yevm yirmişer akçe nafaka ve kisve-bahâ farz ve takdîr buyurup meblağ-ı mefrûz-ı mezkûr yevmî yirmişer akçeyi ber-minvâl-i muharrer sagīr-i mezbûra harc ve sarfa ve lede’l-hâce istidâneye ve vakt-i zaferde merkūm el-Hâc Ahmed Efendi üzerine rücû‘a mezbûre Tayyibe Hatun’a izin vermeğin mâ-vaka‘a bi’t-taleb ketb olundu.<br><br>Fî 22 [28] Ra sene [1]193.<br><br>Şuhûdü’l-hâl: Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=30221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>