﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 213<br>Hüküm no: 168<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuruçay ahalisinden Yılanoğlu İbrahim’in Voyvoda Ömer Bey’e babasının hapisten ıtlâkı içinverdiği paranın iade olunması</b><br><br>Ma‘rûz,<br><br>Anadolu’da Kemah kazâsına tâbi‘ Kuruçay kasabası ahâlîsinden sâhib-i arzuhâl Yılanoğlu İbrahim b. el-müteveffâ Hüseyin nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde mukaddemâ kasaba-i mezbûre voyvodası Dergâh-ı âlî kapıcıbaşılarından derûn-ı arzuhâlde mezkûrü’l-ism Ömer Bey b. Hasan b. Ahmed tarafından husûs-ı âti’l-beyânda vekîl olduğu Mustafa Ağa b. Mehmed ve Ali Ağa b. Yusuf nâm kimesneler şehâdetleriyle ber-nehc-i şer‘î sâbit olan Süleyman Ağa b. Mehmed nâm kimesne muvâcehesinde müvekkil-i mûmâ-ileyh Ömer bin iki yüz kırk yedi senesi hilâlinde zikr olunan Kuruçay kasabası voyvodası iken babam müteveffâ-yı merkūm Hüseyin’i hayatında bir cürmle ithâm ve hapsedip babam merkūm hapisden ıtlâk için fuzûlî malımdan bi-gayr-ı hakkın bin guruşumu ahzetmekle meblağ-ı mezkûr bin guruşu müvekkil-i mûmâ-ileyhe izâfetle vekîl-i mezbûrdan istirdâd ederim deyü da‘vâ etdikde vekîl-i mezbûr Süleyman Ağa dahi cevâbında müvekkil-i mezbûr Ömer Bey’in müteveffâ-yı merkūm Hüseyin zimmetinde hayatında müvekkilim mûmâ-ileyhin malından ve yedinden iktirâz ve kabz ve istihlâk eylediği iki bin guruşdan bâkī bin guruş alacak hakkım olmağla müdde‘î-i mezbûr İbrahim meblağ-ı mezkûr bin guruşu babası müteveffâ-yı merkūm Hüseyin’in deyn-i mezkûruna takās olmak üzere müteveffâ-yı merkūmun hayatında emrinsiz teberru‘an müvekkil-i mûmâ-ileyhe edâ ve teslîm, ol dahi ahz ü istîfâ etmiş idi deyü mezbûr İbrahim’in inkârına mukārin bi’l-vekâle eylediği def‘ine ikāmet-i beyyine edemeyip bi’t-taleb mezbûr İbrahim bi’l-muvâcehe ber-nehc-i şer‘î tahlîf olunmağın mûcebince dâfi‘-i vekîl-i mezbûr Süleyman def‘-i mezkûruyla müdde‘î-i mezbûra bilâ-beyyine mu‘ârazadan ba‘de’l-men‘ sâlifü’z-zikr bi’l-vekâle ikrârıyla lâzım gelen meblağ-ı mezkûr bin guruş müdde‘î-i merkūm İbrahim’e redd ü teslîme müvekkil-i mûmâ-ileyh Ömer Bey’e izâfetle vekîl-i merkūm Süleyman Ağa’ya tenbîh olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 21 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1070"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1072"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>