﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 234<br>Hüküm no: 171<br>Orijinal metin no: [38b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Dökmeci Mustafa’nın dükkânındaki mal ve eşyaların Mehmed’e satıldığı</b><br><br>Kezâlik akd-i meclis-i şer‘-i şerîf ettikde mahmiye-i mezbûrede Küçükmustafapaşa kurbünde Molla Hüsrev mahâllesi sükkânından olup vilâyet-i Rumeli’nde Praveşte kazâsında misâfiren sâkin iken bundan akdem vefât eden Dökmeci el-Hâc Mustafa b. Ömer’in verâseti kazâ-i mezbûrda sâkine zevce-i menkûha-i metrûkesi Ümmü Gülsüm bt. Abdullah, vâlidesi Meryem bt. Abdullah ile evlâd-ı sıgārı Ömer ve Âişe ve Hadîce’ye münhasıra ve tashîh-i meselesi doksan altı sehmden olmağla sihâm-ı mezbûrenin on iki sehmi zevcesi mezbûre Ümmü Gülsüm’e ve on altı sehmi vâlidesi mezbûre Meryem’e ve bâkī altmış sekiz sehmin otuz dört sehmi sagīr-i mezbûr Ömer’e ve on yedişer sehmi sagīretân-ı mezbûretân Hadîce ve Âişe’den her birine isâbeti tahakkukundan sonra sıgār-ı mezbûrûnun tesviye-i emrlerine cânib-i şer‘den mansûb vasîleri ve mezbûretân Ümmü Gülsüm ve Meryem taraflarından husûs-ı âti’l-beyanda ahz u kabz ve sulh ü ibrâya bâ-hüccet vekîlleri Mehmed Ağa b. Ahmed meclis-i ma‘kūd-ı mezbûrda bâ‘isü’l-kitâb mezbûr el-Hâc Mehmed mahzarında bi’l-vesâye ve bi’l-vekâle ikrâr-ı tâm ve takrîr-i kelâm edip müteveffâ-yı mezbûrun ile’l-vefât yedinde mülk ve hakkı idiği müsbet olup işbu mahâllinde mu‘âyene olunan ma‘lûmü’l-aded mecmû‘u iki yüz altmış beş kıyye pirinç ve tuç ve mikrâs ve bi’l-cümle dökmeci metâ‘ını ba‘de’l-müzâyede ve inkıtâ‘i’r-rağbet semen-i misli ile tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile vesâyet ve vekâletim hasebiyle kırk üç bin iki yüz akçeye mezbûr el-Hâc Mehmed’e bey‘ ve temlîk ve teslîm edip ol dahi iştirâ ve temellük ve tesellüm ve kabz ve kabûl eyledikden sonra semeni olan meblağ-ı merkūm kırk üç bin iki yüz akçeyi mezbûr el-Hâc Mehmed yedinden bi’l-vesâye ve bi’l-vekâle tamâmen alıp kabz edip min-ba‘d meblağ-ı mezbûrdan mezbûr el-Hâc Mehmed yedinde bir akçe ve bir habbe bâkī kalmayıp ba‘de’l-yevm zikr olunan dökmeci metâ‘ı merkūm el-Hâc Mehmed’in mülk-i müşterâsı ve hakk-ı sırfı olmuşdur keyfe mâ yeşâ’ ve yehtâr mutasarrıf olsun dedikde gıbbe’t-tasdîkı’ş-şer‘î vâki‘ hâli ilâ-âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>