﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 85<br>Hüküm no: 53<br>Orijinal metin no: [12b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Panayot v. Yani’nin, Aleksandri Ananosti ile bakkal sehmi hissesinin satışı konusunda birbirleriyle anlaştıkları</b><br><br>Ma‘rûz<br><br>Sâdır olan fermân-ı âlîlerine imtisâlen bakkâl tâ’ifesinden arzuhâl eden Panayot v. Yani nâm zimmî Harameyn-i şerîfeyn müfettişi müderrisîn-i kirâm-ı zevi’l-ihtirâmdan es-Seyyid Abdülhalim Efendi ile bi’l-ma‘iyye akd olunan meclis-i kavîmde arzuhâlde mezkûrü’l-ism Aleksandri Ananosti v. Kostantin nâm zimmî muvâcehesinde takrîr-i kelâm edip Hüdâvendigâr-ı esbak merhûm Sultan Ahmed Hân Hazretleri’nin Enderûn-ı hümâyûnda vâki‘ kütübhâneleri vakfından İstanbul’da Fazlıpaşa Sarayı’nda kâ’in bir bâb bakkâl dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûme yüz yirmi sehm i‘tibârıyla altmış sehmi mersûm Aleksandri Ananosti zimmînin ve on beş sehmi dahî Preşkova Nasrâniye’nin olmak üzere yedimizde mülklerimiz olup mersûmenin on beş sehmini vekîl-i müsbet-i şer‘îsi zevci Hristo zimmî doksan üç senesinde yüz elli guruş semen-i makbûza bi’l-vekâle bana bey‘ etmekle âlât-ı mezkûrenin yetmiş beş sehmi benim mülküm olmuşiken mersûm Aleksandri Ananosti zimmî [12a] hisse-i mezkûreyi dahî zabtıma mumâna‘at eder deyü da‘vâ eylediğimde ol dahî cevâbında mersûme Preşkova Nasrâniye yüz bir senesinde hisse-i mezkûresini yüz elli guruşa bi’l-asâle bana bey‘ etmişdir deyü ber-vech-i muharrer mukaddemâ benim iştirâ eylediğimi inkâr ile beynimizde ba‘de’l-münâza‘a bâ-vesâtat-ı muslıhîn ben da‘vâ-yı mezkûremden zimmî mersûm ile üç yüz guruş bedel-i makbûza ba‘de’s-sulh ve’l-kabûl âlât-ı mezkûrenin nısfı benim ve nısf-ı âharı mersûm Aleksandri Ananosti zimmînin olmuşdur dedikde ol dahî tasdîk edip bu vecihle bi’t-terâzî kat‘-ı münâza‘a eyledikleri huzûr-ı âlîlerine i‘lâm olundu.<br><br>Fî 19 Rebî‘ü’l-evvel sene 1202.<br><br>Derkenar: Bakkâl sehmi sulh</p>          <br><a title="Önceki sayfa" style="text-decoration:none" href="./ayrmetin.php?idno=30511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>