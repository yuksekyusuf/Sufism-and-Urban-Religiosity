﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 458<br>Hüküm no: 513<br>Orijinal metin no: [209-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şer‘iye mahkemelerinden sâdır olan ihzar müzekkirelerinin nizamiye mahkemelerinden sâdır olanlarla aynı kuvvette olduğu</b><br><br>Meşîhat<br><br>33<br><br>İstanbul Kādılığı’na,<br><br>Fazîletlü Efendim Hazretleri,<br><br>Hükkâm-ı şer‘iye tarafından mahkemeye ihzârı mutazammın yazılan tezâkirin ihzâr müzekkireleri mâhiyet ve kuvvetinde ad olunmaması mehâkim-i mezkûreye celb ve ihzârı îcâb eden eşhâsın da‘vet-i vâkı‘aya adem-i icâbetlerini ve bi’n-netîce şer‘-ı ibâdın ziyâ‘ını mûceb olacağı mülâhazasına göre îcâbının Şûrâ-yı Devletce teemmülü lüzûmuna dâir Dâhiliye Nezâret-i celîlesinden gönderilen tezkire üzerine Mecelle’nin bin sekiz yüz otuz üçüncü maddesine nazaran mehâkim-i şer‘iyeden sâdır olan ihzâr müzekkireleriyle mehâkim-i nizâmiyeden sâdır olan ihzâr müzekkireleri beyninde bir fark olmadığı gibi her ikisi için dahi inde’l-îcâb cebr isti‘mâli kānûnî bulunduğundan mehâkim-i şer‘iyeden sâdır olan ihzâr müzekkireleri hakkında da mehâkim-i nizâmiyede tatbîk olunan usûlün muhâfazası taht-ı vücûbda bulunduğunu mutazammın Şûrâ-yı Devlet Tanzîmât Dâiresi’nden i‘tâ olunan mazbata sûretinin leffiyle vârid olan fî 8 Şevval sene 1328 târihli ve iki yüz otuz sekiz adedli tezkire-i sâmîye üzerine keyfiyet ta‘mîmen hükkâm-ı şer‘iyeye teblîğ ve mülhakāt nüvvâbına gönderilmek üzere işbu tahrîrâtın nüsah-ı kâfiyesi leffen isrâ olunmağla ona göre îfâ-yı mu‘âmele olunması siyâkında tezkire-i mecî terkīm kılındı.<br><br>Fî selhi Şevval sene 1328 ve 21 Teşrîn-i evvel sene 326.<br><br>Şeyhülislâm<br><br>Musa Kâzım</p>          <br><a title="Önceki sayfa" style="text-decoration:none" href="./ayrmetin.php?idno=36437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o472"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>