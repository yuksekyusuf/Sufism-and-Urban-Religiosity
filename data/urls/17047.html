﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 132<br>Hüküm no: 94<br>Orijinal metin no: [11a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaymakcı Mehmed Beşe’nin eski ortağı Kiryako aleyhine açtığı alacak davasını ispatlayamadığı</b><br><br>Maʻrûz;<br><br>Medîne-i Ebâ Eyüb el-Ensârî’de sâkin kaymakcı tâifesinden Mehmed Beşe b. Ahmed nâm kimesne Tâife-i mezbûreden işbu hâmilü’l-iʻlâm Kiryaki v. Kosta nâm zimmî ile Eyüb mahkemesinde meclis-i şerʻde terâfuʻlarında kaymakcılık sanʻatında işbu mesfûr Kiryaki ile ınânen yüz gün şerîkler olup müddet-i mezbûrede amel edip ba‘dehû hesap gördüğümüzde ikrârıyla sâbit olan iki yüz bir buçuk guruş fâizden benim hisseme âid olan meblâğ-ı mezbûrdan nısfı yüz guruş ve otuz para mesfûr Kiryaki zimmetinde kalmağla taleb ederim deyü baʻde’d-daʻvâ mesfûr Kiryaki zimmî ınânen şirketi ikrâr mâʻadâsını inkâr eylediğinden gayrı müddeʻî-i mezbûr Mehmed Beşe ile şirkete müte‘alik umûrda cereyân eden ahz u iʻtânın bin yüz elli yedi senesi Şevvâli’ne gelince hesap görüp istîfâ-yı hak edip âmme-i deʻâvîden benim zimmetimi ibrâ ve iskāt eyledi deyü defʻ daʻvâsını müddeʻî-i mezbûr Mehmed Beşe baʻde’l-inkâr dâfiʻ-i mesfûr Kiryaki baʻde’t-taʻdîl ve’t-tezkiye şehâdetleri makbûle olan Ebûbekir b. el-Hâc Ömer ve es-Seyyid el-Hâc Mustafa b. Hüseyin ve Mehmed b. Abdullah ve diğer Mehmed Beşe b. Hasan nâm kimesneler şehâdetleriyle defʻ-i mezbûru münkir-i mezbûr Mehmed Beşe muvâcehesinde vech-i şerʻî üzere sâbit olmağın mûcebiyle mezbûr Mehmed Beşe mesfûr Kiryaki ile bî-vech muʻârazadan menʻ-birle baʻde’t-tescîl bi’l-iltimâs huzûr-ı âlîlerine iʻlâm olundu.<br><br>Fî 5 Saferi’l-hayr sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17046"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17048"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o761"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>