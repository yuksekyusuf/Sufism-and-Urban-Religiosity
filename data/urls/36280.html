﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 326<br>Hüküm no: 355<br>Orijinal metin no: [137-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Daire nâzır ve reislerinin Bâbıâlî’ye yazdıkları tezkirelere mütalaalarını da yazmaları gerektiği</b><br><br>Bâb-ı Âlî<br><br>Dâire-i Sadâret-i Uzmâ<br><br>Mektûbî Kalemi<br><br>Aded: 231<br><br>Taraf-ı Vâlâ-yı Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Bi’l-cümle nüzzâr ve rüesâ-yı devâirin nezâret ve dâirelerine âid mesâlih hakkında Bâb-ı Âlî’ye tezkire tastîr ettikleri vakit tezkireye mesâlih-i mezkûreye dâir olan mütâla‘ayı dahi derc ve tahrîr etmeleri usûlü bâ-irâde-i seniyye-i mülûkâne müttehaz olduğu hâlde bir müddetdir bu usûle ri‘âyet edilmemekde olması maslahatan tecvîz olunamamak tabî‘î bulunduğundan kâffe-i nüzzâr ve rüesâ-yı devâir tarafından ber-minvâl-i meşrûh nezâret ve dâirelerine müte‘allik umûra dâir makām-ı senâverîye tezkire yazıldığı zaman [138] umûr-ı mezkûre hakkındaki mütâla‘a-i mahsûsalarının dahi ilâveten münderecât edilmesi usûlüne ba‘de-ezîn tamamıyla i‘tinâ ve ri‘âyet olunması şeref-sudûr buyrulan irâde-i kat‘iyye-i cenâb-ı hilâfet-penâhî iktizâ-yı celîlinden bulunduğu ve hâk-pây-ı şâhâneye takdîm kılınacak tezâkir devâir miyânında nüzzâr ve rüesâ-yı devâirin mütâla‘a-i zâtiyelerini şâmil olmayanlar bulunduğu takdîrce bunların hemen iâde buyrulacağı Mâbeyn-i Hümâyûn-ı Mülûkâne Başkitâbet-i celîlesinden bâ-tezkire-i husûsiye iş‘âr ve emr u fermân-ı hümâyûn-ı şâhâne mantûk-ı münîfi umûm devâire izbâr kılınmış olmağla Bâb-ı Vâlâ-yı Meşîhat-penâhîlerince de ber-minvâl-i muharrer ilâveten mütâla‘âta i‘tinâ ve dikkat buyurulması bâbında emr u irâde hazret-i men-lehu’l-emrindir.<br><br>Fî 16 Şevval sene 1316, fî 15 Şubat sene 314.<br><br>Sadrıa‘zam<br><br>Rıfat</p>          <br><a title="Önceki sayfa" style="text-decoration:none" href="./ayrmetin.php?idno=36279"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36281"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o508"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>