﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 448<br>Hüküm no: 552<br>Orijinal metin no: [101a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Ağa’nın Ahmed Ağa’da olan alacağının vekili Ramazan Ağa’ya teslim olunması</b><br><br>Bi’l-fi‘il mahrûse-i Edirne’de şer‘iyyâtî olan umdetü’n-nüvvâbi’l-müteşerri‘în Yakub Efendi b. Receb b. el-Hâc Cafer kıbelinden hatt ü hâtemini hâvî bin seksen senesi Şa‘bânı’nın on birinci günü ile müverrah Ramazan Ağa b. Mehmed yediyle nakl-i şer‘î vârid olup mazmûnu mahmiye-i İstanbul’da Davudpaşa mahallesinde olup hâlâ mahrûse-i Edirne’de misâfir olan Yusuf Ağa b. Abdullah nâm kimesneden vech-i âtî üzere da‘vâ-yı sahîha-i şer‘iyye ile mesbûk istişhâd-ı şer‘î sudûrundan sonra udûl-ı Müslimînden olup vilâyet-i Anadolu’da Zağferanborlu kazâsına tâbi‘ Bulak nâm karyeden olup Edirne’de müsâferet vechi üzere sâkin İbrahim Bey b. Mustafa b. Hüseyin ve Eflani kazâsına tâbi‘ Ulugeçit nâm karyeden olup kezâlik Edirne’de müsâfiren sâkin Hasan Bey [101b] b. Mehmed b. Abdurrahman nâm kimesneler nakil için mahall-i cerh ve ta‘dîlde li-ecli’ş-şehâde hâzırân olup şöyle idâre-i şer‘iyye eylediler ki civâr-ı saltanat-ı aliyyede Yoros kazâsına tâbi‘ kasaba-i Anadoluhisarı’nda hâlâ sükûtu mesmû‘umuz olan Ahmed Ağa b. Yusuf Ağa bin yetmiş yedi senesinde mahrûse-i Edirne’de müsteşhid-i mezbûr Yusuf Ağa’ya bir emr-i pâdişâhî ile Zağferanborlu kazâsında mutasarrıf olduğum timârın yetmiş altı senesine mahsûb olmak üzere mahsûlâtı seksen bin akçeye deruhde ve iltizâm edip meblağ-ı mezbûr seksen bin akçemi ber-vech-i peşîn mezbûr Yusuf Ağa yedinden ahz u kabz eylediğimden sonra müsteşhid-i mezbûr sene-i mezkûrenin mahsûlâtını kabz etmezden mukaddem mahsûlât-ı mezkûreyi âhara deruhde etmekle vech-i meşrûh üzere müsteşhid-i mezbûrun yedinden makbûzum olan meblağ-ı mezbûr seksen bin akçe zimmetimde kalıp müsteşhid-i mezbûr Yusuf Ağa’ya deynimdir deyü bizim huzûrumuzda ikrâr edip bizi istişhâd eyledi, meblağ-ı mezbûru müsteşhid-i mezbûr Yusuf Ağa için merkūm Ahmed Ağa’dan hakk-ı taleb ve ahz vardır, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a oldukdan sonra meblağ-ı sâlifü’z-zikri mezkûr Ahmed Ağa’dan küllen ve ba‘zan ahz u istîfa veyâ hîbe ve bi’l-âhire havâle veyâ turuk-ı şer‘iyyeden bir tarîk ile meblağ-ı mezbûrdan zimmetini ibrâ etmediğine müsteşhid-i mezkûr Yusuf Ağa’ya yemîn teklif olundukda ol dahi hasbe’l-mesûl yemîn billâhi’l-aliyyi’l-a‘lâ etdikden sonra meblağ-ı mezbûr seksen bin akçeyi mezkûr Ahmed Ağa’dan da‘vâ ve talebe ve ahz u kabza ve kendüye îsâle ve kabz, îsâl mütevakkıf olduğu umûrun cümlesine işbu nâkilü’l-kitâb Ramazan Ağa b. Ahmed nâm kimesneyi tarafından vekîl ve nâib-i menâb nasb u ta‘yîn eyledikde ol dahi vekâlet-i mezkûreyi kabûl ve merâsimini edâya müte‘ahhid olduğunu hâvî bulunmağın kitâb-ı mezbûr nâkil-i mezbûr Ramazan Ağa’nın taleb ve da‘vâsı ile dîvân-ı kāimmakām-ı hazret-i sadrazamîde akd olunan meclis-i şer‘-i şerîfde mezbûr Ahmed Ağa b. Yusuf muvâcehesinde feth ü kırâet ve istintâk olundukda mezbûr Ahmed Ağa kitâb-ı mezbûrun zeylinde olan hatt ü hâtem hâlâ mahrûse-i mezbûrede şer‘iyyâtî olan mûmâ-ileyh Yakub Efendi b. Receb b. Cafer’in hatt ü hâtemi olduğunu münkir olmağla müdde‘î-i mezbûr Ramazan Ağa’dan kitâb-ı mezbûrun zeylinde hatt ü hâtem Mevlânâ Yakub Efendi’nin hatt ü hâtemi olduğuna isimleri mastûr olup yol şâhidleri olan İbrahim Ağa b. Hüseyin ve Veli Bey b. Ali nâm kimesne li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka hâlâ mahrûse-i mezbûrede şer‘iyyâtî olan Yakub Efendi b. Receb b. el-Hâc Cafer’in hatt ü hâtemi olduğuna şâhidleriz şehâdet [dahi] ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr Ramazan Ağa’nın vech-i mübeyyen üzere vekâletine ba‘de’l-hükm meblağ-ı mezbûr seksen bin akçeyi vekîl-i mezbûr Ramazan Ağa’ya edâ ve teslîme mezbûr Ahmed Ağa’ya tenbîh olunmağın mâ-vaka‘a bi’t-taleb ketb olundu.<br><br>Fî 12 min-Ramazani’l-mübârek sene 1081.<br><br>Şuhûdü’l-hâl: Fahrü’l-akrân Hüseyin Ağa kethüdâ-yı hazret Efendi, fahrü’l-akrân Mehmed Ağa kethüdâ-yı muhzırân, Şah Mehmed Çelebi b. Abdülhalim.</p>          <br><a title="Önceki sayfa" style="text-decoration:none" href="./ayrmetin.php?idno=2869"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2871"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>