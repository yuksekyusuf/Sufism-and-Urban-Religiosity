﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 38<br>Hüküm no: 2<br>Orijinal metin no: [1a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bayram gecelerinde akşam namazından sonra kandillerin yakılması</b><br><br>Evkāf-ı selâtîn-i izâm ve vüzerâ-yı kirâm cevâmi‘ mütevellîleri leyâlî-i a‘yâdı ta‘zîm ve ihyâ için Mekke-i Mükerreme ve Medîne-i Münevvere -şerrefehallâhü te‘âlâ ilâ yevmi’l-âhıre- ve Kudüs-i Şerîf ve Mısır-ı kahire ve Şam-ı cennet-meşâm ve Halebü’ş-şehbâ ve umûmen bilâd-ı Arabistan[’da] vâki‘ cevâmi‘-i şerîfe minârelerinde ba‘de’l-ışâ îkād-ı kanâdîl olunmak mu‘tâd-ı kadîm olduğunu, bu âdet-i müstahseneye ittibâ‘ ile îd-i şerîfe ta‘zîm kasd olunmak mertebe-i vücûbda olmağla inşâ’allâhü te‘âlâ fîmâ ba‘d İstanbul ve Galata ve Eyyûb ve Üsküdar’da vâki‘ selâtîn-i izâm ve vüzerâ-i kirâm cevâmi‘-i şerîfesi minâreleri leyâlî-i a‘yâdın ancak ibtidâ gecesi kanâdîl ile tezyîn olunup lâkin tezyîn olunan kanâdîl leyâlî-i Ramazân’da tezyîn olunduğu gibi olmayıp şerefelerin kanâdîli resm-i âhar üzre tertîb ve şerefelerinden aşağı kandiller ve buna dâir âvîzeler ile tezyîn ve mahyaların her biri, hâzâ bayram ve îd-i şerîf ve îd-i mübârek ve îd-i sa‘îd ve bu misillü terkîb ile resm olunmak fermân olmağın imdi işbu îd-i şerîfin ibtidâ gecesi ba‘de’l-ışâ fermân olunduğu vech üzre mübâşeret ve bundan sonra dahi leyâlî-i a‘yâdın ibtidâ gecelerinde bu vechile hareket etmeleri için mütevellîleri olduğunuz cevâmi‘-i şerîf kayyımlarına tenbîh ile tefhîm eyleyesin deyû buyruldu. 24 Ramazân sene 1128. [Derkenâr:] Bin yüz on dört senesi târihinde kürklere verilen nizâm defteri es-Seyyid Mahmud Efendi merhûmun sicilinde mukayyeddir. Sah.</p>          <br><a title="Önceki sayfa" style="text-decoration:none" href="./ayrmetin.php?idno=28979"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28981"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b038"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>