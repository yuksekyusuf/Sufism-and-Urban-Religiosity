﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 180<br>Hüküm no: 171<br>Orijinal metin no: [23a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe hatunun, Mustafa Efendi’nin evinin yol tarafından kapısının önüne yaptığı binâyı kaldırması gerektiği</b><br><br>Ma‘rûz<br><br>Sâdır olan fermân-ı âlîlerine imtisâlen cânib-i şer‘-i enverden mürsel Süleyman Efendi Haremeyni’ş-şerîfeyn müfettişi müderrisîn-i kirâmdan Mehmed Atâullah Efendi tarafından mürsel es-Seyyid Atâullah Efendi ile hâssa mimarı hulefâlarından Mustafa ve Ali Halîfeler ile İstanbul’da Ebulfeth Sultan Mehmed Han —aleyhi’r-rahmeti ve’l-Gufrân— hazretleri câmi‘-i şerîfi kurbünde Pirinççi Sinan Mahallesi’nde vâki‘ münâza‘un fîh mahalle varıp mazbûtü’l-esâmî Müslimîn huzûrlarında akd-i meclis-i şer‘-i kavîm ettikde sâhib-i arzuhâl Mustafa Efendi meclis-i ma‘kūd-ı mezkûrda Hâfız Ahmed Paşa mütevellîsi Mustafa Ağa tarafından mürsel İsmail Efendi hâzır olduğu yine vakf-ı mezbûrdan ittisâlinde kâin bir bâb menzile bi’l-îcâreteyn mutasarrıfe Âişe bt. Ali nâm Hatun’un hâlâ zevci ve tarafından husûs-ı âti’l-beyânda vekîl olduğu zât-ı mezbûreyi ârifân Mustafa Efendi b. Ebûbekir ve Abdullah b. İbrahim şehâdetleriyle sâbit olan Eyüb Ağa b. Mustafa ile terâfu‘larında müvekkile-i mezbûre Âişe Hatun benim mutasarrıf olduğum menzilimin tarîk-i has tarafında olan kapı önüne mimârân-ı mezbûrân mesâhalarıyla tûlen altı zirâ‘ on altı parmak ve arzan bir zirâ‘ on altı parmak mahalle fuzûlî binâ ihdâs etmekle tarîk üzerinde olan binâsını ref‘e vekîl-i mezbûra tenbîh olunmak murâdımdır deyü da‘vâ ettikde vekîl-i mezbûr dahi mahâll-i mezkûr tarîk-i has ve binâ-i mezkûr muhdes olduğunu bi’l-vekâle ikrâr u i‘tirâf etmeğin mûcebince muhdes olan binâyı tarîk-i mezkûr üzerinden ref‘ etmek üzere müvekkile-i mezbûre için vekîl-i mezbûra tenbîh eylediklerini mevlânâ-yı mezbûr mahallinde ketb ve tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ<< ve tahrîr ve ma‘an mürsel ümenâ-i şer‘le>> ve takrîrlerini ba‘de’t-tenfîz huzûr-ı âlîlerine i‘lâm olundu.<br><br>Fî-23 Za sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30924"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30926"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>