﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 294<br>Hüküm no: 286<br>Orijinal metin no: [62a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Evlatlık verilen Vartagon’a nafaka bağlanması</b><br><br>Vilâyet-i Anadolu’da vâki‘ medîne-i İznikmid’de Kilise Mahallesi mütemekkinlerinden olup Mahmiye-i İstanbul’da Kumkapı kurbünde müsâfiren mütemekkin Miregos v. Agop nâm zimmî meclis-i şer‘-i hatîr-i lâzımü’t-tevkīrde bâ‘isü hâze’s-sifr Şekri v. Toman nâm zimmî muvâcehesinde takrîr-i kelâm ve bast ani’l-merâm edip işbu sulbî oğlum Vartagon nâm sagīri bundan akdem mesfûr Şekri’ye bi-tarîkı’t-terebbî ve’t-tebennî def‘ ve teslîm ol dahi ber-vech-i muharrer yedimden ahz eylemişidi lâkin oğlum mesfûrun mâlı olmayıp nafakaya ihtiyâcı olmağla oğlum sagīr-i mezbûrun nafaka ve kisve ve sâir levâzım-ı zarûriyyesi’çün bana bi-şartü’r-rücû‘ târih-i kitâbdan beher yevm dörder para harc ve sarf etmek üzere mesfûr Şekri’ye emreylediğimde ol dahi ber-vech-i muharrer oğlum sagīr-i mezbûru terbiye ve infâka ta‘ahhüd eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Recebi’l-mürecceb sene [1]143.<br><br>Şuhûdü’l-hâl: Mehmed Çelebi b. Abdullah, Du‘âcı İbrahim b. Mustafa, Salih Çelebi b. Süleyman, Ahmed Çelebi b. el-Hâc Hasan, Abdullah Çelebi b. Mustafa, Kirkor v. Hırbet, Hüdaverdi v. Zafir, Bogos v. Ağazar, Aci Oseb v. Avendik?, Hogaç b. Kostantin, Papa Aritun v. Haçador.</p>          <br><a title="Önceki sayfa" style="text-decoration:none" href="./ayrmetin.php?idno=5209"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5211"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>