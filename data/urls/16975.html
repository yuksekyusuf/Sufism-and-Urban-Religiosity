﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 99<br>Hüküm no: 22<br>Orijinal metin no: [3a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şamlar karyesinde ikâmet eden Ali b. Ahmed’in üzerine düşen vergileri ödemesinin gerekli olduğu</b><br><br>Maʻrûz-ı dâʻî-i Devlet-i aliyyeleridir ki;<br><br>Havâss-ı refîʻa muzâfâtından Terkos nâhiyesinde vâkiʻ ashâb-ı arzuhâl Şamlar nâm karyeden müseccelü’l-esâmî ahâlîsi taraflarından vekîl-i şerʻîleri Kara Mustafa b. Osman b. Ömer nâm kimesneler derûn-ı arzuhâlde mezkûrü’l-ism Zor Ali b. Ahmed nâm kimesne ile Eyüb mahkemesinde meclis-i şerʻde terâfuʻ eylediklerinde bin yüz altı ve yedi senelerinde müteʻaddid evâmir-i aliyye ile nâzile olan tekâliflerimizin küllîsinden maʻrifet-i şerʻle olan tevzîʻâtdan karyemiz ahâlîsi üzerlerine edâsı iktizâ eden tekâlifimiz içün cümlenin emir ve rızâlarıyla dört yüz guruş üzerine istidâne ve edâ etdiğimizden sonra beyne’l-ahâlî aʻlâ ve evsat ve ednâ itibârıyla tahammüllerimize göre tevzîʻ ve tahsîl ve karyemiz ahâlîsinden olan mezbûr Ali iki senede evsat itibârıyla hissesine isâbet eden kırk guruş hisse-i tekâlifi vermeyip avk ü tehir ve edâ etmeden karyemizden nakletmekle suâl ve alıverilmek murâdımızdır deyü iddiʻâ eylediklerinde mezbûr Ali husûs-ı mezbûru min-külli’l-vücûh ikrâr ve iʻtirâfından sonra karye-i mezbûrede sâkin ve toprağında zirâʻat [ve] hırâset eder iken iki senede nâzil olan tekâliflerin küllîsinden îcâb eden meblâğ-ı mezbûr kırk guruşu cümlenin muhtârı ve kabzına meʼmûr olan vekîlleri mezbûrân Kara Mustafa ve Osman’a vermiş idim deyü eylediği defʻini beyân edemeyip mezbûrân Kara Mustafa ve Osman’dan her biri baʻde’t-tahlîf ber-vech-i muharrer tekâliflerinden îcâb eden ol mikdâr hissesin mezbûr Ali’nin ikrâr ve iʻtirâfına binâʼen tahsîli iktizâ eylediği maʻlûm-ı devletleri buyruldukda fermân hazret-i veliyyü’l-emrindir.<br><br>Fî 5 min-Zilkaʻde sene 1159</p>          <br><a title="Önceki sayfa" style="text-decoration:none" href="./ayrmetin.php?idno=16974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o769"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>