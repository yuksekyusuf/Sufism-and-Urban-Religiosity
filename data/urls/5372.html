﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 431<br>Hüküm no: 448<br>Orijinal metin no: [103b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saltana ile münazaalı bağı Todori’den satın alan Yahûdi Yuda’nın bağı iade edip parasını geri aldığı</b><br><br>Ma‘rûz<br><br>Sâhibe-i arzuhâl Saltana nâm Nasrâniye meclis-i şer‘de derûn-ı arzuhâlde mezkûrü’l-ism Yuda nâm Yahûdi muvâcehesinde mahrûse-i Galata’ya tâbi‘ İstinye nâhiyesi karyelerinden Yeniköy nâm karye hudûdu dâhilinde vâki‘ ma‘lûmü’l-hudûd bir kıt‘a bağ babamdan müntakil mülk-i mevrûsum iken merkūm Yuda bi-gayr-ı hakkın zabt etmekle kasr-ı yedine tenbîh olunmak matlûbumdur deyü da‘vâ eyledikde ol dahi mârru’z-zikr bağ-ı mahdûdu bin yüz kırk iki senesi Receb-i şerîfinin onuncu günü gāib ani’l-meclis Todori nâm zimmî kendi mülkü olmak üzere Galata’da nâibü’ş-şer‘ olan Abdullah Efendi huzûrunda yüz elli guruşa bi-tarîkı’l-istiğlâl bana bey‘ ve teslîm ben dahi ber-vech-i muharrer iştirâ ve tesellüm etmişidim lâkin fi’l-hakīka bağ-ı mezbûr müdde‘iyye-i mezbûre ile gāib-i mezbûr beyninde münâza‘un-fih olduğuna vâkıf olmamla târih-i i‘lâmdan dört gün mukaddem yine gāib-i mezbûru ahz ve Galata nâibi mûmâ-ileyh Abdullah Efendi huzûrunda kendiye medfû‘um olan meblağ-ı mezbûr yüz elli guruşu taleb ve ba‘de’l-hükm bağ-ı mezbûru fek edip bağ-ı mezbûrda kat‘â alâka ve medhalim yokdur deyü takrîr-i meşrûhuna mutâbık nâib-i mûmâ-ileyhin hat ve hatemini hâvî bir kıt‘a hüccet-i şer‘iyye dahi ibrâz ve bağ-ı mezbûrda alâka ve medhali olmadığını ikrâr u i‘tirâf eylediği huzûr-ı âlîlerine i‘lâm olundu.<br><br>Fî 24 Safer sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>