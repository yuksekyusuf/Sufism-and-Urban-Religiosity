﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 382<br>Hüküm no: 464<br>Orijinal metin no: [86b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamid sancağı ahalisinden bazılarının Mütesellim Siyavuş Ağa aleyhindeki alacak iddialarında anlaşma sağlanması</b><br><br>Vilâyet-i Anadolu’da Hamid Sancağında kasaba-i Avşar mahallâtından Kayser mahallesi ahâlîsinden Satı b Musa ve Câmi‘ mahallesi ahâlîsinden Ebubekir b. Mehmed ve Bali mahallesi sükkânından Hüseyin b. Mustafa ve Orta mahallesi sükkânından Mehmed b. Hasan Halîfe ve Abdülkerim b. Mehmed nâm kimesneler kendi taraflarından asâleten ve her biri sâkin olduğu mahallesinin ma‘lûmü’l-esâmî ve mahdûrü’l-eşhâs olan sâir ahâlîsi taraflarından husûs-ı âti’l-beyâna vekîl olup vekâletleri Mehmed Çelebi b. el-Hâc Musa ve Pîrî Çelebi b. Mehmed ve Ebubekir b. el-Hâc Musa ve Mehmed b. Ivaz ve İsa b. İsmail nâm kimesneler şehâdetleri ile şer‘an sâbit oldukdan sonra vekâleten meclis-i şer‘-i şerîfde sâbıkā Hamid sancağına mutasarrıf olan emîrü’l-ümerâi’l-kirâm kebîrü’l-küberâi’l-fihâm Mehmed Paşa’nın mütesellimi olan râfi‘ü’l-kitâb umdetü’l-a‘yân zübdetü’l-erkân Siyavuş Ağa b. ( ) tarafından husûs-ı âti’l-beyâna vekîl olup vekâleti Mustafa Çelebi b. Ali ve Ali Bey b. Şa‘bân nâm kimesneler şehâdetleri ile şer‘an sâbite olan Ali Çavuş b. Ahmed nâm kimesne mahzarında takrîr-i kelâm edip müvekkil-i mezbûr mütesellim iken kasaba-i mezbûrede Hamza nâm kimesne katl olmağla müvekkil-i mezbûr Siyavuş Ağa bizden ve müvekkillerimizden bi-gayr-ı hakkın iki yüz elli esedî guruş almağla bundan akdem meblağ-ı mezbûru müvekkil-i mezbûrdan asâleten ve vekâleten da‘vâ etdiğimizde, ol dahi inkâr edip beynimizde münâza‘ât-ı kesîre ve muhâsamât-ı şedîde vâkı‘a olmağla muslihûn tavassut edip müvekkil-i mezbûr ile beynimizde yetmiş esedî guruş üzerine inşâ-i akd-i sulh eylediklerinde biz dahi sulh-ı mezbûru kabûl ve bedel-i sulh olan meblağ-ı mezbûr yetmiş esedî guruşu müvekkil-i mezbûr Siyavuş Ağa yedinden tamâmen ahz u kabz edip husûs-ı mezbûra müte‘allıka âmme-i de‘âvîden müvekkil-i mezbûr Siyavuş Ağa’nın zimmetini ibrâ-i âm ile ibrâ ve iskāt eyledik dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 29 min-Şa‘bâni’l-mu‘azzam li-sene 1081.<br><br>Şuhûdü’l-hâl: Ahmed Efendi b. Ali, el-Hâc Ahmed Efendi b. Oruç es-sâkin-i be-Kalenderhane, Çorbacızâde Mustafa Çelebi, el-Hâc Musli b. Hüseyin sâkin-i Galata, İbrahim Çelebi b. Abdülbaki sâkin-i Galata.</p>          <br><a title="Önceki sayfa" style="text-decoration:none" href="./ayrmetin.php?idno=2781"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2783"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>