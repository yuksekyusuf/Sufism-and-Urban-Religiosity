﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 226<br>Hüküm no: 141<br>Orijinal metin no: [45b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yenişehir’de Kerasova köylülerinin aynı köyden Kasımpaşa’da sâkin Yorgaki v. Yani’nin köyün ödeyeceği vergilerden hisse vermesi taleblerinin reddedildiği</b><br><br>Vilâyet-i Rumeli’nde medîne-i Yenişehir nevâhîsinden Kûhistân nâhiyesine tâbi‘ <<Karasu>> Kerasova nâm karye ahâlîsinden Tarandafilo v. Yorgi ve Yani v. Yorgi ve Yani v. Todori ve Nikola v. Labarno ve Yani v. Uskoli ve diğer Tarandafilo v. Todori ve Panayot v. Şilo ve Dimitri v. Esyano ve Panayot v. Yani nâm zimmîler dîvân-ı hazret-i sadrazamîde ma‘kūd meclis-i şer‘-i şerîf-i âlîde mahrûse-i Galata kazâsına tâbi‘ kasaba-i Kasım Paşa’da Tahtakadı mahallesi sükkânından işbu râfi‘u’l-vesîka Yorgaki v. Yani nâm zimmî muvâcehesinde herbiri üzerine da‘vâ ve takrîr-i kelâm edip bin seksen sekiz senesinde karye-i mezbûre ahâlîsinin tekâlîflerinden beş bin guruş deynleri olup merkūm Yorgaki fi’l-asl karye-i mezbûr ahâlîsinden olmağla meblağ-ı mezbûrdan merkūm Yorgaki’nin hissesine üç yüz elli guruş isâbet etmekle meblağ-ı mezbûru merkūm Yorgaki’den taleb ederiz suâl olunsun dedikde gıbbe’s-suâl mezbûr Yorgaki cevâbında ben kırk sene mukaddem karye-i mezbûreden kalkıp yedimde olan işbu derkenâr mûcebince Galata kazâsında olan cennet-mekân firdevs-âşiyân merhûm ve mağfûrun-leh Sultân Ahmed Hân-ı evvel tâbe serâhu hazretlerine ra‘iyyet kaydolunmağla târih-i mezbûrdan beri beher sene üzerime edâsı lâzım gelen tekâlîfi vakf-ı mezbûr re‘âyâsıyla ma‘an edâ edip karye-i mezbûrede emlâk ve arâziden kat‘a bir nesnem olmayıp ve karye-i mezbûre ahâlîsi her sene mahmiye-i İstanbul’a gelip benimle her bâr mülâkī olurken bin seksen sekiz senesinden beri meblağ-ı mezbûra müte‘allika benden bir nesne da‘vâ etmeyip on dokuz sene bilâ-özr-i şer‘î sükût etmişlerdir deyü mazmûnu min-külli’l-vücûh takrîr-i meşrûhuna muvâfık defter-i evkāfdan muhrec sâlifü’z-zikr derkenârı ibrâz etmekle gıbbe’l-istintâk müdde‘ûn-ı mezbûrûn cevâblarında fi’l-hakīka mezbûr Yorgaki kırk sene mukaddem karye-i mezbûreden kalkıp merhûm-ı müşârün-ileyhin vakfına ra‘iyyet kaydolunup beher sene üzerine edâsı lâzım gelen tekâlîfi vakf-ı mezbûr re‘âyâsıyla ma‘an edâ edip karye-i mezbûrede emlâk ve arâziden kat‘a bir nesnesi olmayıp ve kendiler beher sene mahmiye-i İstanbul’a gelip mezbûr Yorgaki ile her bâr mülâkī olurlar iken bin seksen sekiz senesinden beri meblağ-ı mezbûra müte‘allika bir nesne da‘vâ etmeyip on dokuz seneden beri bilâ-özr-i şer‘î sükût etmişlerdir deyü kazıyye vech-i mübeyyen üzere olduğu herbir[i] tâyi‘an ikrâr u i‘tirâf etmeğin mûcebince müdde‘ûn-ı mezbûrûn bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem Mustafa Efendi Tezkire-i evvel, zübdetü ashâbi’t-tastîr ve’l-kalem Mehmed Efendi Tezkire-i sânî, fahrü’l-eşbâh ve’l-a‘yân Muhzır Mehmed Ağa, fahrü’l-akrân Yusuf Bey Ser-çavuşân, umdetü’l-a‘yân Odabaşı Mustafa Ağa, el-Hâc Mehmed Çavuş, İbrahim Çavuş, Mehmed Ağa b. Ali, el-Hâc Ali b. Sinan.<br><br>Yevmü’l-isneyn fî 28 min-Şa‘bâni’l-mu‘azzam sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o870"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>