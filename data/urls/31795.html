﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 402<br>Hüküm no: 387<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia bt. Abdullah’ın dükkânında kiracı olan Eğeci Hafız Mehmed’i kira artırımı ve sair bahane ile dükkânından çıkarmaması</b><br><br>Ayazmakapısı’nda Eğeci dükkânı<br><br>Ma‘rûz<br><br>Derûn-ı arzuhâlde mezkûretü’l-ism mu‘arrefetü’z-zât Rabia bt. Abdullah nâm hatun Çarşamba günü arz odasında huzûr-ı hazret-i kāimmakām-ı âlî-makāmîde ma‘kūd ve meclis-i şer‘-i münîrde zikri âtî dükkânda müşâhereten müsteciri ve derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısf hisse-i şâyi‘asının mâliki eğeci esnâfından sâhib-i arzuhâl Hafız Mehmed b. Mustafa nâm kimesne muvâcehesinde Âsitâne-i aliyye’de vâki‘ eğeci ve kösüreci ve destereci ve burgucu ve kazgancı esnâfının kethudâları ve yiğitbaşıları ve bi’l-cümle ustaları hâzır oldukları hâlde İstanbul’da Ayazmakapısı dâhilinde kâin bi’l-icâreteyn taht-ı tasarrufumda olan bir bâb eğeci dükkânında mezbûr Hafız Mehmed müşâhereten müstecirim olup mâh be-mâh kirâsını bana edâ edegelip lâkin ben dükkân-ı mezkûrda zevcim işbu hâzır bi’l-meclis Ahmed Beşe’yi iskân murâd etmemle dükkân-ı mezkûrdan hurûca mezbûr Hafız Mehmed’e tenbîh olunmak matlûbumdur deyü da‘vâ etdikde, ol dahi cevâbında fi’l-hakīka müdde‘iye-i mezbûrenin mutasarrıfe olduğu dükkân-ı mezkûrda müşâhereten müstecir olduğunu ikrâr lâkin derûnunda mevcûde gedik ta‘bîr olunur âlât-ı lâzıme-i ma‘lûme her ne kadar aklâmda mukayyed değil ise dahi tedâvül-i eyâdî ile babamızdan müntakil benimle karındaşım Mustafa nâm sagīrin yedimizde bi’l-irsi’ş-şer‘î mülkümüz olduğundan mâ‘adâ Âsitâne-i aliyye’de vâki‘ bi’l-cümle eğeci ve kösüreci ve destereci ve burgucu ve kazgancı esnâfı mühimmât-ı seferiyeye ve Cebehâne ve Tophâne-i âmire ve Tersâne-i ma‘mûreye iktizâ eden levâzımât-ı ma‘lûmeyi lede’l-mutâlebe vakt ü zamanıyla tasnî‘ ve i‘mâl ve ol-vechile hidemât-ı mîriyede müstahdem olmalarıyla müsâ‘ade olunur ise sâire sirâyet ile esnâf-ı merkūmeyi perâkende vü perîşân ve umûr-ı mühimmenin tehîr ve ta‘tîline bâ‘is olacağı bir keyfiyet olmağla kadîmden beri sâkinler olup müstecir oldukları dekâkinin kadîmî kirâlarını ashâb-ı dekâkine edâda cevr ü ezâ ve ta‘allül ve muhâlefet etmedikleri hâlde ashâb-ı dekâkin mücerred kirâ artırmak ve sâir gûnâ bahâne ile müstecirlerini ihrâca tasaddî ve rencîde eylemeleri mesbûk olmamağla müdde‘iye-i mezbûre Rabia Hatun dahi kirâ-yı kadîmini alıp ihrâcıma tasaddî etmesin dedikde, husûs-ı mezkûr esnâf-ı hâzırûn-ı merkūmûndan istintâk olundukda onlar dahi cevâblarında hâl mukırr-ı mezbûr Hafız Mehmed’in bi’l-cümle takrîrine mutâbık ve nefsü’l-emre muvâfık olduğunu her biri bi’l-muvâcehe haber vermeleriyle bu sûretde gedik nizâmı husûsu esnâf-ı şettâ beynlerinde müte‘ârif olduğu gibi esnâf-ı merkūme beynlerinde dahi müte‘ârif ve meşhûr olmağla mezbûr Hafız Mehmed dükkân-ı mezkûrun mâh be-mâh kirâ-yı kadîmini bilâ-ta‘allül edâ eyledikçe ihrâç dâ‘iyesiyle ihtilâl-i nizâm ve umûr-ı mühimmenin ukde-i tehîrine bâ‘is olmamak üzere müdde‘iye-i mezbûre Rabia Hatun’a tefhîm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 12 min-Cemâziyelûlâ sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>