﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 556<br>Hüküm no: 882<br>Orijinal metin no: [102a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sünbüle lâkabıyla tanınan Semiha’nın boşandığı kocası İsrail’den mehrini daha önceden aldığının tespit edildiği</b><br><br>Maʻrûz-ı dâʻî-i Devlet-i aliyyeleridir ki;<br><br>Çarşamba günü dîvân-ı sadr-ı âlîlerinde ba‘dehû Eyüb mahkemesinde meclis-i şerʻ-i hatîrde hâmile-i arzuhâl şahsı taʻrîf-i şerʻî ile muʻarrefe Sünbüle ismi ile mülakkabe Semiha nâm Yahûdiye derûn-ı arzuhâlde isimleri mezkûrân hasmından zevc-i muhâlıʻı İsrail nâm Yahûdi ile terâfuʻ etdiklerinde müddeʻiye-i mezbûre zevc-i muhâlıʻı mesfûr İsrail zimmetinde mütekarrir dört bin guruş mehr-i müeccel hakkım olup taleb ederim deyü daʻvâ, mesfûr İsrail Yahûdi cevâbında yedimde olan hüccet mantûku üzere müddeʻiye-i mezbûre Sünbüle ismi ile mülakkabe Semiha târîh-i iʻlâm senesi Ramazanı’nın yirmi yedinci günü Hasköy’de nâibü’ş-şerʻ olan Mehmed Abdülbâki Efendi huzûrunda mehr-i müeccel-i mezkûru üzerine muhâlaʻa olup hukūk-ı zevciyete ve sâire müteʻallika âmme-i deʻâvîden her birimiz âharın zimmetlerini ibrâ ve iskāt etmiş idik deyü mazmûnu takrîrine muvâfık hüccet ibrâzıyla eylediği defʻini müddeʻîye-i mezbûre münkire olmağın dâfiʻ-i mesfûr İsrail defʻ-i mezbûrunu nâtık hüccetinin mazmûnunu ikāmet eylediği dört nefer şuhûd-ı udûl ile vech-i şerʻî üzere baʻde’l-isbât ve kendi cinsinden beş nefer Yahûdiler dahi haber vermeleriyle müddeʻiye-i mezbûre mehr-i müeccel-i mezbûr mütâlebesiyle bî-vech muʻârazadan menʻ olunup tescîl olunduğu huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sânî ve’l-ışrîn min-Şevvâl li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b556"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>