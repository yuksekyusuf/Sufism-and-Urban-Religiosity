﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 190<br>Hüküm no: 143<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi’nin vefat eden kardeşi Fâtıma’da olan alacağını kızı Zeliha Hanım’dan istemesi</b><br><br>Ma‘rûz,<br><br>Mübârek ve mes‘ûd rikâb-ı kamer-tâb-ı mülûkâneye takdîm-i arzuhâl eden medîne-i Üsküdar’da sâkin Hüseyin Efendi b. Mühürdâr Ahmed Efendi Salı günü huzûr-ı hazret-i cenâb-ı mu‘allâ-elkāb-ı fetvâ-penâhîde ma‘kūd meclis-i şer‘-i münîrde li-ebeveyn hemşîresi olup İstanbul’da Sultan Ahmed Han Câmi‘-i şerîfi kurbünde Kapıağası Mahmud Ağa mahallesinde sâkine iken işbu sene-i mübâreke şehr-i Ramazani’l-mübâreki hilâlinde vefât eden derûn-ı arzuhâlde ismi mezkûre Fâtıma Hanım’ın sadriye kebîre kızı kezâlik derûn-ı arzuhâlde mezkûretü’l-ism Zeliha Hanım bt. Hasan’ın zevci ve tarafından husûs-ı âti’l-beyânda vekîli olduğu zâtını ârifân Osman Efendi b. Habib ve Mehmed Salim b. Osman şehâdetleriyle sâbit olan Hasan Ağa b. Süleyman muvâcehesinde hemşîrem müteveffât-ı mezbûre Fâtıma Hanım zimmetinde yedimde olup bin iki yüz otuz dokuz senesi Muharremi’l-harâmının gurresi târîhiyle müverrah bir kıt‘a temessük mantûkunca hayatında malımdan ve yedimden iktirâz ve kabz ve istihlâk eylediği on sekiz bin guruş alacak hakkım olup meblağ-ı mezkûre târîh-i merkūmda müvekkile-i mezbûre Zeliha Hanım tarafından bi’l-emr ve’l-kabûl kefâlet-i sahîha ile kefîl ve zâmine olup lâkin ben târîh-i mezkûrdan işbu târîh-i i‘lâma gelince on sekiz sene müddetde karındaşım müteveffât-ı mezbûre ile merkūme Zeliha Hanım’dan her birimiz Der-aliyye’de sâkinler olup meblağ-ı mezkûru gerek hemşîrem müteveffât-ı mezbûre Fâtıma Hanım’dan hayatında ve gerek merkūme Zeliha Hanım’dan asâlet ve kefâletlerine binâen da‘vâ mümkün iken da‘vâ etmeyip bilâ-özr sükût ve terk-i da‘vâ etmiş idim. El-hâletü hâzihî meblağ-ı mezkûr on sekiz bin guruş kefâlet-i mahkiyesine binâen bana edâya müvekkile-i mezbûre Zeliha Hanım’a izâfetle zevci vekîl-i merkūm Hüseyin Ağa’ya tenbîh olunmak matlûbumdur deyü da‘vâ etdikde vekîl-i mezbûr Hüseyin Ağa dahi cevâbında müdde‘î-i mezbûr Hüseyin Efendi’nin ber-vech-i muharrer müdde‘âsını külliyen münkir olup bu sûretde merkūm Hüseyin Efendi müddet-i merkūmede asîl ve vekîl-i mezbûretân ile cümlesi bir beldede sâkinler olup da‘vâ [40a] mümkün iken etmeyip bilâ-özr sükût ve terk-i da‘vâ eylediğini mukırr ve mu‘terif iken on beş sene bilâ-özr terk olunan bu makūle hukūk da‘vâsının bilâ-emr-i âlî istimâ‘ı memnû‘ olmağla bilâ-emr-i âlî da‘vâ-yı mezkûresiyle müvekkile-i mezbûre Zeliha Hanım’a izâfetle zevci vekîl-i merkūm Hasan Ağa’ya mu‘ârazadan men‘ olunduğu huzûr-ı âlîlerine i‘lâm olundu. Bâkī emr ü fermân hazret-i veliyyü’l-emrindir.<br><br>Fî 3 Z sene [12]56.</p>          <br><a title="Önceki sayfa" style="text-decoration:none" href="./ayrmetin.php?idno=1045"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1047"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>