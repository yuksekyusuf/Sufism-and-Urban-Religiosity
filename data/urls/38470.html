﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 119<br>Hüküm no: 90<br>Orijinal metin no: [26a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Mustafa’nın İbrahim Usta’da olan alacağını tahsil ve elinde rehin olan çakmakçı dükkânı gediğini iade etmesi</b><br><br>Hâmiş hücceti<br><br>Hâmişine sebt olunan hüccetde mezkûretü’l-ism zâtı mu‘arrefe Fatıma bt. Mustafa nâm hatun meclis-i şer‘-i şerîf-i enverde kezâlik derûn-ı hüccetde mezkûrü’l-ism işbu bâ‘isü’l-vesîka İbrahim Usta b. Ali mahzarında ikrâr-ı tam ve takrîr-i kelâm edip derûn-ı hüccetde tafsîl ü beyân olunduğu üzere mezbûr İbrahim Usta İstanbul’da Vâlide Hanı kurbünde vâki‘ bir bâb çakmakçı dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmesi sûret-i kat‘iyyede bin beş yüz guruşa bana bey‘ ü temlik ve teslîm eylediğinde ben dahi ber-vech-i muharrer iştirâ ve kabz ü kabûl etmiş idim. Lâkin hakīkatde meblağ-ı mezbûr bin beş yüz guruş mezbûr İbrahim Usta’nın bana zimmetinde deyni <<olduğu>> ve âlât-ı lâzıme-i mezkûre dahi mukābelesinde rehin olmağla mezbûr İbrahim Usta deyni olan meblağ-ı mezbûr bin beş yüz guruşu bana def‘ ü teslîm ben dahi yedinden tamamen ahz ü kabz ve rihân-ı mezkûreyi rehniyetden fekk ve kendüye teslîm edip min-ba‘d meblağ-ı mezbûrdan mezbûr İbrahim Usta zimmetinde bir akçe ve bir habbe bâkī kalmayıp ve âlât-ı muharrere-i mezkûre ke’l-evvel mezbûr İbrahim Usta’nın emvâl-i mahzı ve hakk-ı sırfı olup benim kat‘a alâka ve medhalim kalmamışdır dedikde, gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 6 Ra sene [1]242<br><br>Şühûdü’l-hâl: Muhzır Hüseyin Çelebi, Muhzır Emin Çelebi. Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38469"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38471"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>