﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 114<br>Hüküm no: 80<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Peremedili Mustafa’nın küçük oğlunun tasarrufuna geçen köy tımarı gelirinin vasîsine teslim edildiği</b><br><br>Vilâyet-i Rumeli’nde Avlonya Sancağı’nda vâki‘ Peremedi kazâsı ahâlîsinden iken bundan akdem vefât eden Mustafa b. Abdullah b. Abdurrahman’ın sulbî oğlu sagīr Mehmed’in ber-vech-i âtî tesviye-i umûruna kıbel-i şer‘den mansûb vasîsi olduğunu iddi‘â eden Ebûbekir b. Ali nâm kimesne meclis-i şer‘-i şerîf-i enverde işbu bâ‘isü’l-kitâb Gümülcine kasabası sâkinlerinden el-Hâc Hüseyin Ağa taraflarından vekîl-i şer‘îleri olan li-ebeveyn er karındaşları Mehmed Efendi mahzarında üzerine da‘vâ ve takrîr-i kelâm edip mezbûr sagīr Mehmed’in bâ-berât-ı âlîşân tasarrufunda olup Ferecik nâhiyesinde ve umûr-ı şer‘iyesi Gümülcine kazâsına tâbi‘ Yahyabeyli nâm karyede vâki‘ tımarının a‘şâr-ı şer‘iye ve rüsûm vesâir mahsûlâtını ahz u kabz ve bana îsâl ve teslîm etmek üzere merkūmân el-Hâc Mahmud Ağa ve Ebûbekir Ağa için karındaşları merkūm Mehmed Efendi’ye bin yüz kırk üç senesi Martı ibtidâsından bir sene tamamına değin yüz otuz guruş bedel mukābelesinde bi’l-vesâye der-uhde ve iltizâm eylediğimde mezbûr Mehmed Efendi dahi bi’l-vekâle iltizâm ve kabûl ve müvekkilân-ı mezbûrân dahi tımar-ı mezbûru ber-vech-i muharrer zabt ve tasarruf ve bedel-i mezkûru ahz u kabz ve istifâ eylediklerinden sonra vekîl-i mezbûra suâl olunup müvekkilân-ı mezbûrân bedel-i mezkûru bana edâya tenbîh olunması bi’l-vesâye matlûbumdur dedikde gıbbe’s-suâl mezbûr Mehmed Efendi cevâbında kabzına [kaziyye] vech-i muharrer üzere olduğunu bi’l-vekâle ikrâr lâkin müdde‘î-yi mezbûrun ber-minvâl-i muharrer vasî olduğunu inkâr edicek müdde‘î-yi mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup fi’l-asl vilâyet-i Rumeli’de Permed kazâsına tâbi‘ Türemiş nâm karye ahâlîlerinden Ayasofya-i kebîr kurbünde müsâfiren sâkin Mustafa b. Mehmed ve Murtaza b. Musa nâm kimesneler li-ecli’ş-şehâde mahfil-i kazâya hâzırân olup istişhâd olunduklarında fi’l-hakīka sagīr-i mezbûr Mehmed b. Mustafa b. Abdurrahman’ın tesviye-i umûruna işbu müdde‘î-yi mezbûr Ebûbekir kıbel-i şer‘den mansûb vasîsidir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh vasîyy-i mezbûr meclis-i şer‘de vekîl-i mezbûr Mehmed Efendi mahzarında bi’l-vesâye ikrâr ve takrîr-i kelâm edip ânifen edâsına tenbîh olunan vekîl-i merkūm Mehmed Efendi dahi ba‘de’l-kabûl bedel-i iltizâm olan meblağ-ı mezbûre yüz otuz guruşunu doksan guruşunu <<el-Hâc Mahmud>> Ebûbekir Çelebi ve kırk guruşunu el-Hâc Mahmud nâm kimesneler yedleriyle sagīr-i merkūm için bana def‘ ve teslîm eylediklerinden sonra ben dahi sagīr Mehmed’in umûruna safla ba‘de’l-istihlâk meblağ-ı mezbûra <<mezbûra>> müte‘allika da‘vâdan benim ve sagīr Mehmed’in zimmetini ibrâ-i âm ile ibrâ ve ıskāt eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-işrîn min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Makri sâkinlerinden Muslu b. Mehmed, Yenişehirli el-Hâc Mehmed Ağa b. Hacı Sinanzâde, karındaşı el-Hâc Mustafa, Yusuf Bey b. Abdullah tâbi‘-i el-Hâc Mehmed Ağa, Durak Bey voyvoda-i Gümülcine.</p>          <br><a title="Önceki sayfa" style="text-decoration:none" href="./ayrmetin.php?idno=5833"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5835"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o452"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>