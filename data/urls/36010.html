﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 115<br>Hüküm no: 85<br>Orijinal metin no: [42-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bazı memurların işe gelmedikleri veya geç gelip erken gittikleri duyulduğundan mesai saatlerine azami dikkat edilmesi</b><br><br>Me’mûrların vazîfeye devamı<br><br>Âzâde-i beyân olduğu üzere bir me’mûr umûr-ı me’mûresine devam ile vezâif-i müterettibesinin tamamıyla îfâsında ibrâz-ı mesâ‘î ve gayret eylediği hâlde cümle indinde memdûh ve makbûl olacağı misillü bi’l-aks tekâsül ve müsâmaha eder ise makdûh ve mesûl olacağına ve ale’l-husûs devâir-i şer‘iye me’mûrları mahâll-i me’mûriyetlerine müdâvemet ve mesâlih-i ibâdın sür‘at-i hüsn-i rü’yet ve cereyânıyla senedât-ı şer‘iyelerinin tanzîm ve i‘tâ ve ashâb-ı mesâlihin vikāye-i mağdûriyetlerine dikkat eylemeleri lâzımeden bulunduğuna mebnî bu bâbda ihtâr ve icrâ-yı vesâyâya hâcet yoğise de olunan rivâyât üzerine Cum‘a’dan mâ‘adâ Pazar ve Çarşamba günleri dahi ba‘zı me’mûrîn ve hademe-i şer‘iyenin gelmedikleri ve ba‘zıları dahi pek geç gelip erken avdet eyledikleri tahkīk edilmiş ve bu ise mugāyir-i rızâ-yı âlî bulunmuş olduğundan ba‘de ezîn büyük ve küçük kâffe-i me’mûrîn-i kirâm ve ketebe ve hademe-i şer‘iye Cum‘alardan mâ‘adâ beher gün sabahleyin nihâyet sâ‘at beş buçukda mahâll-i me’mûriyetlerine gelip ahşam üzeri on buçukdan evvel avdet ve bilâ-özr terk ve ta‘tîl-i hizmet etmemeleri ve bu husûsa rüesâ-yı me’mûrîn-i kirâm taraflarından nezâret ve dikkat-i mütevâliye icrâsıyla mesâlih-i vâkı‘anın ukde-i te’hîre düşürülmemesi matlûb-ı kat‘îdir. İşbu ihtârın hüsn-i te’sîri me’mûl ve muntazır ise de hilâfı zuhûrunda me’mûrîn-i muvazzafanın kıste’l-yevm hesâbiyle tevkīf-i ma‘âşları ve ketebe-i şer‘iyenin da‘vâ zabtettirilmemek gibi tedâbîr-i men‘iyye-i tahzîriye ittihâzını celb etmiş olacakları şimdiden teblîğ ve ihtâr olunur.<br><br>Târih-i vürûdu fî-gurreti Muharrem sene [12]90.</p>          <br><a title="Önceki sayfa" style="text-decoration:none" href="./ayrmetin.php?idno=36009"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36011"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>