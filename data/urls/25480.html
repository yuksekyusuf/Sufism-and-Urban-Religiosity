﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 515<br>Hüküm no: 593<br>Orijinal metin no: [72a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Ahmed Beşe ile eşi İsmail Bey b. Şaban’ın muhâlaa ile boşandıkları</b><br><br>Bi’l-vekâle hul‘ ve tarafeyn ibrâ.<br><br>Vilâyet-i Anadolu’da vâki‘ Sinob kazâsı muzâfâtından Karasu nâhiyesine tâbi‘ Çengiköyü nâm karyede sâkine Sâliha bt. Ahmed Beşe nâm hatun tarafından husûs-ı âti’l-beyânı da‘vâ ve talebe ve lâzım gelirse hul‘ ve ibrâya vekîl olup zât-ı mezbûreyi ma‘rifet-i şer‘iye ile ârifân karye-i mezbûre İmâmı Mehmed Halîfe b. Mehmed ve İsmail b. Mehmed ve Ömer b. nâm kimesneler şehâdetleri ile vekâleti sâbite olan Mustafa Efendi b. Ahmed nâm kimesne meclis-i şer‘de müvekkile-i mezbûre Sâliha’nın zevci İsmail Bey b. Şaban mahzarında bi’l-vekâle ikrâr ve takrîr-i kelâm edip müvekkilem mezbûre Sâliha’nın mezbûr İsmail Bey zimmetinde mütekarrir ve ma‘kūdün-aleyh olan iki bin fıddî râyicün fi’l-vakt akçe mehr-i mü’ecceli ve nafaka-i iddet-i ma‘lûmesi üzerlerine ve me’ûnet-i süknâsı dahi kendi üzerine olmak üzere bi’l-vekâle mezbûr İsmail Bey ile muhâla‘a-i sahîha-i şer‘iye ile muhâla‘a edip ol dahi hul‘-ı mezkûru kabûl eyledikden sonra târih-i kitâbdan altı sene mukaddem mezbûr İsmail Bey müvekkile-i mezbûreyi ve sulbî oğlu Mustafa nâm sagīri bilâ-nafaka bırakıp âhar diyâra gittikde kıbel-i şer‘den müvekkilem mezbûrenin nafaka ve kisvesi için yevmî sekizer akçe ve sagīr-i mezbûr Mustafa’nın nafaka ve kisvesi için yevmî beşer akçe farz ve takdîr olunup târih-i kitâba gelince cem‘an yevmî on üçer akçeden altı senede müctemi‘ olan yirmi sekiz bin seksen akçeden dahi merkūm İsmail’in zimmetini bi’l-vekâle ibrâ ve ıskāt eyledim ve mezbûr İsmail Bey dahi müvekkilem mezbûre Sâliha’nın zevciyete ve gayra müte‘allika da‘vâdan zimmetini ibrâ ve ıskāt eyledi dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’s-sâmin aşer min-Şevvali’l-mükerrem li-sene 1072.<br><br>Şuhûdü’l-hâl: Fazlı Çelebi Sinobî, Mahmud Ağa b. Kenan, Halil Beşe b. Kantarcı, Hasan Beşe Kantarcı, Mehmed Çelebi er-râcil, Hacı Mustafa Yasakçı.</p>          <br><a title="Önceki sayfa" style="text-decoration:none" href="./ayrmetin.php?idno=25479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o995"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>