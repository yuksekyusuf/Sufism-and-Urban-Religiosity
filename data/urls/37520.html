﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 718<br>Hüküm no: 576<br>Orijinal metin no: [133b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Surre Emini Mehmed Ağa’nın çocuklarına anneleri Rukiye’nin vasi tayin edilip çocuklara da nafaka takdir edildiği</b><br><br>Mahmiye-i İstanbul’da Süleymaniye kurbünde Bezzâz-ı cedîd mahallesi ahâlîsinden iken bundan akdem vedâ‘-ı âlem-i fânî eden Emîn-i Surre el-Hâc Mehmed Ağa b. Şa‘bân’ın evlâd-ı sıgārı Ahmed Çelebi ve İsmail Çelebi ve Âişe’nin tesviye-i emrlerine kıbel-i şer‘-i enverden bir vasî nasbı lâzım ve mühim olmağın emânet ve diyânet ile ma‘rûfe olduğu zeyl-i vesîkada muharrerü’l-esâmî Müslimîn haberleri ile lede’ş-şer‘i’l-enver zâhir ve mukarrer olan zikr olunan sagīrlerin vâlideleri bâ‘isetü’l-kitâb Rukiye Hatun bt. Abdullah’ı hâkim-i muvakkı‘-ı sadr-ı kitâb tûbâ-lehû ve hüsnü-meâb hazretleri vasî ve üzerine mahalle-i mezbûre sükkânından el-Hâc Mustafa b. İbrahim ve Hammâmî Mehmed Ağa b. Abdülbaki nâm kimesneleri nâzır-ı hasbî nasb ü ta‘yîn buyurduklarında onlardan her biri vesâyet ve nezâret-i mezbûreyi ba‘de’l-kabûl merkūme Rukiye Hatun meclis-i şer‘de takrîr-i kelâm edip vasiyeleri olduğum sıgār-ı mezbûrînin babaları müteveffâ-yı mezbûrdan intikāl-i âdî ile intikāl edip mahmiye-i mezbûrede Suluhan demekle ma‘rûf evkāf akārları icârâtından her birine kadr-ı ma‘rûf nafaka ve kisve-bahâ farz ve takdîr olunmak matlûbumdur dedikde vasiye-i mezbûrenin kelimât-ı meşrûhası vâkı‘a mutâbıka olduğunu hâkim-i mûmâ-ileyh hazretleri han-ı mezbûr icârâtından târîh-i kitâbdan her birine yevmî kırkar sağ akçe nafaka ve kisve-bahâ farz ve takdîr edip meblağ-ı mefrûz-ı mezbûru levâzım-ı sıgār-ı mezbûrîne harc ü sarfa ve vakt-i zarûretde istidâneye ve lede’z-zafer mallarına rücû‘a vasiye-i mezbûreye izin birle mâ-vaka‘a bi’t-taleb kayd şüd.<br><br>Fî gurre-i Cumâdelûlâ li-sene aşer ve mi’e ve elf.<br><br>Şuhûdü’l-hâl: Mehmed Ağa b. Şa‘bân, Rif‘atî Ali Efendi b. Yusuf, Nasuh Beşe b. Yusuf, İbrahim Çelebi b. Mehmed, Uşşâkī Mehmed Çelebi, Süleyman Çelebi b. Ahmed ve gayruhum mine’l-huzzâr</p>          <br><a title="Önceki sayfa" style="text-decoration:none" href="./ayrmetin.php?idno=37519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0718"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1111"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>