﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 416<br>Hüküm no: 472<br>Orijinal metin no: [64b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abaza memleketlerinden esir alınması yasak olduğundan, Çolak Süleyman’ın esir aldıklarını iade ettiği ve bir daha yapmayacağını taahhüd ettiği</b><br><br>Bâ-mühr-i efendi<br><br>Ma‘rûz<br><br>Hâlâ Faş Kalesi Muhâfızı Mehmed Paşa hazretleri tarafından derûn-ı arzda mastûr husûsa memûr olan Osman Ağa b. el-Hâc Hasan meclis-i şer‘de sefîne reislerinden olup yine derûn-ı arzda mastûrü’l-ism Çolak Süleyman b. el-Hâc Hasan muvâcehesinde bundan akdem Abaza mülkü ve sâir Abaza iskeleleri beyleri Der-i devlet-medâra arz-ı ubûdiyet ve kabûl-i itâ‘at etmeleriyle beylikleri ve tasarrufunda olan kurâ ve arâzi ve ra‘iyyetleri berât-ı âlîşân ve fermân-ı celîlü’l-ünvân ile tasarruflarında ibkā ve memleketleri memâlik-i mahrûseye ilhâk olunmağla min-ba‘d Abaza memleketi re‘âyâsına ta‘arruz ve seby ve istirkāk olunmak memnû‘ iken mezbûr Çolak Süleyman hilâf-ı şer‘ on iki nefer re‘âyâyı derûn-ı arzda mezkûr Soğuksu İskelesi’nde der-zincir ve seby ve istirkāk ve ahz etmişdir dedikde mezbûr Süleyman cevâbında ber-vech-i muharrer ahz eylediğim ancak on nefer re‘âyâ olup dokuz neferini Çerkes İskelelerinden Soça [Soçi] nâm mahalde bir kimesnenin yedine teslîm etmiş idim deyü ikrâr ve hâlâ yedinde mevcûd olan bir neferini dahi merkūm Osman Ağa’nın yedine def‘ ü teslîm ve zikr olunan dokuzunu dahi mahall-i mezbûrdan memleketlerine îsâl ve min-ba‘d ber-minvâl-i muharrer re‘âyâ-yı mezkûreye aslâ ta‘arruz ve müdâhale etmemek üzere ba‘de’t-ta‘ahhüd husûs-ı mezbûr için paşa-i mûmâ-ileyhin masrûfâtı olan iki yüz guruşu dahi kendi mâlından teberru‘an paşa-i mûmâ-ileyhe îsâl için merkūm Osman Ağa’ya teslîm edip kat‘-ı nizâ‘ eyledikleri bi’l-iltimâs huzûr-ı âlîlerine i‘lâm olundu.<br><br>Fî 27 min-Zilhicce sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b416"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>