﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 217<br>Hüküm no: 198<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arabacı Bayezid mahallesinden Hafize bt. İsmail’in evini Asiye bt. Ali’ye satması</b><br><br>Menzil mübâya‘ası<br><br>Mahmiye-i İslâmbol’da Arabacı Bâyezid mahallesinde sâkine Hafize bt. İsmail nâm hatunun vâlidesi ve tarafından vech-i âtî üzere ikrâra vekîl olduğu zât-ı mezbûreyi ârifân Hafız Numan Efendi b. Süleyman ve es-Seyyid Hafız Sadullah b. es-Seyyid el-Hâc Mehmed nâm kimesneler şehâdetleriyle şer‘an sâbit olan mu‘arrefetü’z-zât Hanım Hatun bt. Abdullah meclis-i şer‘-i şerîf-i enverde kezâlik zâtı ta‘rîf-i şer‘î ile mu‘arrefe olan işbu bâ‘isetü’l-vesîka Asiye bt. Ali nâm hatun mahzarında bi’l-vekâle ikrâr ve takrîr-i kelâm edip müvekkilem mezbûre Hafize Hatun’un akd-i âti’z-zikrin sudûruna değin bâ-hüccet-i şer‘iye şirâen yedinde mülkü olup mahmiye-i mezbûrede Melek Hatun mahallesinde kâin iki tarafdan Resul Çelebi ve Ahmed Ağa menzilleri ve bir tarafdan el-Hâc Ahmed Ağa menzili ve bir tarafdan tarîk-i âm ile mahdûd tahtânî bir bâb oda ve sofa ve kenîf ve bir mikdâr havluyu müştemil bir bâb mülk menzilini bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûre Asiye Hatun’a altmış guruşa bey‘ ve temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr altmış guruşu müvekkilem mezbûre Hafize Hatun mezbûre Asiye Hatun yedinden tamamen ahz ü kabz eyledi, ba‘de’l-yevm menzil-i mahdûd-ı mezkûr cemî‘ müştemilâtıyla mezbûre Asiye Hatun’un mülk-i müşterâsı ve hakk-ı sarfı olup müvekkilem mezbûre Hafize Hatun’un kat‘a alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 7 min-Saferi’l-hayr sene 1197<br><br>Şühûdü’l-hâl: Hafız Numan Efendi b. Süleyman, Mehmed Salim Efendi b. Hüseyin, es-Seyyid Hafız Sadullah b. es-Seyyid el-Hâc Ahmed, Molla Ali b. Halil, Salih b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>