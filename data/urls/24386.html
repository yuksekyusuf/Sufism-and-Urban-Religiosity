﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 219<br>Hüküm no: 281<br>Orijinal metin no: [31a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ali’nin, ölen Hüseyin b. Abdullah’taki alacağının varislerden tahsil edilmesi</b><br><br>Mahmiye-i İstanbul’da Âşık Paşa mahallesinde sâkin iken vefât eden Hasan Çavuş b. Mahmud nâm kimesnenin sulbî oğlu Ali nâm sagīrin kıbel-i şer‘-i şerîfden mansûb vasiyy-i şer‘îsi olan Ömer, umdetü’l-ulemâ’i’l-kirâm Cafer Efendi b. Mahmud tarafından husûs-ı âti’z-zikre Rıdvan b. Abdullah ve Hasan b. Abdullah şehâdetleri ile şer‘an vekâleti sâbite olan aynü’l-a‘yân Osman Çavuş b. Mahmud meclis-i şer‘-i şerîfde, bundan akdem mahmiye-i mezbûrede Neslişah Sultan mahallesinde sâkin iken vefât eden Hüseyin b. Abdullah nâm kimesnenin vârisleri olup, menzil-i âti’l-beyâna vaz‘-ı yed ettikleri şer‘an sâbite olan sulbî oğulları Mehmed ve Ahmed ve İbrahim mahzarlarında bi’l-vekâle takrîr-i da‘vâ edip, mezbûrların babaları müteveffâ-yı merkūm Hüseyin bin on üç senesi Saferi’nin evâhirinde mahmiye-i mezbûrede zikri sebk eden Neslişah Sultan mahallesinde vâki‘ bir tarafı Hasan b. Abdullah mülküne ve bir tarafı Behrâm Kethüdâ mülküne ve bir tarafı Hayyât Mahmud mülküne ve bir tarafı tarîk-i hâssa müntehî olan mülk menzilini, sagīr-i mezbûr mâlı ile müvekkilim mûmâ-ileyh Cafer Efendi’ye on iki bin akçeye istiğlâl tarîkiyle bey‘ ve teslîm-i mebî‘ ve kabz-ı semen ettikden sonra, yine menzil-i mezbûru târih-i merkūmdan bir sene tamamına değin bin iki yüz akçeye istîcâr etmiş idi. Ba‘de zamân mezbûr Hüseyin fevt oldukda, zevce-i metrûkesi ve merkūmların vâlideleri Dilaram bt. Abdullah nâm hâtun yedinden meblağ-ı mezbûr asl-ı mâldan beşer bin akçe ve âhara ücret-i misli olan beş yüz akçe, müvekkilim mûmâ-ileyh Cafer Efendi vesâyeti hasebiyle ahz u kabz edip, asl-ı mâldan ve icâreden yedi bin yedi yüz akçe bâkī kalmış idi. Hâlâ merkūmûn Mehmed ve Ahmed ve İbrahim’den taleb ederim deyip, târih-i mezbûr ile müverrah ve mahmiye-i mezbûrede sâbıkan nâ’ibü’ş-şer‘ olan Musa Efendi b. Zekeriya [tarafından] mümzât ve hâtemi ile mahtûme hüccet ibrâz edip, nazar olundukda takrîrine muvâfık bulunup, mezbûrlara suâl olundukda, mazmûn-ı hücceti bi’l-külliye inkâr eylediklerinde, vekîl-i mezbûrdan mazmûn-ı hüccete [muvâfık] beyyine taleb olundukda, zeyl-i kitâbda mastûrü’l-esâmi olan Müslimînden Hamza Efendi b. el-Hâc Derviş ve Ali b. Üveys nâm kimesneler meclis-i şer‘a li ecli’ş-şehâde hâzırân olup, istişhâd olunduklarında, fi’l-hakīka müteveffâ-yı merkūm Hüseyin hudûd-ı mezbûr ile mahdûd olan mülk menzili târih-i mezbûrda sagīr-i mezbûr mâlı ile vasiyy-i mûmâ-ileyhe on iki bin akçeye istiğlâl tarîkiyle bey‘ ve teslîm ettikden sonra, yine târih-i mezbûrdan bir sene tamamına değin bin iki yüz akçeye istîcâr edip, nâ’ib-i mûmâ-ileyh huzûrunda hüccet olundu idi. Bu vech üzre hüccet-i merkūmenin mazmûnuna şâhidleriz, şehâdet dahi ederiz deyû edâ-i şehâdet-i şer‘iyye eylediklerinde, gıbbe’t-ta‘dîl ve’t-tezkiye şehâdetleri hayyiz-i kabûlde vâki‘ oldukdan sonra, mûcebiyle meblağ-ı mezbûr yedi bin yedi yüz akçenin edâsına hükm olunup, mâ vaka‘a bi’t-taleb ketb olundu. Hurrire fi’l-yevmi’s-sâlis min [şehri] Cemâziyelevvel sene seb‘a ve ışrîn ve elf.<br><br><br>Şuhûdü’l-hâl: Mustafa b. Hamza, Hasan b. Abdülkādir el-mülâzım, Ahmed b. İdris, Rıdvan b. Abdullah, diğer Rıdvan b. Abdullah [es-]sarrâc, Feridun Efendi el-kadı, (...), Sâlih Beşe Kırımî? er-râcil.</p>          <br><a title="Önceki sayfa" style="text-decoration:none" href="./ayrmetin.php?idno=24385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>