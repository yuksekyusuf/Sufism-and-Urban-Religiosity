﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 320<br>Hüküm no: 459<br>Orijinal metin no: [52a-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma bt. Abdülkadir’in Mustafa’ya borç verdiği</b><br><br>Yenibahçe mahallesi sâkinelerinden Fâtıma bt. Abdülkādir mahfil-i kazâda, işbu hâmilü’l-kitâb el-Hâc Bayram b. Durmuş mahzarında da‘vâ edip, bundan akdem es-Seyyid Mustafa nâm kimesne yedimden bin beş yüz akçe istikrâz edip, ben dahi ikrâz eylediğimde meblağ-ı merkūmu emr ve kabûlü hâviye kefâlet ile kefîl olmuşdu, kefâleti hasebiyle meblağ-ı merkūmu taleb ederim dediğinde, gıbbe’s-suâl mezbûr el-Hâc Bayram cevâbında, hâl beynimizde bu minvâl üzre vâki‘ olup, lâkin sonra ben ve müdde‘iyye-i mezbûre ve medyûn-ı mezbûr üçümüz meclis-i vâhidde iken, mezbûr es-Seyyid Mustafa şecere-i siyâdetini dâ’in-i mezbûre yedinden meblağ-ı merkūm mukābelesinde rehin vaz‘ etmekle, müdde‘iyye-i mezbûre mahzar-ı şuhûdda [beni] kefâletden ihrâc etti deyip gıbbe’l-inkâr ve akībü’l-istimhâl Ali b. Necib ve Abdurrahman b. Hüseyin hâzırân olup, fi’l-vâki‘ üçü hâzırlar iken mezbûr es-Seyyid Mustafa şecere-i siyâdetini rehin vaz‘ edip, müdde‘iyye-i mezbûre kefâletden mezbûr el-Hâc Bayram’ı bizim huzûrumuzda ihrâc etti, bu husûsa şâhidleriz, şehâdet dahi ederiz dediklerinde, gıbbe’t-ta‘dîl ve’t-tezkiye şehâdetleri makbûle olup mûcebi ile müdde‘iyye-i mezbûre müdde‘â-aleyh-i mezkûra ta‘arruzdan men‘ olunup, mâ vaka‘a kayd olundu. Fi’t-târihi’l-mezbûr.<br><br><br>Şuhûdü’l-hâl: Abdülcelîl b. Çalabverdi, Nebi b. İbrahim, Hasan b. Ahmed, İbrahim b. Receb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>