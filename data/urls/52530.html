﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 206<br>Hüküm no: 220<br>Orijinal metin no: [62a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artin’in evini müştemilatıyla birlikte Bogos ve Anna’ya sattığı</b><br><br>Mahmiye-i İstanbul’da Ayasofya-i Kebîr mahallesinde sâkin Artin v. Parpozad v. Artin nâm zimmî tarafından ber-vech-i âtî ikrâra vekîl olduğu Asvador v. Minas ve Serkiz v. Margos nâm zimmîler şehâdetleriyle şer‘an sâbit olan Bağdasar v. Bogos nâm zimmî meclis-i şer‘-i şerîf-i enverde işbu râfi‘ü’s-sifr Bogos v. Serkiz ve Anna bt. Kivork nâm Nasrâniye muvâcehelerinde bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilim mezbûrun silk-i mülkünde münselik emlâkinden olup medîne-i Üsküdar’da Yenimahalle’de vâki‘ bir tarafdan Nerses mülkü ve bir tarafdan Çatal bahçesi ve bir tarafdan ba‘zan Vartires mülkü ve bir tarafdan tarîk-i âm ile mahdûd iki bâb fevkānî oda ve bir sofa ve bir tahta-pûş ve bi’r-i mâ ve kenîf ve bir mikdâr bahçeyi müştemil bir bâb mülk menzilini tarafeynden îcâb ve kabûlü hâvî bey‘-i bâtt-ı sahîh-i şer‘î ile beş yüz doksan guruşa mesfûrâna ber-vech-i muharrer iştirâ ve temellük ve tesellüm ve kabûl eylediklerinden sonra semeni olan meblağ-ı merkūm beş yüz doksan guruşu mesfûrân Bogos ve Anna yedlerinden bi’t-tamâm ve’l-kemâl ahz u kabz eyledi ba‘de’l-yevm zikri mürûr eden menzil-i mahdûd-ı mezkûrda müvekkilim mesfûr Artin zimmînin kat‘â alâka ve medhali kalmayıp mesfûrân Bogos ve Anna’nın mülk-i müşterâları ve hakk-ı sırfları olmuşdur keyfe mâ yeşâ’ân ve yahtârân mutasarrıf olsunlar dedi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-şehri Rebî‘i’l-evvel li-seneti ihdâ ve hamsîn ve mi’ete ve elf.<br><br>[62b] Şuhûdü’l-hâl: Veli Ağa b. Mehmed, Mustafa Çelebi b. Ahmed, es-Seyyid Süleyman b. Mehmed, Hasan Bey b. Ramazan.<br><br>Azarya v. Zohaçador? ve Papa v. Mardıros, Ambra v. Zahrab, Panos v. Kurir?</p>          <br><a title="Önceki sayfa" style="text-decoration:none" href="./ayrmetin.php?idno=52529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o277"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>