﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 338<br>Hüküm no: 415<br>Orijinal metin no: [84a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kilis’in Kütahoymağı mahallesinden olup Yenicekarasu’da öldürülen Mehmed’in terekesinin vârislerine teslim edildiği</b><br><br>Mirasdan ahz u kabz.<br><br>Vilâyet-i Anadolu’da medîne-i Kilis mahallâtından Kütahoymağı mahallesi ahâlîsinden olup vilâyet-i Rumeli’nde Yenice Karasu kasabasında müsâfiren sâkin iken bundan akdem katîlen vefât eden Mahmud b. el-Hâc Ömer b. el-Hâc Mahmud’un verâseti zevce-i menkûhası Hadîce bt. Salih nâm hatun ile sulbiye sagīre kızı Âişe’ye ve vâlidesi Rahime bt. Hüseyin nâm Hatun’a ve babası mezbûr el-Hâc Ömer’e münhasıra ve tashîh-i mes’elesi yirmi dört sehimden olup sihâm-ı mezbûreden üç sehmi zevcesi mezbûre Hadîce Hatun’a ve on iki sehmi kızı sagīre-i mezbûreye ve dört sehmi vâlidesi mezbûre Rahime Hatun’a ve beş sehmi babası mezbûr el-Hâc Ömer’e isâbeti tahakkukundan sonra zâtı el-Hâc Nu‘man b. Ahmed ve Ahmed ağa b. Musa nâm kimesneler ta‘rîfleriyle mu‘arrefe olan mezbûre Hadîce asâleten ve mezbûrân el-Hâc Ömer ve Rahime Hatun taraflarından husûs-ı âti’z-zikre bâ-hüccet-i şer‘iye vekîlleri olan el-Hâc Ahmed b. Şeyh Halil vekâleten ve sagīre-i mezbûrenin kezâlik bâ-hüccet-i şer‘iye vasîsi olan el-Hâc Osman b. el-Hâc Habib vesâyeten meclis-i şer‘-i hatîr-i lâzımü’t-tevkīrde müteveffâ-yı mezbûrun terekesine bi’l-vesâye vâzı‘u’l-yed olan bâ‘isü hâze’l-kitâb Mustafa Efendi b. Hüseyin nâm kimesne mahzarında her biri bi’l-asâle ve bi’l-vekâle ve bi’l-vesâye ikrâr-ı tâm ve takrîr-i kelâm edip merkūm Mustafa Efendi mûrisimiz müteveffâ-yı mezbûrun terekesini kalîl ü kesîr, celîl ü hakīr ber-mûceb-i defter-i kassâm tamamen bize def‘ ve teslîm biz dahi bi’l-asâle ve bi’l-vekâle ve bi’l-vesâye tashîh-i mezkûr üzere bi-kadri’l-hısas bi’t-tamam ve’l-kemâl ahz u kabz eyledik. Min-ba‘d tereke-i müteveffâ-yı mezbûrdan merkūm Mustafa Efendi yedinde bir akçe ve bir habbe hakkım bâkī kalmayıp husûs-ı mezkûra müte‘allika âmme-i de‘âvî ve kâffe-i mutâlebâtdan mezbûr Mustafa Efendi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 13 ( ) li-sene 1144.<br><br>Şuhûdü’l-hâl: Hazînedâr Ahmed Ağa b. ( ), Mirâhur İbrahim Ağa b. ( ), Çukadâr Ahmed Ağa b. Musa, Küçük Ahmed b. ( ), Haffâf Feyzullah Çelebi, Menzilci Seyyid Ahmed Çelebi, el-Hâc Nu‘man b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=6168"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6170"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>