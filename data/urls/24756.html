﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 428<br>Hüküm no: 651<br>Orijinal metin no: [77a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Borçlu olarak ölen İmre’nin evinin açık artırma ile Sultana bt. Mihail’e satıldığı</b><br><br>Mahmiye-i Kostantıniyye mahallâtından Mirahor mahallesinde sâkin iken bundan akdem mürd olan İmre v. Yani nâm ermeninin sulbiye kızları Tokadin ve Roşan nâm sagīrelere kıbel-i şer‘den mansûb vasî olan Papa Karagöz v. Kırıni nâm zimmî meclis-i şer‘de, sagīretân-ı mezbûretânın vâlideleri olan Sultana bt. Mihal nâm ermeniye mahzarında bi’l-vesâye takrîr-i kelâm edip, hâlik-i merkūmun mahalle-i merkūmede vâki‘ bir tarafı Ellez v. Tanrıvermiş ve bir cânibi İstemad v. ( ) ve cânibeyni tarîk-i hâs ve âm ile mahdûd olup, üç bâb fevkānî evleri ve mahzeni ve sofayı ve fırını ve kenîfi ve eşcâr-ı müsmire hadîkayı müştemil olan menzil mülkü olup, ba‘de vefâtihî sagīretân-ı mezbûretâna intikāl etmişdi. Lâkin merkūm İmre medyûnen mürd olmakla, menzil-i merkūmdan gayri terekesi olmamakla, zarûreten deyn için bey‘ olunmak lâzım gelmeğin, hâkim-i muvakkı‘-i’l-kitâb izniyle Sûk-ı Sultânî’de mirâren müzâyede olunup, ba‘de inkıtâ‘i’r-rağbe mezbûre Sultana üzerinde yirmi bin nakd râyic fi’l-vakt fıddî akçede hakk-ı karâr ile karâr edip, ziyâde ile tâlib-i âhar zuhûr etmemeğin, menzil-i merkūmu vesâyet-i mahkiyem hasebiyle merkūme Sultana’ya meblağ-ı mezkûr yirmi bin fıddî akçeye bey‘-i kat‘î ile bey‘ edip, kabz-ı semen ve tesellüm-i mebî‘ eyledim. Ba‘de’l-yevm menzil-i merkūm mesfûre Sultana’nın mülk-i müşterâsıdır. Keyfemâ teşâ’ mutasarrıfe olsun dedikde, gıbbe’t-tasdîk mâ hüve’l-vâki‘ bi’t-taleb ketb olundu. Hurrire fî evâhiri Şa‘bâni’l-mu‘azzam li sene seb‘a ve ışrîn ve elf.<br><br><br>Şuhûdü’l-hâl: Mehmed b. Ali el-imâm, Mehmed b. Mustafa el-müezzin, Mustafa b. Abdi, Hasan b. Ahmed, Ahmed b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=24755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b428"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>