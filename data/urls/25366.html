﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 441<br>Hüküm no: 479<br>Orijinal metin no: [59b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Ağa b. Ali tarafından Mehmed Ağa b. Ali’ye ev satışı</b><br><br>Mübâya‘a.<br><br>Mahmiye-i İstanbul’da Hoca Üveys mahallesinde sâkin Salih Ağa b. Ali tarafından zikri âtî menzili bey‘ ve kabz-ı semen ve deynini edâ ve îfâ ve fazlasını kendiye îsâle, azl ve in‘izâlden masûne vekâlet-i devriye ile vekîl olup vekâleti hasm-ı câhid muvâcehesinde İsmail Efendi b. Ahmed ve Ali Çelebi b. Yusuf şehâdetleri ile şer‘an sâbite olan umdetü erbâbü’t-tahrîr ve’l-kalem zübdetü ashâbi’t-tastîr ve’r-rakām Murtaza Efendi b. Mehmed meclis-i şer‘-i hatîrde Dergâh-ı âlî yeniçerilerinin on birinci bölüğüne mahsûs odanın çorbacısı olan umdetü’l-a‘yân Mehmed Ağa b. Ali tarafından ikrâr-ı âtîyi tasdîka vekîl olup Receb Yazıcı b. Mehmed ve İbrahim b. Mustafa şehâdetleri ile şer‘an vekâleti sâbite olan fahrü’l-eşbâh Mehmed Odabaşı b. Mustafa mahzarında bi’t-tevliye ikrâr ve takrîr-i kelâm edip akd-i âtî sudûruna değin müvekkil-i mezbûr Salih Ağa’nın mülkü ve hakkı olup mahalle-i mezbûrda vâki‘ bir tarafı Ömer Subaşı mülküne ve bir tarafı Peştemalci el-Hâc Ali mülküne ve bir tarafı ba‘zan Hadîce Hatun mülküne ve ba‘zan Şaban Ağa Vakfı’na ve bir tarafı tarîk-i âmma müştemil büyûtu hâvî mülk menzili cemî‘ tevâbi‘i ve levâhıkı ve kâffe-i hukūk-ı hudûd ve merâfıkı ile müvekkil-i mezbûr Mehmed Ağa’ya tarafeynden îcâb ve kabûlü hâvî bey‘-ı bâtt-ı sahîh-i şer‘î ile yüz doksan bin fıddî râyic fi’l-vakt akçeye vekâlet-i mahkiyem hasebiyle bey‘ ve teslîm ol dahi iştirâ ve tesellüm ve kabûl ve kabz eyledikden sonra semeni olan meblağ-ı mezbûr yüz doksan bin akçeyi tamamen mezbûr Mehmed Ağa yedinden ahz u kabz edip ba‘de’l-yevm menzil-i mahdûd-ı mezbûr mesfûr Mehmed Ağa’nın mülk-i müşterâsıdır. Keyfe mâ yeşâ’ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Şa‘bân-ı mu‘azzam sene 1072.<br><br>Şuhûdü’l-hâl: Derviş Efendi b. Emrullah, Osman b. Ömer, Yusuf b. Abdullah, İbrahim b. Mustafa, Ömer Beşe b. Osman, Ahmed Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b441"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1007"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>