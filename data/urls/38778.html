﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 349<br>Hüküm no: 398<br>Orijinal metin no: [66b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İsmail Ağa’nın Şam’daki menzilini Trabluslu Hacı Mehmed Efendi’ye satması</b><br><br>Mübâya‘a Şam’da, 6000 guruş<br><br>Şâm-ı cennet-meşâm ahâlisinden olup mahmiye-i İstanbul’da Sultan Ahmed kurbünde Nahılbend mahallesinde sâkin es-Seyyid İsmail Ağa b. el-Hâc Mehmed Şevâzâde meclis-i şer‘-i şerîf-i enverde işbu bâ‘isü’l-vesîka Trablusî es-Seyyid el-Hâc Mehmed Efendi b. el-Hâc Abbas Haddebâzâde? mahzarında ikrâr-ı tam ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye yedimde müstakıllen mülk ve hakkım olup sâlifü’z-zikr Şâm-ı şerîf’de Zağaku’l-beled? civârında Şeyh İzzeddin mahallesinde vâki‘ bir tarafdan Kasab el-Hâc Talib menzili ve bir tarafdan es-Seyyid Hasan menzili ve bir tarafdan ( ) menzili ve bir tarafdan tarîk-i âm ile mahdûd fevkānî iki bâb kasır ve iki tabaka ve üç maşrıka ve süflâda murabba‘ ta‘bîr olunur dört oda ve bir levan? ve bir matbah ve bir havuz ve mâ-i cârî ve bir kenîf ve bir mikdâr havlu ve bir sokak kapısını müştemil bir bâb mülk menzilimi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm es-Seyyid el-Hâc Mehmed Efendi’ye altı bin guruşa bey‘ ü temlik ve mahâllinde zabta tarafımdan merkūmu taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr altı bin guruşu müşteri-yi merkūm bana def‘ ü teslîm, ben dahi yedinden tamamen ahz ü kabz eyledim, fîmâ-ba‘d menzil-i mahdûd-ı mezkûr cemî‘ müştemilâtıyla merkūm es-Seyyid el-Hâc Mehmed Efendi’nin mülk-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 4 Ş sene [1]242.<br><br>Şühûdü’l-hâl: Alacacı es-Seyyid Muhyiddin [b.] Abdülvahhab, Fehmizâde el-Hâc Mehmed Efendi, Terzi İbrahim Ağa, el-Hâc İbrahim Zeheb [b.] el-Hâc Mehmed, Tönbekici el-Hâc Abdullah b. el-Hâc Süleyman, Mehmed b. el-Hâc Ahmed Maho Şeyh-i Âmud, Hüseyin Ağa b. Abdullah Sayrafî, Kabağizâde es-Seyyid Bekir Ağa b. es-Seyyid Emin, es-Seyyid Hasan cellâd, Muhzır Emin Çelebi, Süngerî es-Seyyid Hasan.</p>          <br><a title="Önceki sayfa" style="text-decoration:none" href="./ayrmetin.php?idno=38777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b349"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>