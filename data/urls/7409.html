﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 315<br>Hüküm no: 369<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Din ve imana küfrettiğinden nikahı bozulan Hamza b. Ahmed’in, nikah tazelemeyi kabul etmeyen karısı Ümmügülsüm bt. Abdullah’a mehir ve nafaka bedelini ödemesi</b><br><br>Ma‘rûz<br><br>İstanbul’da Yenibahçe kurbünde Keçeciler mahallesi sâkinelerinden Ümmügülsüm bt. Abdullah Bâb Mahkemesi’nde meclis-i şer‘de zevc-i dâhili Hamza b. Ahmed muvâcehesinde târih-i i‘lâmdan üç gün mukaddem zevcim mezbûr Hamza beni bi-gayr-ı hakkın darb ve ağzıma ve dîn ve îmânıma cimâ‘ lafzıyla şetm etmekle ben mezbûr Hamza’dan mübâne olmağla mezbûr Hamza zimmetinde mütekarrer ve ma‘kūdün-aleyh olan bin beş yüz altmış akçe mehr-i müeccelim ile nafaka-i iddet ve meûnet-i süknâmı mezbûr Hamza’dan taleb ederim deyü ba‘de’d-da‘vâ ve’s-suâl mezbûr Hamza cevâbında fi’l-vâki‘ müdde‘iye-i mezbûre mehr-i mezkûr ile zevce-i menkûhası olduğunu ikrâr lâkin ber-vech-i muharrer şetmini inkâr etmeğin müdde‘iye-i mezbûre Ümmügülsüm ber-vech-i muharrer müdde‘âsını ahrâr-ı Müslimînden lede’t-tezkiye makbûle olan İbrahim Çavuş b. Ömer nâm kimesne ile Asiye bt. Ömer ve Zeyneb bt. Mehmed ve Âişe bt. Mehmed nâm hatunlar şehâdetleriyle mezbûr Hamza muvâcehesinde vech-i şer‘î üzere ba‘de’l-isbât ve’l-kabûl mûcebiyle mezbûr Hamza ba‘de tecdîdi’l-îmân zevce-i mezbûre tecdîd-i nikâhdan imtinâ‘ edip mehr-i mezkûrunu ve nafaka-i iddetini taleb etmekle mehr-i müeccel-i mezkûr bin beş yüz altmış akçe ile nafaka-i iddet ve meûnet-i süknâsi’çün bi’t-terâzî ta‘yîn olunan altı yüz akçe ki min-haysü’l-mecmû‘ iki bin yüz altmış akçeyi müdde‘iye-i mezbûre Ümmügülsüm Hatun’a edâ ve teslîmle mezbûr Hamza tenbîh olunduğu Bâb’dan huzûr-ı âlîlerine i‘lâm olundu.<br><br>Fî 6 Ramazan sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7408"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7410"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>