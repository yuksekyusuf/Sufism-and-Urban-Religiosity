﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 118<br>Hüküm no: 67<br>Orijinal metin no: [34-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hassa Tavukçu dükkânında çalışanlar hakkında dükkânlarına nâmahrem kadınlar aldıklarına dair ihbarın dikkate alınamayacağı</b><br><br>Hâssa Tavukçu Kârhânesinden istihbâr<br><br>Ma‘rûz,<br><br>Hâmiş-i arzuhâlde sâdır olan fermân-ı âlîşâna imtisâlen kıbel-i şer‘-i şerîfden Kâtib Mehmed Efendi dâ‘îleri irsâl ol dahi Sultân Ahmed Câmi‘-i şerîfi kurbünde Hâssa Tavukçu kârhânesi olan Güngörmez mahâllesinde vâki‘ mescid-i şerîfe varıp akdeylediği meclis-i şer‘-i hatîrde ahâlî-i mahâlleden arzuhâl eden Attâroğlu Hasan ile hâzirûn olan mahâlle-i mezbûre İmamı Ahmed Efendi ve Müezzin Molla Mustafa ve el-Hâc Mustafa ve Hasan Ağa ve Mahmud Ağa ve Mehmed Çelebi ve el-Hâc Osman ve Ahmed’den zâbitleri aşçıbaşı tarafından müte‘ayyen Halil Ağa ma‘rifetiyle ihzâr olunan kârhâne-i merkūmede Tavukçubaşı el-Hâc Veli ve Bölükbaşıları Musa ve Başeskileri Mehmed ve Uzun Mustafa ve Abdülkadir’in ve sâir neferâtının keyfiyet-i hâllerini suâl eyledikde neferât-ı mezkûrenin kârhânelerine nâ-mahrem avradlar getirdiklerini re’yü’l-ayn görmedik, lâkin mesmû‘umuz olmuş idi deyü semâ‘la eyledikleri ihbârları şer‘an mesmû‘a olmadığından mâ‘adâ arzuhâlde tahrîr olunduğu üzere neferât-ı mezkûrenin hilâf-ı şer‘-i şerîf hareketleri olduğunu bilir kimesne dahi bulunmadığı mezbûr dâ‘îleri mahâllinde tahrîr ve meclis-i şer‘-i şerîfe gelip alâ-vukū‘ihî inhâ edip, lâkin neferât-ı mezkûre fî-mâ-ba‘d dahi kendi hâllerinde olup bu misillü sû-i zan îrâs eder hareketde olmayıp ve civârlarında olan ibâdullahı dahi ta‘cîz ve tekdîrden mücânebet eylemeleri için zâbitleri olan Aşçıbaşı kullarına tenbîhi hâvî ihtiyâten emr-i âlîleri sudûrunda emr ü fermân hazret-i veliyyü’l-emrindir.<br><br>Fî 24 Zilka‘de sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>