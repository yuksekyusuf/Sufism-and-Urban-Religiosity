﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 202<br>Hüküm no: 228<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Mustafa b. Veli ile oğulları Ahmed ve Mehmed’in kira bedelinden Kemercioğlu? Mustafa Ağa Vakfı’nda olan alacaklarının Varisleri Veli’ye ödenmesi</b><br><br>Mahmiye-i İstanbul’da Muhsine Hatun mahallesinde sâkin iken bundan akdem fevt olan Mustafa b. Veli nâm kimesnenin verâseti babası mezbûr Veli ile evlâd-ı sıgārı Ahmed ve Mehmed’e münhasıra olup ba‘dehû sagīrân-ı mezbûrân dahi müte‘âkıben fevt olup verâsetleri mezbûr Veli’ye münhasıra olduğu şer‘an zâhir ve müte‘ayyin oldukdan sonra mezbûr Veli meclis-i şer‘-i şerîfde Keçecioğlu Mustafa Ağa Vakfı’na mütevellî olan Mustafa Çelebi b. Mustafa mahzarında üzerine da‘vâ ve takrîr-i kelâm edip oğlum mezbûr Mustafa hayâtında bin doksan sekiz senesi Şevvâli’l-mükerremi gurresinde vakf-ı mezbûrdan mu‘accele-i ma‘lûme ve küllü yevm ikişer akçe ücret-i müecceleli mahalle-i mezbûrede vâki‘ altı bâb müteehhil odalarında her biri otuz guruşa mu‘accele ve ikişer akçe müeccele ile mütevellî-i mezbûrdan istîcâr ve meblağ-ı mezbûru teslîme ve mu‘accelesine mahsûb olmak üzere mâlından mikdâr-ı ma‘lûm meblağ harc u sarf edip on dört ay tasarruf edip fevt oldukda sagīrân-ı mezbûrâna intikâl edip anlar dahi iki ay tasarrufdan sonra bilâ-veled müte‘âkiben fevt olup menzil-i mezbûr cânib-i vakfa intikāl ve mütevellî-i mezbûr vakıf için kabz etmişdi, lâkin mezbûrlar zamân-ı kalîlde fevt olup medfû‘u olan otuz guruş ile mu‘accelesine mahsûb olmak üzere bâ-izn-i mütevellî mâlından menzil-i mezbûrun ta‘mîrine masrûfu olup cânib-i şer‘den ba‘de’l-keşf ve’l-mu‘âyene on iki guruş idüğü lede’ş-şer‘i’l-enver sâbit ve mütehakkık olmağla meblağayn-ı mezbûreyn cem‘an kırk iki guruş ki menzil-i mezbûrun beher şehr ücret-i misliyesi birer guruş olup meblağ-ı mezbûrun nısf guruşunu beher mâh cânib-i vakfa edâ ve mâ‘adâ nısf guruşdan sagīrlerin fevtine gelince on altı ayda sekiz guruş istîfâ olunmağın hâlâ suâl olunup istîfâ olunmayan otuz dört guruşun alıverilmesi matlûbumdur dedikde gıbbe’s-suâl mütevellî-i mezbûr husûs-ı mezbûru i‘tirâf edip ve fi’l-hakīka hâli bâlâda şerh ve beyân ve tafsîl ve ayân olunan minvâl üzere olmağın mûcebiyle istîfâ olunmayan meblağ-ı mezbûr otuz dört guruşu müdde‘î-i mezbûra edâ ve teslîme mütevellî-i mezbûra tenbîh birle işbu vesîka bi’t-taleb ketb olundu.<br><br>Fi’l-yevmi’l-âşir min-Saferi’l-hayr li-sene mi’e ve elf<br><br>Şuhûdü’l-hâl: İbrahim Efendi b. Süleyman, Mehmed Efendi b. Mustafa, İbrahim Çelebi b. el-Hâc Ahmed, Ebûbekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28252"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28254"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>