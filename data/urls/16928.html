﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 373<br>Hüküm no: 314<br>Orijinal metin no: [82b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haffaf el-Hâc Ahmed Ağa’nın vefât eden Fâtıma Hanım’daki alacağını terekesinden talebi</b><br><br>Husûs-ı âti’l-beyânın mahallinde istimâ‘ ve tahrîri için savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Servi Mahallesiʼnde sâkin iken bundan akdem vefât eden Fâtıma Hanım bt. Mustafa Bey’in hayâtında sâkine olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde medîne-i mezbûrede sâkin işbu râfiʻü’l-kitâb Haffâf el-Hâc Ahmed Ağa b. Hasan nâm kimesne meclis-i ma‘kūd-ı mezkûrda müteveffât-ı mezbûrenin zevci ve sadriye sagīre kızı Râbia’nın babası ve tesviye-i umûruna kıbel-i şer‘den mansûb vasîsi olup tereke-i müteveffât-ı mezbûra bi’l-verâse ve bi’l-vesâye vâzıʻu’l-yed olan Mustafa Çelebi b. Hasan mahzarında üzerine da‘vâ ve takrîr-i kelâm edip müteveffât-ı mezbûre Fâtıma Hanım bt. Mustafa Bey b. Abdullah zimmetinde cihet-i karz-ı şer‘îden doksan buçuk guruş hakkım olup hatta müteveffât-ı mezbûre hâl-i hayâtında ve kemâl-i akl [u] sıhhatinde fevtinden beş gün mukaddem cihet-i mezkûreden ol mikdâr guruş zimmetinde bana vâcibü’l-edâ deyn olduğunu huzûr-ı Müslimîn’de kirâren ve mirâren ikrâr ve işhâd edip kable’l-edâ fevt olmağla meblağ-ı mezbûru terekesinden taleb ederim, suâl olunsun dedikde gıbbe’s-suâl ve’l-inkâr müdde‘î-i mezbûrdan müddeʻâsını mübeyyine beyyine taleb olundukda udûl-ı ahrâr-ı ricâl-i Müslimîn’den medîne-i mezbûrede hâlâ Câmi‘-i Kebîr imâmı Abdullah Efendi b. Mehmed Efendi ve es-Seyyid Ahmed Ağa b. es-Seyyid Mehmed ve Ali Çelebi b. Abdullah nâm kimesneler li-ecli’ş-şehâde meclis-i ma‘kūd-ı mezkûra hâzirûn olup isre’l-istişhâd fi’l-hakīka müteveffât-ı mezbûre Fâtıma Hanım bt. Mustafa Bey b. Abdullah zimmetinde işbu müdde‘î-i mezbûr Haffâf el-Hâc Ahmed Ağa’nın doksan buçuk hakkı olup hatta müteveffât-ı mezbûre hâl-i hayâtında [83a] ve kemâl-i akl [u] sıhhatinde fevtinden beş gün mukaddem cihet-i mezkûreden ol mikdâr guruş müdde‘î-i mezbûr Haffâf el-Hâc Ahmed Ağa’ya zimmetinde vâcibü’l-edâ deyn olduğunu huzûrumuzda kirâren ve mirâren ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfü’ş-şer‘î mûcebiyle baʻde’l-hükm vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an ba‘s olunan Çukadâr Ahmed Ağa ve Muhzır Halil Çelebi ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-âşir min-Cemâziyelevvel sene tisʻa ve hamsîn ve mi’e ve elf, 1159.<br><br>Şuhûdü’l-hâl: Ahmed Efendi b. Mustafa, es-Seyyid Ahmed b. es-Seyyid Mehmed, el-Hâc Mehmed b. Osman, es-Seyyid Mehmed b. es-Seyyid Ahmed, Ali Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b373"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>