﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 356<br>Hüküm no: 533<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaymakçı Donço’nun vefat eden Yani’ye ait sütçü gediği hissesinin kira bedelinin kendisine verilmesi talebiyle açtığı davanın reddedildiği</b><br><br>Gedik da‘vâsından men‘<br><br>Ma‘rûz<br><br>Arzuhâl eden Kaymakçı Donço v. Fedon nâm zimmî İstanbul Bâb Mahkemesi’nde meclis-i şer‘-i münîrde derûn-ı arzuhâlde mastûrü’l-ism Yani v. Çelo nâm zimmî muvâcehesinde mahrûse-i Galata’ya muzâfe kasaba-i Tophâne’de Zincirlikuyu nâm mahâlde vâki‘ bir bâb sütçü kârhânesi derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin yüz yirmi sehm i‘tibârıyla kırk sehmi benim ve kırk sehmi mersûm Yani zimmînin ve kırk sehmi Veliko zimmînin iştirâken ve şâyi‘an taht-ı tasarruflarımızda olup ancak âlât-ı gedik-i mezkûr bundan akdem muhâyâten zabt ü tasarruf olunmağla bin iki yüz elli dört senesi nevbet-i muhâyâsı mersûm Veliko zimmînin olduğundan ben dahi mersûm Veliko zimmînin âlât-ı gedik-i mezkûru âhara îcâra vekîli olmamla ol vechile âlât-ı gedik-i mezkûru bir seneliğini mesfûr Yani zimmîye üç bin guruş icâre tesmiyesiyle îcâr ve teslîm eylediğimde ol dahi istîcâr ve kabûl etmişidi el-hâletü hâzihî mersûm Veliko zimmî bundan akdem hâlik olup kırk sehm hisse-i mezkûre üç nefer evlâdına âdiyen intikāl edip lâkin ben mücerred mukaddemâ âlât-ı gedik-i mezkûru mersûm Yani zimmîye îcâr etmemle öyle olacak icâre olan üç bin guruşu dahi bana vermek üzere mesfûr Yani zimmîye cebr olunsun deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı mersûm Donço zimmîye tefhîm ve da‘vâ-yı mezkûresiyle mesfûr Yani zimmîye bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 12 S sene [12]56</p>          <br><a title="Önceki sayfa" style="text-decoration:none" href="./ayrmetin.php?idno=8343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o399"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>