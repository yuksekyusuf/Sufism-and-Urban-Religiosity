﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 222<br>Hüküm no: 233<br>Orijinal metin no: [31a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsa b. İsa’nın, Ahmed b. Mustafa aleyhine açtığı alacak davasında, iddiasını ispat edemediğinden muarazadan men edildiği</b><br><br>Mu‘ârazadan men‘<br><br>Ma‘rûz<br><br>el-Hâc İsa b. İsa meclis-i şer‘-i münîrde el-Hâc Ahmed b. Mustafa mahzarında târih-i i‘lâmdan sekiz gün mukaddem malımdan yirmi üç kantar otuz üç lodra günlüğümü mezbûr el-Hâc Ahmed’in gümrük-i kebîr kurbünde vâki‘ mağazasına ücretle vaz‘ eylediğimden sonra mezbûr el-Hâc Ahmed beher kantarını altmış beşer guruşa verirsek şirâya tâlibi vardır demekle ben dahi beyine izin ve tevkîl eylediğimden sonra mezbûr el-Hâc Ahmed beher kantarını seksen altışar guruşa âhara bey‘ ve teslîm edip semeni olan bin dokuz yüz seksen guruşdan bin altı yüz altmış altı guruşunu bana teslîm etmekle bâkīsi olan üç yüz on dört guruşu hâlâ taleb ederim deyü da‘vâ ettikde ol dahi cevâbında müdde‘î-i mezbûr malından yirmi iki kantar otuz üç lodra günlüğünün beher kantarını altmış beşer guruşa bana bey‘ ve teslîm eylediğinden sonra bey‘-i mezkûr tağrîr ve gabn-ı fâhiş ile olmuşdu deyü da‘vâ ve da‘vâ-yı mezkûresinden benimle iki yüz kırk guruşa gümrük-i kebîrde sandık emini tavassutuyla sulh ve bedel-i sulh-ı mezkûru ba‘de’l-kabz bi’l-cümle husûs-ı mezkûra müte‘allika da‘vâdan benim zimmetimi ibrâ ve iskāt etmişdi deyü ba‘de’d-def‘ ve’l-inkâr dâfi‘-i mezbûr ber-vech-i muharrer def‘ini lede’t-tezkiye adl ve makbûlü’ş-şehâde idükleri ihbâr olunan gümrük-i kebîr anbar kâtibi Mehmed Ârif Efendi b. İsmail ve tüccârdan el-Hâc Mehmed b. Mahmud nâm kimesneler şehâdetleriyle ber-nehc-i şer‘î isbât etmeğin mûcebiyle müdde‘î-i merkūm el-Hâc İsa da‘vâ-yı mezkûresiyle mezbûr el-Hâc Ahmed’e bî-vech mu‘ârazadan men‘ olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-3 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>