﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 81<br>Hüküm no: 39<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise Hatun’un muhâlaa yoluyla Çorbacı Mehmed Hamid Ağa’dan boşandığı</b><br><br>Medîne-i Üsküdar’da Vâlide-i atîk mahallesinde sâkine Nefîse bt. el-Hâc Mehmed b. Mahmud nâm hatun tarafından ber-vech-i âtî hul‘ ve ibrâya vekîl olduğu zât-ı mezbûreyi ârifân Molla Mustafa b. İbrahim ve diğer Molla Mustafa b. Yusuf nâm kimesneler şehâdetleriyle sâbit olan eş-Şeyh el-Hâc İsmail Efendi b. Keşfî el-Hâc İbrahim Efendi meclis-i şer‘-i şerîf-i enverde müvekkile-i mezbûrenin zevc-i dâhilî işbu bâ‘isü’l-kitâb Çorbacı Mehmed Hamid Ağa b. Feyzullah mahzarında bi’l-vekâle ikrâr ve takrîr-i kelâm edip merkūm Mehmed Hamid Ağa müvekkilem mezbûre Nefîse Hatun’un zevc-i dâhilî olup beynlerinde hüsn-i imtizâcları olmamağla zevci merkūm Mehmed Hamid Ağa’nın zimmetinde mütekarrir ve ma‘kūdün-aleyh olan yüz guruş mehr-i müecceli ile nafaka-i iddet-i ma‘lûmesi üzerlerine ve meûnet-i süknâsı dahi müvekkilem mezbûrenin kendi üzerine olup ve mâlından medfû‘u olan altmış guruş dahi bedel-i hul‘ olmak üzere zevci merkūm Mehmed Hamid Ağa ile ben bi’l-vekâle muhâla‘a-i sahîha-i şer‘iye ile hul‘ eylediğimde ol dahi ber-vech-i muharrer hul‘-ı mezbûru ba‘de’l-kabûl hukūk-ı zevciyete ve ma‘lûm ve mechûl bi’l-cümle sâir hukūk-ı şer‘iyeye müte‘allika âmme-i de‘âvî ve kâffe-i mutâlebâtdan ben bi’l-vekâle merkūm Mehmed Hamid Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi kezâlik hukūk-ı zevciyete ve bi’l-cümle hukūk-ı sâireye müte‘allika âmme-i da‘vâdan müvekkilem mezbûre Nefîse’nin zimmetini ibrâ-i âm ile ibrâ ve ıskāt ve herbirimiz asâleten ve vekâleten âharın ibrâsını kabûl eyledik eğer ba‘de-zamanin müvekkilem mezbûre Nefîse mehr-i mezkûreyni ve bedel-i hul‘-ı merkūmu vekâleti inkâr ile zevci merkūmdan da‘vâ ve şer‘an bir nesne ahz ederse me’hûzuna kefîl ve zâmin oldum dedikde merkūm Mehmed Hamid Ağa dahi vekîl-i mukırr-ı merkūm eş-Şeyh el-Hâc İsmail Efendi’yi kelimât-ı meşrûhasında vicâhen ve şifâhen tahkīk ve tasdîk etmeğin mâ-vaka‘a bi’t-taleb ketb olundu.<br><br>Fî 20 Safer sene 1184.<br><br>Şuhûdu’l-hâl: Ali Çelebi b. Abdullah, Muhzır Mustafa b. Ahmed, el-Hâc Mustafa, Araboğlu Mehmed b. el-Hâc Mehmed, Molla Mustafa b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=29973"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29975"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o383"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>