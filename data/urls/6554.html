﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 341<br>Hüküm no: 338<br>Orijinal metin no: [50b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un eşi Abdi Beşe’nin İznikmid’de vefat ettiği ve nafaka talebinde bulunamayacağı</b><br><br>Fi’l-asl medîne-i İznikmid sâkinelerinden olup mahmiye-i İstanbul’da Mirâhur mahallesinde sâkine zâtı ta‘rîf-i şer‘î ile mu‘arrefe olan Hadîce bt. Ebubekir nâm hatun meclis-i şer‘-i şerîf-i enverde bâ‘isü’l-kitâb İbrahim b. Abdullah nâm kimesne mahzarında üzerine da‘vâ ve takrîr-i kelâm edip hâlâ medîne-i İznikmid’de sâkin zevcim Abdi Beşe b. Mehmed b. Abdullah târîh-i kitâbdan on dört ay mukaddem medîne-i mezbûra gider oldukda beher şehr ikişer buçuk guruş nafakamı mezbûr İbrahim’den havâle-i sahîha ile havâle eylediğinde ol dahi havâle-i mezbûreyi ba‘de’l-kabûl mezbûr İbrahim meblağ-ı mezbûrun on iki aylık olmak üzere otuz guruşunu bi-tarîkı’l-havâle bana tamâmen edâ ve teslîm ben dahi yedinden ahz u kabz eylediğimden sonra iki ayda müctemi‘ olan beş guruş zimmetinde bâkī kalmağla meblağ-ı bâkī-yi mezbûr beş guruşu mezbûr İbrahim’den taleb ederim suâl olunsun dedikde gıbbe’s-suâl merkūm İbrahim cevâbında fi’l-vâki‘ kazıyye vech-i meşrûh üzere olduğunu ikrâr lâkin müdde‘iye-i mezbûre Hadîce’nin zevci mezbûr Abdi Beşe târîh-i kitâbdan on dört ay mukaddem medîne-i mezbûrede vefât etmekle nafaka-i mezkûre mutâlebesinden zimmetim berî olmuşdur deyü def‘le mukābele edicek gıbbe’l-istintâk ve’l-inkâr mezbûr İbrahim’den def‘-i mezkûruna mutâbık beyyine taleb olundukda udûl-ı ahrâr-ı ricâl-i Müslimînden ve medîne-i mezbûre ahâlîsinden olup mahmiye-i merkūmede müsâfiren sâkinler Hasan b. Ali ve Ali Beşe b. Mehmed nâm kimesne[ler] li-ecli’ş-şehâde meclis-i şer‘a hâzırân olup istişhâd olunduklarında fi[‘l-hakīka] işbu müdde‘iye-i mezbûre Hadîce Hatun’un zevci Abdi Beşe b. Mehmed b. Abdullah târîh-i kitâbdan on dört ay mukaddem medîne-i İznikmid’de vefât etmeğin bizler cenâzesine hâzır olup defn eyledik, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde mûcebince ba‘de’l-hükm mezbûre Hadîce Hatun nafaka-i bâkıye mutâlebesinden bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fî 2 Ra sene 1153.<br><br>Şuhûdü’l-hâl: es-Seyyid Mustafa Çelebi b. es-Seyyid Hasan, el-Hâc Ahmed b. Ömer, Du‘âcı Molla Hüseyin b. Hacı Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>