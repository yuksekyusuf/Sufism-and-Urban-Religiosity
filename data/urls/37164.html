﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 330<br>Hüküm no: 220<br>Orijinal metin no: [59a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Beşe’nin varisleri miras paralarını vekillleri Ahmed Beşe’den teslim aldıkları</b><br><br>Kezâlik akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Âişe Hatun bt. Mustafa’ya ve vâlidesi Belkıs Hatun bt. Abdullah’a ve sagīre kızı Fâtıma’ya ve li-ebeveyn ammi oğlu Mustafa b. Satılmış’a ve âhar li-ebeveyn ammi oğlu Yusuf b. Abdi’ye münhasıra ve tashîh meselesi kırk sekiz sehmden olmağla sihâm-ı mezbûrenin altı sehmi zevcesi mezbûre Âişe Hatun’a ve sekiz sehmi vâlidesi mezbûre Belkıs Hatun’a ve yirmi dört sehmi sagīre-i mezbûre Fâtıma’ya ve bâkī on sehmin beş sehmi mezbûr Mustafa’ya ve beş sehmi mezbûr Yusuf’a isâbeti tahakkukundan sonra zâtları mahalle-i mezbûre ahâlîsinden es-Seyyid Mustafa Çelebi b. es-Seyyid Hasan ve el-Hâc Musa Çelebi b. Süleyman ta‘rîfleriyle mu‘arrefe olan mezbûre Belkıs Hatun ve mezbûre Âişe Hatun asâleten ve sagīre-i mezbûre Fâtıma’nın vâlidesi ve kıbel-i şer‘den mansûbe vasiyesi olmağla vesâyeten ve mezbûrân Mustafa ve Yusuf meclis-i şer‘de mahalle-i mezbûrede sâkin bâ‘isü’l-kitâb Ahmed Beşe b. Osman mahzarında her biri ikrâr ve takrîr-i kelâm edip mûrisimiz müteveffâ-yı mezbûrun mahrûse-i Edirne’de Kapan Hanı’nda sâkin olduğu odasında mevcûde terekesini ahz u kabza merkūm Ahmed Beşe’yi tarafımızdan vekîl ve nâib-i menâb nasb ü ta‘yîn etmiş idik el-hâletü hâzihi vekîl-i merkūm Ahmed Beşe Edirne’de kassâm-ı askerî mûcebince ba‘de ihrâci’l-mesârif makbûzu olan para dört akçe hesâbınca yüz altmış iki bin doksan akçeyi bize meclis-i şer‘de tamâmen def‘ [59b] u teslîm biz dahi yedinden bi-kadri’l-hısâs tamâmen alıp kabz eyledik merkūm Ahmed Beşe yedinde makbûzundan bir akçe ve bir habbe hakkımız kalmadı dediklerinde gıbbe’t-tasdîkı’ş-şer‘î vâki‘ hâli Çukadâr el-Hâc Süleyman ve Hüseyin Çelebi b. Mehmed ile inhâ ve takrîr etmeğin mâ-vaka‘a kayd-şüd.<br><br>Fî 15 min-Safer sene 1110<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37163"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37165"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1186"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>