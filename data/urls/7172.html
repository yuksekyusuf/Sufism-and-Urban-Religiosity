﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 175<br>Hüküm no: 132<br>Orijinal metin no: [19a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Bâyezid Vakfı’ndan Löküncü Bostanı’nın mutasarrıfı Müderris Çalkandızade Ârif Mustafa Efendi’nin, vakfın dükkânlarını zapt ettikleri iddiasıyla löküncü ustaları Çalıkoğlu Dimo, Sava ve Yogo’ya açtığı davada; ustaların su yolları tamiri hizmetlerine mukabil dükkânların kendilerine tahsis edildiğini beyan ettikleri</b><br><br>Bâ-mühr-i hazret-i efendi<br><br>Ma‘rûz<br><br>Fermân-ı âlîlerine imtisâlen zikri âtî husûsun mahâllinde ketb ü tahrîri için kıbel-i şer‘den irsâl olunan keşif nâibimiz müderrisîn-i kirâmdan Ruhi Mustafa Efendi dâ‘îleri mahmiye-i İstanbul’da Edirnekapısı dâhilinde Keçeci Pîrî mahallesinde vâki‘ ma‘lûmü’l-hudûd üç bâb löküncü kârhânelerine varıp cerîdede mazbûtü’l-esâmî Müslimîn huzûrunda akd-i meclis-i şer‘-i nebevî eylediğinde mârrü’z-zikr löküncü kârhânelerine muttasıl merhûm ve mağfûrun-leh Sultan Bâyezid Han tâbe serâhu vakfı müstagallâtından olan löküncü bostanı demekle ma‘rûf bostana bi’l-icâreteyn mutasarrıf olan müderrisîn-i kirâmdan Çalkandızâde Ârif Mustafa Efendi meclis-i ma‘kūd-ı mezkûrda löküncü ustalarından olup kârhâne-i mezkûrelere vâzı‘u’l-yed oldukları mütehakkık olan Çalıkoğlu Dimo ve Sava v. Esper ve Yugo v. Andreya nâm zimmîler muvâcehelerinde vakf-ı mezbûr mütevellîsi eşrâf-ı kuzât-ı kirâm-ı zevi’l-ihtirâmdan el-Hâc Abdullah Efendi’nin vekîlleri el-Hâc Mustafa Efendi hazır olduğu hâlde [19b] işbu yedimde olan mütevellî temessüğü mantûkunca mu‘âyene olunan bostan-ı mezkûra muttasıl üç bâb löküncü kârhâneleri dahi vakf-ı mezbûr müstagallâtından olup bostan ile ma‘an taraf-ı vâkıfdan bi’l-icâreteyn bana îcâr olunmuş yedimde hakk-ı müfevvazım olup hatta târih-i i‘lâma gelince mezkûr üç bâb kârhâneyi mesfûrûn benim bostan-ı mezkûrda müste’cirim olanlardan senevî iki bin yüz akçe icâre ile istîcâr edip bi’l-istîcâr mutasarrıf olurlar iken hâlâ vakfiyetini inkâr ile mülkleri olmak üzere bi-gayr-ı hakkın vaz‘-ı yed ederler suâl olunup kasr-ı yedlerine ve bana vakf-ı mezbûr müstagallâtından olmak üzere teslîmlerine tenbîh olunmak matlûbumdur deyü min-külli’l-vücûh takrîr-i meşrûhuna mutâbık bir kıt‘a mütevellî temessüğü ibrâz ile ba‘de’d-da‘vâ ve’s-suâl mezbûrûn zikrolunan üç bâb kârhâne kadîm su yolları ta‘mîri hizmetinde bulundukları mukābili taraf-ı bâhirü’ş-şeref-i şehin-şâhîden löküncü tâifesine ta‘yîn ve tahsîs olunup her vakitde löküncü tâifesinden hizmet-i mezkûrda bulunan kimesnelere ta‘yîn-i mezkûre binâen mutasarrıf olurlar binâenaleyh biz dahi vaz‘-ı yed ederiz ve senevî bostan-ı mezkûr müste’cirlerine verdiğimiz iki bin yüz akçe bostan-ı mezkûrdan kârhânelerimize muttasıl olan mahâlden bazı levâzımımız için tûlen ve arzen bi-hesâb-ı terbî‘î iki yüz yirmi beş zirâ‘ arsa istîcâr olunagelmekle arsa-i mezkûrenin icâresidir deyip mûmâ-ileyh Ârif Mustafa Efendi’nin müdde‘âsını bi’l-külliye inkâr ve meclis-i ma‘kūd-ı mezkûrda hâzırûn olan Su nâzırı <<olan>> Halil Ağa ve Suyolcular kethudâsı Mehmed Ağa ve sâir hulefâ ve bölükbaşılar ve ahâlî-i mahalle ve etrâfdan cem‘-i gafîr ve cem‘-i kesîr mârrü’z-zikr kârhânelerde ez-kadîm löküncü tâifesi sâkin olagelmişdir deyü ihbâr eylediklerini mevlânâ-yı mûmâ-ileyh mahâllinde ketb ü tahrîr ve ma‘an ba‘s olunan ümenâ-i şer‘le gelip alâ-vukū‘ihî inhâ ve takrîr etmekle tarafeynin ber-vech-i meşrûh kelimâtları zabt ve tahrîr olunduğu huzûr-ı âlîlerine i‘lâm olundu.<br><br>Fî 10 min-Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>