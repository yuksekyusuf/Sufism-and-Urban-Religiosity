﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 194<br>Hüküm no: 185<br>Orijinal metin no: [25b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Reis b. İbrahim’in Hüseyin b. Ramazan’a müdarebeden olan borcunu ödediği</b><br><br>Mellâh tâifesinden Hüseyin b. Ramazan nâm kimesne meclis-i şer‘de sefîne reislerinden işbu râfi‘u’l-kitâb Osman Reis b. İbrahim nâm kimesne mahzarında ikrâr ve takrîr-i kelâm edip mezbûr Osman Reis’e târih-i kitâbdan on sekiz gün mukaddem vilâyet-i Anadolu’da Karadeniz sâhilinde Bartın İskelesi’nde alâ-tarîki’l-mudârebeti’ş-şer‘iyye kırk guruş karz olmak üzere yedi buçuk guruş ki cem‘an kırk yedi buçuk guruş verip ben dahi örf-i mellâhînde sandal ta‘bîr olunur sefînesinde mellâh olduğum hâlde dört günde İstanbul’a gelip sefer itamâm oldukda mezbûr Osman Reis meblağayn-ı mezbûreyn cem‘an kırk yedi buçuk guruşu mukaddemâ bana def‘ u teslîm ben dahi ahz u kabz eylemiş idim hâlâ mezbûr Osman Reis fâide-i hâsıladan benim re’s-i mâlıma isâbet eden beş guruş ile ücret-i mellâhiyeme isâbet eden üç guruş ki cem‘an sekiz guruşu dahi bana def‘ u teslîm eyledikde ben dahi yedinden tamâmen ahz u kabz eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis aşer min-Şevvâli’l-mükerrem li-sene seb‘a ve selâsîn ve mi’e ve elf.<br><br>Şuhûdü’l-hâl: İbrahim b. Muharrem, Halil Çelebi b. Mustafa, İbrahim b. Mustafa, Mehmed b. Ahmed, Mustafa b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o456"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>