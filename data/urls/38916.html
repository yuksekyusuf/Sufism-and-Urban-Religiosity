﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 454<br>Hüküm no: 536<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Divan-ı hümayun hâcegânından Necib Efendi’nin hamam, su hazinesi ve menzil hisselerini bey bi’l-vefa suretiyle satması</b><br><br>Menzil, bey‘ bi’l-vefâ 20000 guruş<br><br>Mahmiye-i İstanbul’da Saray-ı atik-i ma‘mûre kurbünde Mollagürânî mahallesinde sâkin Mektûbî-i Sadr-ı âlî Kalemi hulefâsından ve Hâcegân-ı Dîvân-ı Hümâyûn’dan Mustafa Necib Efendi b. Mehmed Efendi meclis-i şer‘-i şerîf-i enverde işbu bâ‘isetü’l-vesîka Safiye Hanım bt. Ebûbekir Paşa tarafından husûs-ı âtîde tasdîka vekîl-i şer‘îsi müderrisîn-i kirâmdan Mehmed Emin Âsaf Efendi mahzarında ikrâr-ı tam ve takrîr-i kelâm edip mahalle-i mezbûrede vâki‘ bir tarafdan Mehmed Kethudâ Mektebi ve üç tarafdan tarîk-i âm ile mahdûd bir kârgîr hamam ve bir su hazînesi ve zîr-i zemîn mahzeni müştemil muhterik bir bâb menzil-i kebîr arsasının otuz sehm i‘tibârıyla dokuz sehmi mahalle-i Mollagürânî Vakfı’ndan iki kıt‘a mütevellî temessükü ile bi’l-icâreteyn taht-ı tasarrufumda ve mâ‘adâ yirmi bir sehm arsasının dahi ma‘lûmü’l-mikdârı senevî dört yüz akçe mukāta‘a-i kadîmelü ve mâ‘adâ arsası ile üzerinde mevcûde bi’l-cümle enkāz-ı ma‘lûme ve arsa-i mezkûra cârî kanavâtına teba‘iyetle mülk olan nısf masura mâ-i lezîz akd-i âti’z-zikrin sudûruna değin bâ-hüccet-i şer‘iye yedimde mülküm olmağla ben ber-vech-i meşrûh mülk olan enkāz-ı merkūmu ve arsa-i mezbûru ve mâ-i lezîzi-i mezkûru târih-i vesîkadan altı ay tamamına değin redd-i mebî‘ ve kabz-ı semen etmek üzere müvekkile-i mûmâ-ileyhâ Safiye Hanım’a yirmi bin guruşa bi-tarîki’l-bey‘ bi’l-vefâ ve teslîm eylediğimde ol dahi ber-vech-i muharrer iştirâ ve tesellüm ve kabz ü kabûl ve meblağ-ı mezbûr yirmi bin guruşu müvekkile-i mûmâ-ileyhâ yedinden bi’t-tamam ahz ü kabz eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 25 L sene [1]242.<br><br>Şühûdü’l-hâl: Muhzır Ebûbekir Çelebi, Muhzır Ali Çelebi, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b454"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o488"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>