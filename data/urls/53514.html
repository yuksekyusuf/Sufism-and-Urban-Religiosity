﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 374<br>Hüküm no: 489<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Abdi’nin, bağ hissesi konusunda açtığı davada haksız bulunduğu</b><br><br>Ma‘rûz<br><br>Medîne-i Üsküdar’a muzâfe Kartal nâhiyesine tâbi‘ Dolayoba karyesinde sâkine ve zâtı mu‘arrefe sâhibe-i arzuhâl İsmihan bt. Abdi nâm hatun medîne-i mezbûrede mahfil-i bâbda meclis-i şer‘-i hatîrde hâlâ Üsküdar ustası arzuhâlde mezkûr el-Hâc Ali Ağa b. Mehmed mahzarında karye-i mezbûre hâricinde Şumnu toprağında vâki‘ etrâf-ı erba‘ası Kandeoğlu veresesi bağı ve Hacı Ömeroğlu tarlası ve Mehmed Yazıcı bağı ve Bulgaroğlu bağı ve tarîk-ı âm ile mahdûd tahmînen on altı dönüm mikdârı bir kıt‘a kürûmu mülk bağ zevcim olup bundan akdem vefât eden Ömer Reis’in ile’l-vefât yedinde mülkü ve ba‘de vefâtihî rub‘u bana ve selâse-i erba‘ı li-ebeveyn kız karındaşı Âişe ve li-ebeveyn er karındaşı oğlu Abdi’ye mevrûs olmağla biz bağ-ı mezkûru târih-i i‘lâm senesi Saferi’l-hayr’ın on yedinci günü kızımın oğlu gāib ani’l-beled Kalyoncu Mehmed nâm kimesneye dört yüz guruşa bey‘ ve temlik ve semen-i mezkûrdan bana isâbet eden yüz guruş mutâlebesinden gāib-i mezbûrun zimmetini ibrâ edip ol dahi bağ-ı mezkûru otuz dokuz gün mürûrunda işbu mezbûr el-Hâc Ali Ağa’ya bey‘ ve temlik edip lâkin ben hîn-i bey‘de gāib-i mezbûr Kalyoncu Mehmed ölünce görüp gözetmek şartıyla bey‘ edip bey‘-i mezkûr fâsid olmağla bağ-ı mezkûrdan mülk-i mevrûsum olan rub‘ hissemi taleb ederim deyü takrîr-i meşrûhası üzere mezbûr el-Hâc Ali Ağa’dan eylediği rub‘ bağ da‘vâsı meşrû‘a olmayıp bey‘ eylediği gāib-i mezbûr Kalyoncu Mehmed’e mülâkī oldukda ba‘de’s-sübût yevm-i kabzda olan kıymetini tazmîn iktizâ eylediği bi’l-iltimâs huzûr-ı âlîlerine i‘lâm olundu.<br><br>Fî 28 min-R sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1056"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>