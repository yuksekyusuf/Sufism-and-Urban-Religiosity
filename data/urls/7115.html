﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 135<br>Hüküm no: 75<br>Orijinal metin no: [11a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Kiryako v. Marat’ın kereste bedelinden Barsam v. Vatro’da olan alacağının ödenmesine yapılan tenbih</b><br><br>Bâ-mühr-i hazret-i efendi<br><br>Ma‘rûz<br><br>Keresteci tâifesinden Kiryako v. Marat nâm zimmî meclis-i şer‘de sahib-i arzuhâl Barsam v. Vatro nâm zimmî ile terâfu‘larında mesfûr Barsam’ın bundan akdem bin yüz elli yedi senesinde malımdan ve yedimden iştirâ ve kabz eylediği ma‘lûmü’l-ecnâs ve’l-mikdâr kereste semeninden iki yüz doksan dokuz guruş elli akçe zimmetinde hakkım olup hatta işbu yedimde olan temessük mûcebince târih-i i‘lâmdan yirmi ay mukaddem vilâyetine gider oldukda meblağ-ı merkūm cihet-i merkūmeden zimmetinde bana deyni olduğunu mahzar-ı şühûdda ikrâr ve işhâd dahi etmekle taleb ederim deyü ba‘de’d-da‘vâ ve’s-suâl ve’l-inkâr müdde‘î-i mersûm müdde‘âsını lede’t-tezkiye adâletleri zâhir olan yine keresteci tâifesinden Yasef v. Mesail ve Arslan v. Agop nâm zimmîler şehâdetleriyle mesfûr Barsam muvâcehesinde vech-i şer‘î üzere isbât etmeğin mûcebince ba‘de’l-hükm meblağ-ı mezkûrun tamamen edâsıyla mersûm Barsam’a tenbîh olunduğu huzûr-ı âlîlerine i‘lâm olundu.<br><br>Fî 12 min-şehri Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7114"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7116"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>