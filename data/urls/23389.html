﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 156<br>Hüküm no: 161<br>Orijinal metin no: [97-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kerime bt. Mehmed Kapudân’ın kaçan câriyesi nedeniyle töhmet altında kalan Kosta v. Duka’nın suçsuz olduğunun anlaşıldığı</b><br><br>Hasköy demekle ma‘rûfe karye mahallâtından merhû[m] ve mağfûr Pîrî Paşa mahallesinde sâkine Kerime bt. Mehmed Kapudân nâm hâtun tarafından ikrâr-ı âti’z-zikre vekîl olup Muslu Çavuş b. Mehmed ve Hüseyin b. Ahmed nâm kimesneler şehâdetleri ile vekâleti sâbite olan karındaşı Bâkī Çelebi nâm kimesne meclis-i şer‘-i şerîfde hâmil-i hâze’l-kitâb Kosta v. Duka nâm zimmî muvâcehesinde ikrâr ve takrîr-i kelâm edip müvekkilem mezbûre Kerime fülân nâm câriyesi ibâk edip ve suâl olundukda beni merkūm Kosta ayart[d]ı idi demekle müvekkile-i mezbûre Kerime merkūm Kosta ile muhâsamât-ı kesîre ve münâza‘ât-ı vâfiresi olup hîn-i tefahhusda cürmü olmadığı zâhir ve bâhir olduğu cemî‘ vekâletim hasebiyle de‘âvî ve muhâsamâtdan merkūm Kosta’nın zimmetini ibrâ-i âmm-ı kātı‘ü’n-nizâ‘ ile ibrâ edip ol dahi merkūme Kerime’nin zimmetini husûs-ı mezbûra müte‘allik da‘vâ ve nizâ‘dan ibrâ etmişdir, dediğinde vekîl-i mezbûr Bâkī Çelebi[‘yi] ikrâr-ı meşrûhunda el-mukarru lehü’l-merkūm dahi bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb kayd şüd. [Şuhûdü’l-hâl:] Hamdi b. Muharrem, Pîrî b. Rıdvan, Mehmed b. Mustafa, Osman b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=23388"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23390"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>