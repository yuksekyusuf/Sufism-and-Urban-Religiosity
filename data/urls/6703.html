﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 423<br>Hüküm no: 487<br>Orijinal metin no: [65b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avanes’i bıçaklayarak ölmesine sebep olan Manok’un, maktülün kardeşi Marat’ın talebiyle kısasına karar verildiği</b><br><br>Ma‘rûz<br><br>Mahmiye-i İstanbul’da Mercan Hanı’nda mütemekkin iken bundan akdem katîlen hâlik olan Avanes v. Miftar v. Haçok nâm zimmînin işbu hâzır bi’l-meclis Marat zimmî li-ebeveyn er karındaşı olup babaları ismi Mikitar ve dedeleri ismi Haçok ve anaları ismi Gül bt. Kasber ve maskat-ı re’sleri Van kazâsında Parnis nâm karye olmağla usûbet-i nesebiye cihetinden hasren vârisi olduğu lede’t-tezkiye şehâdetleri makbûle olduğu mütehakkık olan karye-i mezbûre ahâlîsinden ve mahmiye-i mezbûrede müsâfiren sâkinler olan Abdurrahman b. Halid nâm kimesne ile Ohan v. Avanes ve Avanes v. Mankar nâm zimmîler şehâdetleriyle mahzar-ı hasm-ı câhid-i câi’z-zikrde şer‘an ba‘de’s-sübût ve’l-hükm mesfûr Marat Bâb Mahkemesi’nde Mumcu Mustafa Beşe mübâşeretiyle meclis-i şer‘a ihzâr olunan Manuk v. Kirkor nâm zimmî muvâcehesinde merkūm Manuk mezbûr Avanes’i işbu târîh-i i‘lâmdan üç gün mukaddem zikr olunan Mercan Hanı’nın taş nerdübanı başında siyâh kabzalı kebîr Tophane bıçağı ta‘bîr olunur âlet-i câriha ile beyne’s-salâteyn boynunun sol tarafının şah damarından bi-gayr-ı hakkın amden bir yerinden darb ve cerh edip ol anda mezbûr Avanes cerh-i mezkûrdan müteessiren hâlik olmağla mûcib-i şer‘îsini taleb ederim deyü da‘vâ, merkūm Manuk dahi cevâbında mezbûr Avanes’i ber-minvâl-i muharrer zikr olunan âlet-i câriha ile sol şah damarından bi-gayr-ı hakkın amden bir yerinden darb ve cerh edip mezbûr Avanes cerh-i mezkûrdan müteessiren hâlik olduğunu bi’t-tav‘i’s-sâf kirâren ve mirâren ikrâr ve i‘tirâf etmeğin mûcebince müdde‘î-i mezbûr Marat zimmînin talebiyle merkūm Manuk zimmînin kısâsına hükmolunduğu huzûr-ı âlîlerine i‘lâm olundu.<br><br>Fî 29 min-Zilhicce sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6702"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6704"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b423"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>