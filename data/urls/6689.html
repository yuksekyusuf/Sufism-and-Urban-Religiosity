﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 417<br>Hüküm no: 473<br>Orijinal metin no: [64b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha Hatun’un, kocası Hüseyin’den boşanırken zimmetini ibra ettiğinden para talebinde bulunamayacağı</b><br><br>Ma‘rûz<br><br>Zâtı ta‘rîf-i şer‘î ile mu‘arrefe olan sâhibe-i arzuhâl Mahkeme-i Bâb’da meclis-i şer‘de derûn-ı arzuhâlde mezkûrü’l-ism zevc-i sâbıkı Hüseyin mahzarında merkūm Hüseyin ile zevciyet beynimizde kāime iken merkūm Hüseyin’e mâlımdan on guruş ikrâz ve teslîm ol dahi ber-vech-i muharrer iktirâz ve tesellüm etmekle hâlâ meblağ-ı mezbûru merkūm Hüseyin’den taleb ederim [deyü] da‘vâ eyledikde ol dahi cevâbında târîh-i i‘lâmdan otuz iki gün mukaddem Davud Paşa Nâibi Ahmed Efendi huzûrunda mezbûre Saliha Hatun’a üç bin üç yüz mehr-i müecceli ve nafaka-i iddet-i mu‘ayyene-i ma‘lûmesi üzerlerine ve me’ûnet-i süknâsı dahi kendi üzerine olmak üzere benimle ber-nehc-i şer‘î hul‘ olduğunda ben dahi ber-vech-i muharrer hul‘-i mezbûru ba‘de’l-kabûl hukūk-ı zevciyete ve müdde‘âsı olan meblağ-ı mezbûr on guruş mutâlebesine müte‘allıka âmme-i da‘vâdan benim zimmetimi ibrâ ve ıskāt eyledi deyü ba‘de’d-def‘ ve’l-inkâr merkūm Hüseyin ber-vech-i mübeyyen def‘-i mezkûrunu İmâm Mehmed Efendi b. Mehmed ve Abdullah Efendi b. Osman ve Molla Mustafa b. Derviş ve Halil b. Mustafa nâm şuhûd-ı udûlle mezbûre Saliha Hatun muvâcehesinde vech-i şer‘î üzere isbât etmeğin mûcebince müdde‘iye-i mezbûre Saliha Hatun’dan bî-vech mu‘ârazadan men‘ olunduğu huzûr-ı âlîlerine i‘lâm. Bâkī fermân men-lehü’l-emrindir.<br><br>25 Zilhicce sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>