﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 217<br>Hüküm no: 192<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Hıdır v. Mikail’in, menzilini takasen Sanduh bt. Agob’a kiraya verdiği</b><br><br>2.500 guruşa takāsen menzil îcâr<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Arzuhâl eden şahsı mu‘arrefe Sanduh bt. Agob Nasrâniye bi’l-ma‘iyye rü’yete memûr nezâret-i hazret-i Şeyhülislâm -sellemehü’s-selâmî-de âsûde evkāf müfettişi müderrisîn-i kirâm-ı zevi’l-ihtirâmdan Kütahyevî Ömer Efendizâde Fazîletlü es-Seyyid Mehmed Ârif Efendi tarafından mürsel Kâtib es-Seyyid Mehmed Halim Efendi hâzır olduğu hâlde du‘âhâne-i dâ‘îlerinde ma‘kūd meclis-i şer‘-i münîrde zikri âtî menzile bâ-temessük-ı mütevellî bi’l-icâreteyn mutasarrıf olmağla vaz‘-ı yedi mütehakkık olan arzuhâlde mastûrü’l-ism Tütüncü Hıdır v. Mikail zimmî muvâcehesinde nezâret-i hazret-i müşârun-ileyhde mahmî evkāfdan Şeyhülislâm-ı esbak merhûm Dâmâdzâde Ebulhayr Ahmed Efendi Vakfı’nın bi’l-meşrûta mütevellîsi kibâr-ı mevâlî-i izâmdan Semahatlü Murad Efendizâde Mehmed Ârif Efendi tarafından mürsel vekîli câbî-i vakf es-Seyyid Ahmed Efendi b. es-Seyyid Ömer hâzır olduğu hâlde mersûm Hıdır zimmînin vâzı‘u’l-yed olduğu vakf-ı mezkûrdan Havâss-ı Refî‘a kazâsına muzâfe Hasköy’de Yenimahallede kapıcıbağı denilen mahalde vâki‘ ma‘lûmü’l-hudûd bir bâb menzil mukaddemâ bâ-temessük-ı mütevellî bi’l-icâreteyn taht-ı tasarrufumda iken ben menzil-i mezkûru bin iki yüz otuz üç senesi Şevvâli’l-mükerreminin beşinci günü zimmî-i mersûma karzdan ve tütün semeninden deynim olan on bin beş yüz elli sekiz guruş mukābelesinde vefâen fâriğa olup ba‘dehû zimmî-i mersûmun yedinden ve mâlından dokuz yüz kırk iki guruş dahi iktirâz ve kabz etmemle menzil-i mezkûru iki bin beş yüz guruş bedel mukāvelesiyle bin iki yüz otuz dört sene[si] Muharremi’l-harâmı hılâlinde mersûm Hıdır zimmîye bâ-re’y-i mütevellî kat‘iyyen ferağ ve tefvîz eylediğimde ol dahi tefevvüz ve kabûl ve bedel-i mezkûru bi’t-terâzî deyn-i mezkûrum olan iki bin beş yüz guruşa takāsen istîfa etmiş olmamla ol vechile menzil-i mezkûrda benim kat‘an alâkam kalmayup mersûm Hıdır zimmînin kat‘iyyen dâhil-i havza-i tasarrufu olup mersûm Hıdır zimmî menzil-i mezkûru ba‘de’t-tahliye ve’t-takābuz işbu târih-i i‘lâmdan beher şehr on beş guruş kirâ kavliyle aded-i şuhûr beyân olunmaksızın bana îcâr ve teslîm ben dahi istîcâr ve tesellüm ve kabûl eyledim dediğini mersûm Hıdır zimmî ile mütevellî vekîli hâzır-ı merkūmdan her biri tasdîk eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 14 M sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32617"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32619"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>