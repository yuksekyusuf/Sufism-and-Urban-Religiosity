﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 122<br>Hüküm no: 86<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa ile Hayrullah Ağa’nın uhdelerinde bulunan berber gediği hisselerinden bir kısmını Emine Hanım’a sattıkları</b><br><br>Berber<br><br>Zikri âtî gedik âlâtının nısf hisse-i şâyi‘asının bâ-hüccet-i şer‘iye mâliki Karasulu Hafız Süleyman Ağa b. el-Hâc Mehmed nâm kimesne savb-ı şer‘-i enverden mezûnen irsâl olunan kâtib es-Seyyid Ahmed Rıza Efendi’nin mahmiye-i İstanbul’da Uzunçarşı başında vâki‘ Kilithanı denmekle arîf han derûnunda zeyl-i vesîkada muharrerü’l-esâmî Müslimîn huzûrlarında akdeylediği meclis-i şer‘de hademe-i hâssa mülâzımlarından gedik-i mezkûrun âhar nısf hisse-i şâyi‘asının mâliki Mahmud Ağa b. Hüseyin nâm kimesnenin li-ebeveyn er karındaşı ve tarafından husûs-ı âtîde vekîl olduğu sahtiyân tüccârından Hayrullah Ağa b. İbrahim ve Mustafa Ağa b. el-Hâc Mehmed nâm kimesneler şehâdetleriyle ber-nehc-i şer‘î sâbit olan hademe-i hâssadan İbrahim Edhem Ağa b. ( ) nâm kimesne hâzır olduğu hâlde işbu bâ‘isetü’l-vesîka Emine bt. Abdullah nâm hatun tarafından husûs-ı âtîde tasdîka vekîl olduğu Mehmed Salim Efendi b. el-Hâc Mehmed nâm kimesne mahzarında ikrâr-ı tâm ve takrîr-i kelâm edip mahmiye-i mezbûrede Lütfü Paşa’da karakolhâne karşısında Başmuhâsebe’de Berber Ali Usta ismine mukayyed ve mu‘teber muhterik bir bâb berber dükkânı derûnundan müstahlas beyne’l-esnâf gedik ta‘bîr olunur beş ustura ve bir kayış ve bir mikrâs ve sâir âlât-ı lâzıme-i ma‘lûme ber-vech-i muharrer benimle müvekkil-i mezbûr Mahmud Ağa’nın bi’l-münâsafe yedimizde emvâlimiz olmağla hâlâ biz ber-vech-i muharrer mâlikler olduğumuz âlât-ı gedik-i mezkûru altı sehm i‘tibârıyla ikişer sehmden dört sehmini yedimizde ibkā etmemizle mâ‘adâ birer sehmden cem‘an iki sehmini tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkile-i mezbûre Emine Hatun’a dört yüz otuz guruşa bey‘ ü temlîk ve vech-i lâyıkı üzere teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezkûr dört yüz otuz guruşu benimle müvekkil-i mezbûra teslîm eylediğinde biz dahi yedinden tamâmen ve kâmilen ahz u kabz ve bi-kadri’l-hısas beynimizde iktisâm etmemizle mebî‘-i mezkûrun tağrîr ve gabnine müte‘allika âmme-i da‘vâdan müvekkile-i mezbûrenin zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik ba‘de’l-yevm âlât-ı gedik-i mezkûrun ber-i‘tibâr-ı merkūm birer sehmden ancak iki sehminde benimle müvekkil-i merkūm Mahmud Ağa’nın alâka ve medhalimiz kalmayıp müvekkile-i mezbûre Emine Hatun’un emvâl-i müşterâtı ve hakk-ı sırfı olmuşdur dedikde gıbbe’t-tasdîki’ş-şer‘î vâki‘ hâli kâtib-i mûmâ-ileyh mahâllinde ketb ü tahrîr ve ma‘an meb‘ûs ümenâ-i şer‘den Mahmud Raşid Efendi b. Ali ve Muhzır Müezzinzâde Molla Halil b. Süleyman ile meclis-i şer‘-i şerîfe gelip alâ-vukū‘ihî inhâ ve takrîr etmeğin mâ vaka‘a [bi’t-taleb ketb olundu]<br><br>Fî 17 Za sene 12[46]<br><br>Şuhûdü’l-hâl: Kethüdâvekîli el-Hâc İbrahim Ağa, Şeyhî Mustafa Efendi, Du‘âcı İsmail Efendi, Kâtib es-Seyyid el-Hâc Abdurrahman Efendi, Yiğitbaşı es-Seyyid el-Hâc Mehmed Nuri Ağa, Köşe Ustası el-Hâc Mehmed Ârif Usta.</p>          <br><a title="Önceki sayfa" style="text-decoration:none" href="./ayrmetin.php?idno=34263"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34265"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>