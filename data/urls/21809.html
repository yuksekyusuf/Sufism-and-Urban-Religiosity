﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 104<br>Hüküm no: 70<br>Orijinal metin no: [8b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. Osman’ın eşi Fethi bt. Abdullah’la müşterek menzillerini el-Hâc İbrahim b. Abdullah’a istiğlâl yoluyla satıp ödünç para aldıkları</b><br><br>Mahrûse-i Galata’da Alacamescid mahallesinde sâkin Hüseyin Ağa b. Osman nâm kimesne kendi tarafından asâleten ve zevcesi Fethi bt. Abdullah b. Abdülmennân nâm hâtun tarafından husûs-ı âti’z-zikre vekîl olduğu zât-ı mezbûreyi ma‘rifet-i şer‘iyye ile ârifân Mustafa Çelebi b. Yusuf ve Molla Mehmed b. el-Hâc Veli nâm kimesneler şehâdetleriyle mahzar-ı hasm-ı câhidde şer‘an sâbit olmağla vekâleten meclis-i şer‘de işbu râfi‘u’l-kitâb el-Hâc İbrahim b. Abdullah nâm kimesne mahzarında bi’l-asâle ve bi’l-vekâle ikrâr ve takrîr-i kelâm edip zevcem müvekkile-i mezbûre Fethi Hâtun ile ale’l-iştirâki’s-seviy silk-i mülkümde münselik olup mahrûse-i mezbûre a‘mâlinden İstinye kasabasında Kürkcübaşı mahallesinde vâki‘ bir tarafdan Veli Ali veresesi mülkleri ve bir tarafdan Süklüm zevcesi Ümmühâni Hâtun menzili ve iki tarafdan tarîk-i âm ile mahdûd fevkānî iki bâb oda ve bir matbah ve tahtında ahur ve bi’r-i mâ ve kenîf ve eşcâr-ı müsmire ve gayr-i müsmireli bahçeyi müştemil mülk menzilimi mezbûr el-Hâc İbrahim’e bi-tarîki’l-istiğlâl yüz guruşa bey‘ u teslîm eylediğimde ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûr yüz guruşu mezbûr el-Hâc İbrahim yedinden tamâmen ahz u kabz eylediğimden sonra mezbûr el-Hâc İbrahim menzil-i mahdûd-ı mezkûru ba‘de’t-tahliyeti’ş-şer‘iyye ve’t-tekābuzi’l-mer‘î târih-i kitâbdan bir sene tamâmına değin on beş guruşa bana îcâr ve teslîm eyledikde ben dahi ber-vech-i muharrer istîcâr ve kabûl eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâni aşer min-Recebi’l-ferd li-sene 1137.<br><br>Şuhûdü’l-hâl: Mustafa Odabaşı b. el-Hâc Hasan, Süleyman Hoca b. Mehmed, Oturakcı el-Hâc Mustafa, Oturakcı Mehmed Ağa, İbrahim b. Muharrem, Halil b. Mustafa, İbrahim b. Mustafa ve gayrühum. </p>          <br><a title="Önceki sayfa" style="text-decoration:none" href="./ayrmetin.php?idno=21808"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21810"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o473"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>