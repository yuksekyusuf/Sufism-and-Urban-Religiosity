﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 370<br>Hüküm no: 353<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Abdullah ile Berber Seyyid Ömer Ağa’nın menzil davasında sulh oldukları</b><br><br>Menzil nizâ‘ından 500 guruş üzerine sulh<br><br>Ma‘rûz[-ı dâ‘î-i devlet-i aliyyeleridir ki]<br><br>Mübârek rikāb-ı kamer-tâb-ı hüsrevâneye arzuhâl takdîm eden zâtı mu‘arrefe Emine Hatun bt. Abdullah evvelâ bi’d-defa‘ât Çarşamba günleri arz odasında huzûr-ı hazret-i Sadâret-penâhîde ve ba‘dehû du‘âhânemizde ma‘kūd meclis-i şer‘-i enverde zikri âtî bir bâb menzilin hâmiş-i arzuhâlde mastûr derkenâr nâtık olduğu üzere dört sehm i‘tibâriyle üç sehmine bâ-temessük-ı mütevellî mutasarrıflar olup ol vechile vaz‘-ı yedleri mütehakkık olan kendi nefsinden asıl ve zevcesi Hadice Hatun bt. Ali tarafından müseccel vekîli derûn-ı arzuhâlde ismi mezkûr Berber es-Seyyid Ömer Ağa b. Mehmed muvâcehesinde ashâb-ı hayrâtdan defterdâr-ı esbak merhûm Hüseyin Efendi’nin İstanbul’da Kaliçeci Hasan Câmi‘inde Şeyhülkurrâ ve mu‘allim-i sıbyân ta‘yîn eylediği vakfının bi’l-meşrûta mütevelliyesi mu‘arrefetü’z-zât Zübeyde Hanım bt. Abdülvehhab hâzır olduğu hâlde vakf-ı mezbûr müsakkafâtından zikr olunan Kaliçeci Hasan Mahallesi’nde vâki‘ ma‘lûmü’l-hudûd şehriye yirmi akçe icâre-i müecceleli bir bâb menzil bâ-re’y-i mütevellî müstakilleten bi’l-icâreteyn tasarrufumda iken bi-kazâillâhi te‘âlâ bundan akdem muhterik olup arsa-yı sırfa kaldıkdan sonra ben zikr olunan menzil arsamın dört sehm i‘tibâriyle bir sehmini tasarrufumda ibkā ve iki sehmini mezbûr Berber es-Seyyid Ömer Ağa’ya ve bir sehmini zevcesi müvekkile-i mezbûre Hadice Hatun’a bin iki yüz otuz dört senesi Zilka‘deti’ş-şerîfesinin yirmi beşinci günü bâ-re’y-i mütevelliye-i mezbûre ferağ eder olduğumda zevcân-ı mezbûrândan her biri bana ölünceye değin bakmak şartıyla meccânen ferağ ve tefvîz onlar dahi şart-ı mezkûr ile tefevvüz ve kabûl mütevelliye-i hâzıra-i mezbûre dahi ol vechile tasarruflarına ba‘de’l-izn mezbûr Berber es-Seyyid Ömer Ağa kendi mâlıyla arsa-yı mezkûreye teberru‘an li’l-vakf müceddeden menzil binâ ve inşâ edüp lâkin şart-ı mezkûr ile olan ferağım sahîh ve mu‘teber olmamağla menzil-i mezkûrdan ber-i‘tibâr-ı merkūm üç sehmini bâ-re’y-i mütevelliye bi’l-vesâye ve bi’l-vekâle geri bana ferağ etmek üzere tenbîh olunmak matlûbumdur deyü bundan akdem dahi mezbûr Berber es-Seyyid Ömer Ağa’dan da‘vâ eylediğimde ol dahi bi’l-asâle ve bi’l-vekâle yine mütevelliye-i hâzıra-i mezbûrenin tasdîkiyle cevâbında menzil-i mezkûrun ber-i‘tibâr-ı merkūm üç sehmini zevcem müvekkile-i mezbûre ile bana iki yüz yirmi guruş bedel ile kat‘an fâriğa olmuşidin deyü şart-ı mezkûr ile ferağ-ı müdde‘âmı külliyen ba‘de’l-inkâr ben ber-vech-i muharrer şart-ı mezkûr ile ferağ-ı müdde‘âma ityân-ı beyyineden ızhâr-ı acz edüp zevcân-ı mezbûrânı tahlîfe dahi tâlibe olmamla mûcebiyle beni işbu sene-i mübâreke Şa‘bâni’l-mu‘azzamının dokuzuncu günü tarihiyle müverrah zevcân-ı mezbûrâna yedlerinde olan i‘lâm-ı şer‘î nâtık olduğu üzere da‘vâ-yı mezkûremle bilâ-beyyine âmme-i mu‘ârazadan men‘ olunmuşken hâlâ kemâ-fi’s-sâbık da‘vâya tasaddî eylediğimde muslihûn tavassutuyla beynimiz tevfîk ve ıslâh olunup beni menzil-i mezkûrdan ber-minvâl-i meşrûh dört sehm i‘tibâriyle hâlâ mutasarrıfe olduğum bir sehm hisse-i mezbûremi dahi hüsn-i rızâmla şürût-ı müfsideden ârî ferağ-ı mu‘teber-i kat‘î ile mezbûr Berber es-Seyyid Ömer Ağa’ya mütevelliye-i hâzıra-i mezbûre Zübeyde Hanım ma‘rifetiyle ferağ ve tefvîz eylediğimde ol dahi bâ-re’y-i mütevelliye-i mezbûre tefevvüz ve kabûl ve hisse-i mezkûrenin bedeli olan beş yüz guruşu nakden bana def‘ ve teslîm ve teberru‘ etmekle ben dahi yedinden ahz ü kabz edüp ba‘de’l-yevm hisse-i mezkûrede dahi benim kat‘an alâka ve medhalim kalmayup husûs-ı mezkûra müte‘allika kat‘-ı nizâ‘ eyledim deyü ikrâr ve tasdîkleri ba‘de’t-tescîl İstanbul Mahkemesi’nden huzûr [-ı âlîlerine i‘lâm olundu.]<br><br>Fî 24 L sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32778"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32780"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>