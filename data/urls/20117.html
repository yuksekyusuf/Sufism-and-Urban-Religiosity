﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 89<br>Hüküm no: 68<br>Orijinal metin no: [27a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan Beşe b. Abdülmennân’ın terekesinden Hacı Abdi b. İbrahim’in alacağının ödenmesi</b><br><br>Mahmiye-i Galata tevâbi‘inden Fındıklı’da Selime Hâtun mahallesinde sâkin el-Hâc Abdi b. İbrahim mahfil-i şer‘-i şerîfde yine mahalle-i mezbûrda vefât eden Hasan Beşe b. Abdülmennân’ın sulbî ve sagīr oğulları Mustafa ve Mehmed’in cânib-i şer‘den mansûb vasîleri olan Hanife bt. Abdullah tarafından husûs-ı âti’z-zikrde vekîl olduğu nehc-i şer‘î üzre sâbit olan Murad Ağa b. Abdullah muvâcehesinde üzerine da‘vâ edip bundan akdem müteveffâ-yı mezbûr Hasan Beşe’ye hâl-i hayâtında karz tarîkiyle iki bin akçe verdim, ol dahi vech-i muharrer üzre kabz edip zimmetinde kalmışdır. El-hâletü hâzihî vasiyy-i mezbûrenin yedinde olan terekesinden taleb ederim deyip gıbbe’s-suâl vekîl-i mezbûr müvekkilesinin tereke-i mezbûreye vâzı‘atü’l-yed idiğini ikrâr ve vech-i muharrer üzre olan deyni bi’l-külliyye inkâr etmeğin müdde‘î-i mezbûrdan beyyine taleb olundukda udûl-i müslimînden mahalle-i mezbûre sükkânından el-Hâc Nasuh b. Ramazan ve Mehmed Reis b. Mustafa nâm kimesneler li ecli’ş-şehâde mahfil-i şer‘a hâzırân olup istişhâd olunduklarında fi’l-vâki‘ mezbûr Hasan Beşe hâl-i hayâtında müdde‘î-i mezbûra karz tarîkiyle bizim huzûrumuzda iki bin akçe zimmetimde vâcibü’l-edâ deynim vardır deyû ikrâr eyledi, biz bu husûsa şâhidleriz şehâdet dahi ederiz dediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra müdde‘î-i mezbûra da‘vâ eylediği meblağ-ı mezbûru müteveffâ-yı [27b] mezbûrdan hâl-i hayâtında ahz etmeyip vechen mine’l-vücûh zimmetini berî etmediğine yemîn teklîf olundukda ol dahi yemîn-i billâhi’l-aliyyi’l-azîm etmeğin mûcebi ile hükm olundu. Hurrire fî evâhiri Cumâdelâhire li sene sitte ve ışrîn ve elf<br><br><br>Şuhûdü’l-hâl: El-Hâc Mustafa [b.] Eyyûb, Mustafa b. Abdullah, Ahmed Beşe Odabaşı, Mehmed Çelebi [b.] Mustafa, Mustafa Çelebi b. Ahmed, İbrahim el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20116"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20118"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o196"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>