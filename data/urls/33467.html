﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 87<br>Hüküm no: 40<br>Orijinal metin no: [8b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahvehane zannıyla kapatılan berber dükkânının yeniden açılması izin talebi</b><br><br>Seddü bend olunan dükkân berber dükkânı olduğu ba‘de’l-ihbâr küşâdı’çün istid‘â<br><br>Ma‘rûz<br><br>Sâdır olan fermân-ı âlîlerine imtisâlen istid‘â ve derkenâra nazaran sahibe-i arzuhâl Hüseyin ve Ebîbekir’in vekîlleri meclis-i şer‘a celb ile vech-i iddi‘âları suâl olundukda bi’l-muvâcehe muktezâ-yı şer‘-i kavîm üzre görülecek husûs ve hasmları olmayıp ancak ber-mantûk-ı derkenâr İstanbul’da Ayazma Değirmenciler içinde köşe başında vâki‘ Başmuhâsebe’de Ali Usta ismine mukayyed ve taht-ı nizâma dâhil olarak bi’l-iştirâk gediğine mâlikleri oldukları bir bâb berber dükkânı isminde ve saklıca olduğundan bundan akdemce mecmû‘-ı kahvehânelerin def‘i bâbında celâdet-rîz-i sudûr olan fermân-ı âlem-mutâ‘ mûcibince dükkân-ı mezkûr dahi me’mûrîn ma‘rifetleriyle sedd ü bend ve ocağı hedm olunmuş olduğu ve düyûn-ı kesîreye giriftâr olup medâr-ı ma‘âşları dahi dükkân-ı mezkûr hâsılâtına münhasır olduğundan ez-her cihet su‘ûbet ve ızdırâba dûçâr oldukları beyânıyla fîmâ-ba‘d kahvehâne şeklinden kurtularak mahâll-i sû’ olmayan berber dükkânı heyetine ifrâğ ve kaydı mûcibince berber dükkânı olarak isti‘mâl olunmak şartıyla küşâdına müsâ‘ade-i merâhim-âde-i seniyyeleri erzânî buyurulmasını istirhâm ve istid‘â ve fi’l-vâki‘ hâmiş-i arzuhâlde kaydı derkenâr olunan Berber Ali Usta dükkânı işbu dükkân olup kadîm berber dükkânı olduğunu ve ber-vech-i ta‘ahhüd kahvehâne tarzından çıkarılarak emsâli misillü âdet üzre berber dükkânı şekline ifrâğ olunduğu sûretde bir gûne beis ve mahzûr dahi kalmayacağını Âsitâne-i aliyyede vâki‘ berber esnâfının kethudâsı İbrahim Ağa ve şeyhi Musa Efendi ve du‘âcısı İsmail Efendi ve yiğitbaşısı es-Seyyid Mehmed Nuri Ağa ve çavuşu Mustafa Ağa ve sâir nizâm ustaları dahi ihbâr ve inhâ eyledikleri ma‘lûm-ı ilm-i âlem-şumûlleri buyruldukda hâllerine merhameten istid‘âlarına müsâ‘ade-i aliyyeleri erzân buyurulmak re’y-i rezîn-i isâbet-rehin-i âsafânelerine menût idüğü İstanbul Mahkemesi’nden huzûr.<br><br>Fî 7 Safer sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>