﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 286<br>Hüküm no: 420<br>Orijinal metin no: [46b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pano v. Vilkan’ın ölen babasından kendisine intikal eden ve Ahmed Beşe’nin yedinde bulunan kebapcı ve hoşafcı esnâfına mahsus aletlerin devri ve kullanımı konusunda anlaşmaya vardıkları</b><br><br>Maʻrûz;<br><br>Fi’l-asl vilâyet-i Rumeli’nde Görice kasabasına tâbiʻ Kolonya nâm karye ahâlîsinden olup medîne-i Eyüb’de Çömlekciler sûkunda dükkânı olan kebabcı ve hoşâbcı tâifesinden bundan akdem hâlik olan Pervâne v. Tanaş nâm zimmînin cihet-i şerʻiyye mantûku üzere mukırrun-leh bi’n-neseb cihetinden hasran vârisi idiğini iddiʻâ eden Tâife-i mezbûreden Pano v. Vilkan nâm zimmî meclis-i şerʻ-i hatîrde sûk-ı mezkûrda bir bâb dükkânı içinde mevcûd kebabcı ve hoşâbcılara mahsûs âlât-ı lâzıme-i maʻlûmeye şirâʼen vazʻ-ı yed olduğu müteʻayyin olan işbu sâhibü’l-iʻlâm Ahmed Beşe nâm kimesne muvâcehesinde âlât-ı lazıme-i maʻlûmenin nısfı hâlik-i mesfûr Pervane’den müntakil mülk-i mevrûsum olup nısf-ı âharı Boğdan vilâyetinde mütemekkin gāʼib ani’l-<<meclis>> beled Duka nâm zimmînin mülkü iken mezbûr Ahmed Beşe âlât-ı maʻlûmeden hissemi fuzûlî ve bi-gayr-ı hakkın zabt etmekle baʻde’s-suâl hissemden kasr-ı yed etmek üzere tenbîh olunması murâdımdır deyü tasaddî eylediğim daʻvâ-yı mezbûremden münkir-i merkūm Ahmed Beşe’nin zimmetini ibrâ ve iskât eylediğimde ol dahi ibrâ-i mezbûru kabûl ve bedel-i sulhden benim zimmetimi ibrâ ve iskāt edip birbirimiz ile katʻ-ı nizâʻ eyledik deyü baʻde’l-ikrâr ve’t-tasdîk Eyüb mahkemesinde tescîl olunduğu bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâdis aşer min-Saferi’l-hayr li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17372"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17374"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o725"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>