﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 292<br>Hüküm no: 283<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Ömer Efendi ile önceden voyvoda olan Ahmed Ağa’nın aralarındaki alacak davasında sulh oldukları</b><br><br>Vilâyet-i Anadolu’da Derne kasabası ahâlîsinden es-Seyyid Ömer Efendi b. es-Seyyid Osman ( ) oğlu ve tarafından husûs-ı âti’z-zikre vekîl olduğu ber-nehc-i şer‘î sâbit olan es-Seyyid Osman nâm kimesne meclis-i şer‘-i şerîf-i enverde bâ‘isü hâze’l-kitâb Ahmed Ağa b. Mehmed mahzarında bi’l-vekâle takrîr-i kelâm ve bast-ı merâm edip bundan akdem mezbûr Ahmed Ağa kasaba-i mezkûrede voyvoda olduğu hâlde babam müvekkil-i mezbûrun bi-gayr-ı hakkın dört yüz elli guruşunu ahz u kabz etmekle meblağ-ı mezbûru mezbûr Ahmed Ağa’dan ber-vech-i muharrer taleb ve da‘vâ eylediğimde ol dahi ba‘de’l-ikrâr beynimize muslihûn tavassut edip da‘vâ-yı mezkûremden beni mezbûr Ahmed Ağa ile yüz otuz guruşa sulh eylediklerinde ben dahi sulh-ı mezkûru ba‘de’l-kabûl bedel-i sulh-ı mezkûr yüz otuz guruşu yedinden bi’l-vekâle ahz u kabz eylediğimden sonra mâ‘adâ üç yüz yirmi guruşa müte‘allika âmme-i da‘vâ ve mütâlebât ve muhâsamâtdan mezbûr Ahmed Ağa’yı bi’l-vekâle ibrâ-i âmm-ı râfi‘u’l-hısâm ile ibrâ ve iskāt eyledim dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Çelebi b. Abdullah, Salih Ağa b. Süleyman, Ya‘kub b. Abdullah, Abdullah b. Mustafa, Mehmed Efendi b. Ahmed, es-Seyyid Ömer Çelebi b. es-Seyyid Ahmed, Ali b. Mustafa, Ebûbekir b. Mustafa, Mısrî Ahmed Ağa b. ( ), Mehmed Çelebi b. Ahmed, İbrahim Beşe b. Mustafa, Hasan Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5206"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5208"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>