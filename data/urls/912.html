﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 48<br>Hüküm no: 9<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hâce Şeref bt. Seyyid Mustafa Vakfından olan menzil hissesinin bakkal dükkânı ile istibdâli</b><br><br>Ma‘rûz-ı dâ‘îleridir ki,<br><br>Sâdır olan fermân-ı âlîlerine imtisâlen hâlâ Halebü’ş-şehbâ kādısı mevâlî-i kirâmdan Uryânîzâde Mehmed Said Efendi’nin mührü mutâbık arzı ve hâmişinde mastûr derkenâra nazar olundukda medîne-i Halebü’ş-şehbâ’da vâki‘ ashâb-ı hayrâtdan Câbirîzâde kerîmesi demekle arîfe el-Hâce Şeref bt. es-Seyyid Mustafa nâm sâhibetü’l-hayr evkāfının evlâdiyet ve meşrûtiyet üzere mütevellîsi olan Câbirîzâde es-Seyyid Mehmed Talib Efendi b. es-Seyyid Yusuf nâm kimesne meclis-i şer‘-i şerîf-i enverde ikrâr-ı tâm ve ta‘bîr ani’l-merâm edip mütevellîsi olduğum vakf-ı mezbûr müstagallâtından olup galle-i hâsılasından ba‘de’l-masârıf senevî yirmi dört guruş fazlası olan medîne-i mezbûrede Kastelü’l-haramî? mahallesinde vâki‘ Zehir sokağında kâin yirmi dört sehmle mu‘teber ma‘lûmetü’l-hudûd ve’l-müştemilât bir bâb menzilden iki sehm ve beş südüs an-sehm-i şâyi‘a hissesini menzil-i mezbûr mürûr-ı eyyâm ile müşrif-i harâb ve mâil-i türâb olup ta‘mîri için vakıfda fazla galle mevcûd olmamağla istibdâline tâlib ve râgıb olan Gürünlü kızı demekle arîf Tamara bt. İgobcan Nasrâniye silk-i mülkünde münselik olup galle-i hâsılasından ba‘de’l-masârıf senevî kırk sekiz guruş fazlası olan medîne-i mezbûrede Bâbünnasr hâricinde vâki‘ Tabla Çarşısı’nda kâin ma‘lûmü’l-hudûd ve’l-müştemilât bir bâb bakkāl dükkânı ile istibdâl olunmak murâdımdır deyü iltimâs eylediğine mebnî taraf-ı şer‘-i enverden ta‘yîn olunan ümenâ-i şer‘le mimâr-ı hâssa halîfesi ma‘rifetleriyle keşif ve mu‘âyene olundukda mezbûr mülk dükkân merkūm vakıf hissesinden ücreten ekser ve kıymeten evfer ve binâen ahkem ve mahallen ergab ve min-külli’l-vücûh istibdâli cânib-i vakfa evlâ ve enfa‘ olduğunu lede’t-tahkīk ehl-i hibre ve erbâb-ı vukūf bî-garaz mazbûtü’l-esâmî ve mevsûku’l-kelim ahrâr-ı ricâl-i Müslimînden kimesneler ihbârlarıyla dahi zâhir ve âşikâr olmağın merkūm vakıf hisse-i mezbûr mârru’z-zikr mülk dükkân ile istibdâl olunmak bâbında izn-i hümâyûnu hâvî bir kıt‘a emr-i âlîşân istid‘â eylediği meâl-i arzdan müstefâd ve bu makūle mülk akār vakıf olan akārdan kıymeten ve rağbeten ve ücreten ve mahallen ezyed ve evfer ve istibdâli cânib-i vakfa evlâ ve enfa‘ olup şürût-ı istibdâl mevcûde olduğu sûretde fukahâ-yı zevi’l-ibtihâcın kavilleri üzere mülk [olan] akār vakıf ve vakıf olan akār mülk ve vakf-ı evvelin şürûtu vakf-ı sânîde icrâ olunmak üzere tarafeyne hüccet-i şer‘iyye verilmek için bâ-irâde-i aliyye Dîvân-ı hümâyûn tarafından emr-i şerîf yazılageldiği derkenârdan müstebân olup ancak zikr olunan vakıf menzil ile sâlifü’l-beyân mülk dükkân mahallerinde hudûd-ı erba‘aları ve arsa ve ebniyelerinin mikdâr-ı zirâ‘ ve kıymetleri vakıf olan menzil-i mezkûr kadîmden ehl-i zimmet kefere menzili olduğu derûn-ı arzda tasrîh ve beyân olunmadığından ol vechile şerâit-i istibdâl mevcûde olduğu ma‘lûm olamamağla bu sûretde mârru’z-zikr vakıf menzil ile sâbıku’l-beyân mülk dükkân her birinin hudûd-ı erba‘aları ve arsa ve ebniyelerinin başka başka lede’l-misâha ve’t-tahmîn mikdâr ve kıymetleri tasrîh ve beyân olunarak mülk dükkân-ı mezbûr vakıf menzil-i mezkûrdan vüs‘at ve rey‘ ve kıymet ve rağbet cihetlerinden evfer ve ezyed ve sâbıku’z-zikr vakıf menzil kadîmden ehl-i zimmet kefere menzili olup ve istibdâli cânib-i vakfa enfa‘ ve evlâ ise istibdâl olmasına izn-i hümâyûn-ı şâhâneyi mutazammın emr-i âlî i‘tâsı muvâfık-ı şer‘-i şerîf idüğü huzûr-ı âlîlerine i‘lâm olundu.<br><br>Fî 13 M sene [1]252.</p>          <br><a title="Önceki sayfa" style="text-decoration:none" href="./ayrmetin.php?idno=911"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=913"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b048"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>