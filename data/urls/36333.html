﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 374<br>Hüküm no: 408<br>Orijinal metin no: [161-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nizamiye mahkemelerinden verilen ilâmlar usulen fesh ve nakz edilmedikçe şer‘iye mahkemelerince tekrar görülmemesi</b><br><br>Bâb-ı Âlî<br><br>Dâire-i Meşîhat-i İslâmiye<br><br>Mektûbî Kalemi<br><br>Aded: 3<br><br>Şeyhülislâm Devletlü Semâhatlü Efendi Hazretleri,<br><br>Bir mahkemeden verilen i‘lâm o mahkemeden yâhûd onun fevkinde bulunan diğer bir mahkemeden fesh veyâ nakz olunmadıkça mer‘î ve mu‘teber ad olunacağı Usûl-ı Muhâkeme-i Hukūkiye Kānûnu’nun üçüncü ve usûl-ı meşrû‘âsına muvâfık hüküm ve i‘lâm olunan da‘vânın be-tekrâr rü’yet ve istimâ‘ı hâiz olmayacağı Mecelle’nin bin sekiz yüz otuz yedinci maddeleri îcâbından olmasına ve bir mahkeme-i nizâmiyeden sâdır olan i‘lâm usûlen fesh veyâ nakz edilmedikçe mehâkim-i şer‘iyede be-tekrâr rü’yet-i da‘vâ edilmesi yekdiğerin münâkız i‘lâmât sudûruna ve mu’ahharan emr-i icrâda müşkilât tahaddüsüne bâdî olacağına binâen mehâkim-i nizâmiyede bi’r-rü’ye i‘lâma rabtedilen hukūk-ı şahsiye da‘vâlarının mehâkim-i şer‘iyede istimâ‘ ve rü’yetine tesâddî edilmemesi muktezî göründüğünden ve hükkâm ve me’mûrîn-i şer‘iye ise sarîhan men‘-i sultânî olmadıkça bu gibi de‘âvîyi rü’yet ve istimâ‘ etmekte bulunduklarından mehâkim-i nizâmiyeden hükm-i lâhık olmuş olan hukūk-ı şahsiye da‘vâlarının mehâkim-i şer‘iyece istimâ‘ ve rü’yetinden men‘i zımnında îcâb-ı hâlin îfâsı husûsunun taraf-ı âlî-i meşîhat-penâhîlerine havâlesiyle Adliye Nezâret-i Vekâlet-i Aliyyesi’ne de ma‘lûmât i‘tâsı husûsuna Meclis-i Mahsûs-ı Vükelâ karârıyla bi’l-istîzân irâde-i seniyye-i cenâb-ı hilâfet-penâhî şeref-müte‘allik buyrularak nezâret-i müşârün-ileyhâya ma‘lûmât i‘tâ kılınmağla taraf-ı âlî-i fetvâ-penâhîlerince de hükm-i emr u fermân-ı hümâyûn-ı mülûkânenin îcâb edenlere teblîğine himmet buyuralar deyü.<br><br>Fî 26 Cemâziyelûlâ sene 1327 ve fî 2 Haziran sene 1325.<br><br>İstanbul Kādılığı’na,<br><br>Fazîletlü Efendi Hazretleri,<br><br>Makām-ı Celîl-i Sadâret-i Uzma’dan vârid olup sûreti bâlâya naklolunan buyruldu-yı âlî mûcebince hareket olunarak hilâfına mu‘âmele vukū‘a gelmemesine dikkat ve nüsah-ı melfûfenin îcâb edenlere teblîğine himmet buyurulması siyâkında tezkire-i hulûsverî terkīm kılındı.<br><br>Fî 9 Cemâziyelâhire sene 327 ve fî 15 Haziran sene 325.<br><br>Şeyhülislâm<br><br>Sahib</p>          <br><a title="Önceki sayfa" style="text-decoration:none" href="./ayrmetin.php?idno=36332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o496"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>