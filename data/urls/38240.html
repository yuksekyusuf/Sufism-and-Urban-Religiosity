﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 35<br>Hüküm no: 4<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saide Hatun’un nafaka ve mehrini ödemesi hususunda boşandığı eşi Hüseyin Ağa’ya tenbih olunması</b><br><br>İstanbul hısnı ebvâbından Edirnekapısı dâhilinde Kasım Ağa mahâllesinde sâkine bâ‘isetü’l-i‘lâm mu‘arrefetü’z-zât Şerîfe Saide Hatun bt. el-Hâc İbrahim mahfil-i şer‘iyyâtda zevc-i mutallıkı berber esnâfından Hüseyin Ağa b. Abdullah muvâcehesinde mezbûr Hüseyin Ağa altmış bir guruş mehr-i müeccel tesmiyesiyle zevc-i dâhilim iken işbu târîh-i i‘lâm günü beni bâyinen tatlîk etmekle mezbûrun zimmetinde mütekarrir ve ma‘kūdün-aleyh mehr-i müeccel-i mezkûr altmış bir guruş ve cihet-i karzdan yirmi guruş ki cem‘an alacağım olan seksen bir guruşu hâlâ bana edâ ve teslîme ve iddetim inkızâsına değin beni infâka mezbûr Hüseyin Ağa’ya tenbîh olunmak murâdımdır deyü ba‘de’d-da‘vâ ve’l-istintâk ol dahi cevâbında kazıyye minvâl-i muharrer üzere olduğunu bi-tamâmihâ tâyi‘an ve kat‘iyyen ikrâr u i‘tirâf etmeğin mûcebince meblağ-ı mecmû‘-ı mezkûr seksen bir guruşu hâlâ ve iddeti inkızâsına değin nafaka ve kisve-bahası için bi’t-terâzî beynlerinde ta‘yîn olunan iki yüz guruşu dahi hîn-i istihkākda müdde‘iye-i mezbûre Şerîfe Saide Hatun’a edâ ve teslîme mezbûr Hüseyin Ağa’ya tenbîh olunduğu tescîl ve mübâşirleri Bâb-ı zabtiye neferâtından Zağferanborlulu Halil Ağa kulları yediyle huzûr-ı [âlîlerine i‘lâm olundu].<br><br>Fî 3 B sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38239"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38241"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b035"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o195"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>