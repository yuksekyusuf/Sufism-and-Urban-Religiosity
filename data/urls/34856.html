﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 250<br>Hüküm no: 203<br>Orijinal metin no: [80-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Korukmahmud mahallesi avarızı vakfının sabık mütevellisi Osman Efendi’nin zimmetindeki vakıf parasını vakfa teslim etmesi</b><br><br>4892 [guru]ş hükm<br><br>[Ma‘rûz]<br><br>İstanbul’da Mollagürânî civârında Korukmahmud mahallesi avârızına mevkūfe nukūd vakfının hâlâ mütevellîsi mahalle-i mezkûre ahâlisinden ve ashâb-ı arzuhâlden Mehmed Esad Ağa b. Mehmed Emin b. Abdullah tarafından husûs-ı âti’l-beyânda vekîl olduğu Münâdî Mustafa Efendi b. el-Hâc Abdulkadir ve Muhtâr-ı evvel Attâr Mehmed Ârif Ağa b. Hasan nâm kimesneler şehâdetleriyle sâbit olan Attâr İbrahim Ağa b. İbrahim bi’l-ma‘iye rü’yete memûr Evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde bi’t-terâzî bâb-ı cenâb-ı Fetvâ-penâhî’de İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i münîrde müvekkil-i mezbûrdan mukaddem vakf-ı mezkûrun mütevellîsi yine mahalle-i mezkûre ahâlisinden derûn-ı arzuhâlde mezkûrü’l-ism Osman Efendi b. Ahmed muvâcehesinde mahalle-i mezkûre imâmı es-Seyyid Hasan Efendi b. es-Seyyid Mehmed Emin ve müezzini Mustafa Efendi b. Ahmed ve ahâlisinden sâir mazbûtü’l-esâmî kimesneler hâzır oldukları hâlde mezbûr Osman Efendi vakf-ı mezkûrun mütevellîsi iken bin iki yüz kırk yedi senesi Recebi’l-müreccebi gurresinden sene-i sâbıkā yani bin iki yüz elli yedi senesi Cumâdelâhiresi gāyetine değin on senede mâl-ı vakf-ı mezkûrdan makbûz ve masrûfunun hesâbı ma‘rifet-i şer‘le rü’yet olundukda ber-mûceb-i defter-i muhâsebe müfettiş-i mûmâ-ileyh mâl-ı vakf-ı merkūmdan dört bin sekiz yüz doksan iki buçuk guruş <<mezbûre>> mezbûr Osman Efendi’nin ikrârı üzere ekl ü bel‘ ile zimmetinde zuhûr etmekle meblağ-ı merkūm dört bin sekiz yüz doksan iki buçuk guruşu mezbûr Osman Efendi’den hâlâ tazmîn taleb ederim deyü bi’l-vekâle da‘vâ ettikde ol dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin <<mûcebince>> alâ-mûcibi i‘tirâfihâ meblağ-ı merkūm dört bin sekiz yüz doksan iki buçuk guruşu damânen müdde‘î-i vekîl-i merkūm İbrahim Ağa’ya edâ ve teslîme mütevellî-i sâbık-ı mezbûr Osman Efendi’ye ba‘de’t-tenbîh mezbûr Osman Efendi mâlından teberru‘an vakf-ı mezkûr için vekîl-i mezbûra iki yüz guruş dahi vermeğe ta‘ahhüd eylediği huzûr-ı [âlîlerine i‘lâm olundu]<br><br>Fî 23 M sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34855"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34857"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>