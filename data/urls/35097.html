﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 510<br>Hüküm no: 444<br>Orijinal metin no: [174-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbethaneci Dimitri’nin kefaletten doğan borcunu Kasap Aleko’ya ödemesi için yapılan tenbih</b><br><br>8500 guruş bi-hükmi’l-kefâleti hüküm<br><br>[Ma‘rûz]<br><br>Kasab tâifesinden arzuhâl sâhibi Aleko v. Yani şifâhen sâdır olan fermân-ı âlîlerine imtisâlen Salı günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde şerbethâneci tâifesinden derûn-ı arzuhâlde ismi mastûr Dimitri v. Andon zimmî muvâcehesinde benim şerbetçi tâifesinden gāib ani’l-beled Paşalimanlı diğer Dimitri v. Hıristo v. Atam nâm reis zimmetinde yedime verdiği milâd-ı hazret-i İsa’nın bin sekiz yüz kırk bir senesi Teşrîn-i evvelinin yirmi beşinci günü târihiyle müverrah Rumiyyü’l-imlâ işbu bir kıt‘a deyn tahvîli mantûkunca cihet-i karzdan sekiz bin beş yüz guruş alacak hakkım olup mersûm Dimitri zimmî târih-i merkūmda İstanbul hısnı ebvâbından Balıkpazarı kapısı hâricinde vâki‘ Kahveci Mehmed Emin Ağa dükkânında meblağ-ı mezkûr sekiz bin beş yüz guruşa zeyl-i tahvîl-i mezkûr nâtık olduğu üzere tarafeynden bi’l-emr ve’l-kabûl kefâlet-i mutlaka-i sahîha ile kefîl ve zâmin olmağla meblağ-ı merkūm sekiz bin beş yüz guruşu kefâlet-i mahkiyesine binâen mesfûr Dimitri zimmîden hâlâ taleb ederim deyü ba‘de’d-da‘vâ ve’l-inkâr müdde‘î-i mersûm Aleko zimmînin ber-minvâl-i muharrer müdde‘âsına bâb-ı mezkûr hâricinde Şerbethâne sokağında bakkāl olan Yorgi v. Vasil nâm zimmî huzûr-ı hazret-i müşârün-ileyhde bi’l-muvâcehe vech-i şer‘î üzere edâ-i şehâdet-i şer‘iye ettikde müdde‘î-i mersûm Aleko zimmî mâ‘adâ bir şâhid dahi ikāmesine havâle olundukdan sonra lisânen sâdır olan fermân-ı âlîlerine imtisâlen müdde‘î-i mersûm mesfûr Dimitri zimmî ile bâb-ı cenâb-ı müşârün-ileyhde İstanbul kādıları dâ‘îlerine tahsîs buyurulan dâirede ma‘kūd meclis-i şer‘de terâfu‘larında mersûm Dimitri zimmî müdde‘î-i mesfûr Aleko zimmînin ber-minvâl-i meşrûh müdde‘âsını bi-tamamihi tâyi‘an ve kat‘iyyen ikrâr ü i‘tirâf etmeğin mûcebince meblağ-ı mezkûr sekiz bin beş yüz guruşun bi-hükmi’l-kefâleti müdde‘î-i mersûm Aleko zimmîye edâsıyla mersûm Dimitri zimmî ilzâm olunduğu huzûr-ı [âlîlerine i‘lâm olundu]<br><br>Fî 19 N sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35096"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35098"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b510"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>