﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 261<br>Hüküm no: 246<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun ile Mehmed b. Halil’in evdeki hisselerini Safiye Hatun’a sattıkları</b><br><br>Mübâya‘a-i hisse<br><br>Mahmiye-i İstanbul’da Vefâ kurbünde Yahya Güzel mahallesinde sâkine Âişe bt. İsmail nâm hatun asâleten ve Şerife bt. es-Seyyid Abdülkerim b. Mustafa nâm hatun tarafından bey‘-i âti’z-zikre vekîl olduğu zât-ı mezbûreyi bi’l-ma‘rifeti’ş-şer‘iyye ârifân Molla Mustafa b. Mehmed ve Salih Çelebi b. el-Hâc Mehmed şehâdetleriyle şer‘an sâbit olan el-Hâc Mehmed b. el-Hâc Halil nâm kimesne vekâleten meclis-i şer‘-i şerîf-i enverde bâ‘isetü hâzihi’l-vesîka Şerife Safiye bt. es-Seyyid Hasan nâm hatun mahzarında her biri bi’l-asâle ve bi’l-vekâle ikrâr ve takrîr-i kelâm edip medîne-i hazret-i Ebî Eyyûb Ensârî -aleyhi rahmetü’l-bârî- de Şah Sultan mahallesinde vâki‘ bir tarafdan Halil Çelebi mülkü ve bir tarafdan merhûm eş-Şeyh es-Seyyid Hüseyin Efendi mülkü ve bir tarafdan ba‘zan makābir-i Müslimîn ve ba‘zan cebel ve bir tarafdan tarîk-i âm ile mahdûd fevkānî üç bâb oda ve bir matbah ve bi’r-i mâ ve kenîf ve bir mikdâr bahçeyi müştemil mülk menzilin yüz kırk dört sehm i‘tibâriyle irsen ve şirâen yedlerimizde mülk ve haklarımız olan altmış yedi sehm hisse-i şâyi‘alarımızı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mezbûre Şerife Safiye Hatun’a yüz yirmi yedi guruşa bi’l-asâle ve bi’l-vekâle bey‘ ve temlîk eylediğimizde ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr yüz yirmi yedi guruşu mezbûre Şerife Safiye Hatun yedinden bi’l-asâle ve bi’l-vekâle bi-kadri’l-hısâs tamâmen ahz u kabz eyledik ba‘de’l-yevm menzil-i mahdûd-ı mezkûrda olan altmış yedi sehm hisse-i şâyi‘alarımızda bizim kat‘an alâka ve medhalimiz kalmayıp mezbûre Şerife Safiye Hatun’un mülk-i müşterâsı olmuşdur keyfe mâ teşâ ve tehtâr mutasarrıfe olsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 S sene 1153.<br><br>Şuhûdü’l-hâl: Molla Mustafa b. Mehmed, Salih Çelebi b. el-Hâc Mehmed, el-Hâc Mustafa b. el-Hâc Mehmed, es-Seyyid Mustafa b. es-Seyyid Hasan</p>          <br><a title="Önceki sayfa" style="text-decoration:none" href="./ayrmetin.php?idno=6461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>