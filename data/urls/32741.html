﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 336<br>Hüküm no: 315<br>Orijinal metin no: [64b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kokoz v. Agob’un malik olduğu ipekçi gediğini Viçen v. Serope’ye sattığı</b><br><br>Kazzâz gediği mübâya‘asıdır<br><br>Ma‘rûz-ı dâ‘î [-i devlet-i aliyyeleridir ki]<br><br>Mahmiye-i İstanbul’da vâki‘ kazzâz esnâfından Kokoz v. Agob nâm zimmî meclis-i şer‘-i münîrde yine esnâf-ı merkūmeden Viçen v. Serope nâm zimmî muvâcehesinde mahmiye-i mezbûrede Çarşı-yı Kebîr’de takyeciler sûkunda vâki‘ tarafeyni bağcı Yahûdiler dükkânları beynlerinde kâin bir kepenk bir bâb kazzâz dükkânı derûnunda mevcûde akd-i âti’z-zikrin sudûruna değin bir kıt‘a sûret mantûkunca yedimde mâlım ve mülküm olan beyne’l-hiref gedik tâ‘bir olunur âlât-ı lâzıme-i ma‘lûmemi tarafeyden bi’l-îcâb ve’l-kabûl bâtten ve sahîhan bi-safkatin vâhidetin beş bin üç yüz guruş semen-i makbûza mersûm Viçen zimmîye bey‘ ve temlîk ve teslîm eylediğimde ol dahi yedimde iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ ba‘d zikr olunan bir kepenk bir gedik tâ‘bir olunur âlât-ı lâzıme-i ma‘lûmede benim kat‘â alâka ve medhalim kalmayup mersûm Viçen zimmînin mülk-i müşterâsı ve hakk-ı sırfı olmuşdur deyü esnâf-ı mezkûre kethüdâsı Abdüllatif Ağa ve Yiğitbaşı Molla Mehmed ve sâir mazbûtü’l-esâmî kazzâz ustaları hâzır oldukları hâlde ba‘de’l-ikrâr ve’t-tasdîk zikr olunan bir kepenk bir gedik tâ‘bir olunur kazzâz âlât-ı lâzımesinin mesfûr Kokoz zimmî üzerinde olan kayd-ı atîki ref‘ ve terkīn ve kendi ismine kayd ile yedine sûret i‘tâ buyrulmak bâbında mesfûr Viçen zimmî istid‘â-yı inâyet etmeğin istid‘âsı üzere gedik-i mezkûrun kaleminde mesfûr Kokoz zimmî üzerinde olan kayd-ı atîki ref‘ ve terkīn ve yedinde olan sûreti battâlda hıfz ile mesfûr Viçen zimmînin üzerine kayd ve şürût-ı sâbıkāsı derciyle müceddeden yedine sûret i‘tâ buyrulmak iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 6 N sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>