﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 359<br>Hüküm no: 464<br>Orijinal metin no: [40a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eleni bt. Vasil’in kocası Mitro’nun hanımının babasından kalan miras hissesi ile ilgili davanın zaman aşımı nedeniyle reddedildiği</b><br><br>Ma‘rûz<br><br>Medîne-i Üsküdar’a tâbi‘ Çenger karyesinde hâlike olan Eleni bt. Vasil nâm Nasrâniyenin verâseti zevci Mitro v. Piro nâm zimmî ile li-ebeveyn ammi oğulları Panayot ve Petro ve Angeli ve İstefan ve İlya evlâd-ı Mitro nâm zimmîlere münhasıra ve tashîh meselelesi on sehm i‘tibârıyla beş [sehmi] zevc-i merkūma ve bâkī birer sehmden beş sehmi merkūmûn Panayot ve Petro ve Angeli ve İstefan ve İlya’ya isâbeti tahakkukundan sonra arzuhâl eden merkūm Mitro zimmî medîne-i mezbûrede mahfil-i bâbda meclis-i şer‘-i hatîrde merkūm Panayot zimmî muvâcehesinde zevcem hâlike-i merkūmenin babası merkūm Vasil zimmî yirmi sene mukaddem hâlik olmağla merkūm Vasil zimmînin karye-i mezbûrede ve mahmiye-i İslâmbol’da dört kıt‘a bostanını ve bi’l-cümle terekesini merkūm Panayot zimmînin babası merkūm Mitro zimmî fuzûlî kabz edip ba‘dehû merkūm Mitro zimmî dahi hâlik olmağla terekesini merkūm Panayot ile karındaşları merkūmûn ahz edip zevcem hâlike-i merkūmenin hisse-i irsiyesini vermeyip kable’l-ahz hâlike olup bize mevrûs olmağla ber-tashîh-i merkūm hâ[li]ke isâbet eden hisse-i irsiyemi taleb ederim deyü da‘vâ ve merkūm Panayot zimmî inkârından mâ‘adâ hâlik-i mersûme Eline Nasrâniye ammisi hâlik-i merkūm Mitro zimmî ile mahmiye-i mezbûrede ma‘an yirmi sene mütemekkin olup sinîn-i mezkûrede bilâ-özr-i şer‘î sükût edip terk-i da‘vâ eylediği zevc-i merkūm Mitro zimmînin ikrârıyla sâbit ve bu misillü yirmi sene bilâ-özr-i şer‘î terk olunan mîrâs da‘vâsı bilâ-emr mesmû‘a olmayıp müdde‘î-i merkūmun eylediği da‘vâsına iltifât olunmadığı mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 12 min-R sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53488"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53490"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1059"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>