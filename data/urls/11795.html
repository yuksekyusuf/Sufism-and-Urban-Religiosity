﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 527<br>Hüküm no: 464<br>Orijinal metin no: [152b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Evkafı mütevellisi İsmail Çelebi’nin vefat eden eski câbî Mehmed Bey’de kalan vakfın alacağını hanımı Hatice bt. Ahmed’den istemesi</b><br><br>Sebeb-i tahrîr-i kitâb-ı şer‘î budur ki,<br><br>Dârü’s-saltanati’s-seniyye Kostantıniyyeti’l-mahmiye’de vâki‘ Medîne-i Münevvere -sallallâhü alâ-men şerrefehâ- Evkāfı’na mütevellî olan fahrü’l-emâsil ve’l-akrân İsmail Çelebi b. Mehmed meclis-i şer‘-i şerîf-i enverde vakf-ı mezbûr câbîsi olup mahmiye-i merkūmede Ma‘cûnî Kasım mahallesinde sâkin iken bundan akdem vefât eden Mehmed Bey b. Gazanfer’in zevce-i metrûkesi Hadice bt. Ahmed nâm hatun mahzarında üzerine takrîr-i da‘vâ edip müteveffâ-yı mezbûr Mehmed Bey vakf-ı mezbûr câbîsi olmağla mütevellî-i sâbık zamânında vakf-ı merkūm icârâtından altmış bin akçe ve zamân-ı tevliyetimde yirmi bin akçe cem‘an seksen bin akçe cem‘ ve tahsîl ve defter edip vakf-ı merkūma îfâ ve teslîm etmemekle meblağ-ı mezbûr zimmetinde bâkī kalmışdı, hâlâ mersûme Hadice Hatun’dan müteveffâ-yı mezbûrun muhallefâtına vaz‘-ı yed eyledi deyu meblağ-ı merkūmu mersûme Hadice Hatun’dan taleb ederim, suâl olunsun dedikde gıbbe’s-suâl mersûme Hadice Hatun cevâbında fi’l-hakīka zevcim müteveffâ-yı mezbûr Mehmed Bey ism-i mâl ıtlâk olunur muhallefât terk etmemekle ben muhallefâtına vaz‘-ı yed etmedim deyicek mütevellî-i merkūmdan takrîrine muvâfık beyyine taleb olundukda ityân-ı beyyineden âciz olmağın mütevellî-i merkūm İsmail Çelebi vech-i muharrer üzere mersûme Hadice Hatun müteveffâ-yı mezbûrun akār ve nükūduna ve sâir muhallefât-ı menkūlesine vaz‘-ı yed etmediğine istihlâf olunsun dedikde mersûme Hadice Hatun dahi alâ-vefkı’l-mes’ûl half billâhi te‘âlâ etmeğin mütevellî-i merkūm da‘vâdan men‘ olunup mâ-hüve’l-vâkı‘ bi’t-taleb ketb u imlâ olundu.<br><br>Hurrire fî-evâhiri Zilka‘deti’ş-şerîfe sene sitte ve selâsîn ve elf.<br><br>Şühûdü’l-hâl: Abdurrahman Bey b. Abdullah el-bevvâbü’s-sultânî, Mehmed Efendi b. Muharrem el-mülâzım, Ali Bey b. Abdullah el-bevvâb, Hüseyin Bey b. Abdullah, Mustafa Halîfe b. ( ) el-imâm, Bestan b. Hasan et-Tâcir, Ali Çelebi b. Halil el-mi‘mâr ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b527"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>