﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 418<br>Hüküm no: 414<br>Orijinal metin no: [59b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed Beşe’ye borcuna ve kendisine kefil olduğu Osmancık’daki kardeşi Hasan Çelebi’yi getirmesi için kırk gün süre verildiği</b><br><br>Mahmiye-i İstanbul’da Saray-ı cedîd’de bi’l-fi‘il Helvacılar Kârhânesi’nde bölükbaşı olup zikrolunan kârhânenin nukūd-ı mevkūfesine bi’l-fi‘il mütevellî olan Ahmed Ağa b. Yusuf tarafından husûs-ı âti’l-beyâna vekîl olup yine mârrü’z-zikr kârhâne sükkânından Helvacı Ahmed Bey b. Mehmed ve Yusuf Bey b. Abdullah şehâdetleri ile şer‘an vekâleti sâbite olan işbu bâ‘isü’l-kitâb Helvacı Mehmed Bey b. Sefer meclis-i şer‘-i hatîr-i lâzimü’t-tevkīrde Dergâh-ı âlî dâme merci‘an li’l-e‘âlî yeniçerilerinin yedinci ağa bölüğüne mahsûs oda ahâlîsinden el-Hâc Mehmed Beşe b. Nefes nâm râcil mahzarında üzerine bi’l-vekâle da‘vâ ve takrîr-i kelâm edip mezbûr el-Hâc Mehmed Beşe’nin li-ebeveyn karındaşı olan gāib ani’l-meclis Hasan Çelebi nâm kimesne zimmetinde mâl-ı vakf-ı mezbûrdan kırk bin akçe olup mezbûrun yirmi yedi bin akçesini cânib-i vakf-ı mezbûra teslîm edip zimmetinde on yedi bin akçe bâkī olup mezbûr Hasan Çelebi’nin nefsine ve hîn-i mutâlebede ihzârına mezbûr el-Hâc Mehmed Beşe kefâlet-i sahîha ile kefîl olmuşidi hâlâ mezbûr el-Hâc [Mehmed] Beşe’den suâl olunup bi-hükmi’l-kefâleti’l-meşrûha mezbûr Hasan Çelebi’yi ihzâr eylemesin taleb ederim dedikde gıbbe’s-suâl mezbûr el-Hâc Mehmed Beşe cevâbında fi’l-vâki‘ karındaşım mezbûr Hasan Çelebi’nin nefsine kefîl olmuşidim deyu ikrâr ve i‘tirâf edip lâkin mezbûr Hasan Çelebi gāib olup hâlâ Vilâyet-i Anadolu’da Osmancık nâm kasabada sâkin olmağla mezbûru kasaba-i mezbûreden İstanbul’a ihzâr edecek mertebe isti‘câl ve istimhâl etmeğin kıbel-i şer‘-i mergūbdan kasaba-i mezbûreye zehâb ü iyâb ve mezbûru ihzâr için târih-i kitâbdan kırk gün tamâmına değin te’cîl ve imhâl olunup mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mehmed Efendi b. Veli Efendi, Ramazan Efendi el-kâtib, Ahmed Efendi el-kâtib, Mustafa Efendi el-kâtib, Ali Efendi el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=40692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b418"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o853"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>