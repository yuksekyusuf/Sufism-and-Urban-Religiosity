﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 231<br>Hüküm no: 190<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habbâz Kemâleddin ve kardeşinin bir fırın ve değirmendeki gedik hisselerini sattıkları</b><br><br>Habbâz tâifesinden olup husûs-ı âti’z-zikrde kendi tarafından asîl ve karındaşı Yahya b. el-Hâc Mehmed b. Kemâleddin tarafından Receb Beşe b. Osman ve Ali Beşe b. Hasan nâm kimesneler şehâdetleriyle sâbitü’l-vekâle vekîl olan Kemâleddin b. el-mezbûr el-Hâc Mehmed meclis-i şer‘-i şerîf-i enverde işbu hâmilü’r-rakīm Mıgırdıç v. Serkis nâm zimmî muvâcehesinde bi’l-asâle ve bi’l-vekâle ikrâr ve takrîr-i kelâm edip mahrûse-i Galata’da Balıkpazarı Kapısı dâhilinde Kürkcülerbaşı nâm mahâlde vâki‘ bir bâb habbâz fırını ve ona merbût Galata muzâfâtından kasaba-i Kasımpaşa’da Dörtkuyular nâm mahâlde vâki‘ dört horoz değirmen derûnunda mevcûd gedik ta‘bîr olunur on altı re’s bargir ve sâir âlât-ı lâzıme-i ma‘lûme on altı sehim i‘tibârıyla sekiz sehmi benim ve sekiz sehmi karındaşım müvekkilim mezbûr Yahya’nın şâyi‘an yedimizde mülkümüz olmağla hâlâ ben mârrü’z-zikr sekiz sehimden iki sehim hisse-i şâyi‘amı bi’l-asâle ve karındaşım mezbûr Yahya’nın sekiz sehimden kezâlik iki sehim hissesini bi’l-vekâle tarafeynden îcâb ve kabûlü hâvî şürût-ı müfsideden ârî bey‘-ı bâtt-ı sahîh-i şer‘î ve safka-i vâhide ile altı yüz elli guruşa merkūm Mıgırdıç’a bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr altı yüz elli guruşu merkūm Mıgırdıç yedinden tamamen ahz u kabz edip semenine ve bey‘-ı mezkûrun tağrîr ve gabnine ve gedik husûsuna müte‘allika âmme-i da‘vâdan herbirimiz âharın zimmetini bi’l-asâle ve bi’l-vekâle ibrâ ve ıskāt ve herbirimiz ber-vech-i muharrer âharın ibrâsını kabûl edip fîmâ-ba‘d mârrü’z-zikr fırın ve değirmende gedik ta‘bîr olunur on altı re’s bargir ve sâir âlât-ı lâzıme-i ma‘lûme on altı sehim i‘tibârıyla benim sekiz sehimden iki sehim hisse-i şâyi‘am ve karındaşım müvekkil-i mezbûr Yahya sekiz sehimden kezâlik iki sehim hisse-i şâyi‘ası merkūm Mıgırdıç’ın mülk-i müşterâsı ve hakkı olup bizim ikişer sehimden cem‘an dört sehimde alâka ve medhalimiz kalmamışdır dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Saferü’l-hayr li-sene hamse ve semâmîn ve miete ve elf.<br><br>Şuhûdu’l-hâl: İbrahim b. Mehmed, Molla Hasan b. Abdullah, Ali Beşe b. İbrahim, Molla Mustafa b. el-Hâc Mehmed, Ekmekci Kethudâsı Ali Ağa b. Abdurrahman, Ahmed Ağa b. Hasan, es-Seyyid el-Hâc Ebûbekir b. el-Hâc Mehmed, İbrahim Beşe b. Bayram</p>          <br><a title="Önceki sayfa" style="text-decoration:none" href="./ayrmetin.php?idno=30124"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30126"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>