﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 402<br>Hüküm no: 300<br>Orijinal metin no: [95b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Mustafa b. Sinan’ın evini Derviş Ağa’ya sattığı</b><br><br>Husûs-ı âti’z-zikrin mahâllinde ketb ve tahrîri içün savb-ı şer‘[den] bi’t-taleb irsâl olunan Ebûbekir Efendi b. el-Hâc Abdülkerim mahmiye-i İstanbul’da Mimar Kemâl mahallesinde sâkin tüccârdan umdetü’l-eşbâh ve’l-a‘yân el-Hâc Derviş Ağa b. Abdurrahman’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde mahalle-i mezbûre sükkânından Mehmed Ağa b. Mustafa b. el-Hâc Sinan tarafından husûs-ı âti’z-zikre vekîl olduğu mahalle-i mezbûre sükkânından Mehmed Efendi b. el-Hâc Mustafa ve Mustafa Efendi b. Derviş şehâdetleriyle sâbit olan akrabâsından İsmail Ağa b. Ali Ağa meclis-i ma‘kūd-ı mezbûrda işbu râfi‘ü’l-kitâb mûmâ-ileyh el-Hâc Derviş Ağa mahzarında bi’l-vekâle ikrâr-ı tâm ve takrîr-i kelâm edip müvekkilim merkūm Mehmed Ağa silk-i mülkünde münselik olup mahalle-i mezbûrda vâki‘ bir tarafdan mûmâ-ileyh el-Hâc Derviş Ağa mülkü ve bir tarafdan Sarı Mehmed ve Hâce Sâliha Hatun tasarruflarında olan vakıf menziller ve bir tarafdan merhûm Yalnızkürk ( ) Ağa veresesi tasarruflarında olan menzil ve bir tarafdan ba‘zen el-Hâc Mustafa mülkü ve ba‘zen müvekkilim mezbûr Mehmed Ağa’nın mülkü olan sagīr bahçe ile mahdûd zât-ı eşcâr-ı müsmire ve gayr-ı müsmire ve bir kıt‘a bi’r-i mâyı müştemil mülk hadîkasını bi cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile mûmâ-ileyh el-Hâc Derviş Ağa’ya altı yüz elli guruş ile hîn-i akidde aynı müzî‘a-i mechûlü’l-aded bir kabza fülûsa bey‘ ve temlîk ve teslîm ol dahi ber-vech-i muharrer iştirâ ve kabûl ve temellük ve tesellüm eyledikden sonra semen-i mezbûrun yüz elli guruşunu hüccet-i karz-ı şer‘îden mûmâ-ileyh el-Hâc Derviş Ağa’ya zimmetinde edâsı lâzım deyni olan yüz elli guruşa takas ol dahi mukāssa ve kabûl edip mâ‘adâsı olan beş yüz guruşu yedinden tamamen ahz u kabz ve tesellüm eyledi fî-mâ ba‘d hadîka-i mezbûre mûmâ-ileyh el-Hâc Derviş Ağa’nın mülk-i müşterâsı olmuşdur müvekkilim mezbûr Mehmed Ağa’nın vechen mine’l-vücûh ve sebeben mine’l-esbâb alâka ve medhali kalmadı keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr Ebûbekir Efendi mahâllinde ketb ve tahrîr edip ba‘dehû ma‘an ba‘s olunan Mehmed b. Ahmed ve Ali b. Mehmed ile meclis-i şer‘a gelip alâ vukū‘ıhî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Umdetü’l-müderrisîni’l-kirâm zübdetü’l-muhakkıkīni’l-fihâm Mustafa Efendi müfettiş-i sâbık, Mehmed Efendi b. el-Hâc Mustafa, Mustafa Efendi b. Derviş, Mehmed Sûfî el-müezzin, Çito Yusuf Bey, Mehmed Çelebi Ahmed b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28715"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28717"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o820"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>