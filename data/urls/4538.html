﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 264<br>Hüküm no: 259<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mustafa b. Ali’nin bazı eşya ve bir miktar parası kaldığı iddiasıyla İbrahim Beşe b. Mustafa’ya açtığı davada haksız bulunduğu</b><br><br>Mahmiye-i İstanbul’da Murad Paşa kurbünde sâkin el-Hâc Mustafa b. Ali nâm kimesne mahfil-i kazâda işbu râfi‘u’l-kitâb İbrahim Beşe b. Mustafa nâm kimesne mahzarında üzerine da‘vâ ve takrîr-i kelâm edip târih-i kitâbdan üç sene mukaddem beynimizde ma‘lûm eşyâ-i ma‘lûmemi bi-tarîkı’l-emâne def‘ ü teslîm ol dahi yedimden baʻde’l-ahz eşyâ-i mezkûremi yine bana redd ü teslîm edip yedinde bir eğer ve bir minder ve iki siyah keçe ve on beş vakıyye kahve ve on guruşum kalmağın taleb eylediğimde bana redd ü teslîmden imtinâ‘ eder suâl olunup aynıları mevcûd ise aynılarını müstehlek ise kıymet-i şer‘iyyelerini bana teslîme tenbîh olunmak matlûbumdur dedikde gıbbe’s-suâl mezbûr İbrahim Beşe cevâbında fi’l-vâki‘ hâl minvâl-i muharrer üzere olup beynimizde ma‘lûm eşyâlar ile ma‘an iddi‘â eylediği eşyâ-i muharrere-i mezbûreyi ve meblağ-ı mezbûr on guruşu kendiye redd ü teslîm eylemişidim deyüp ve husûs-ı mezbûrda merkūm İbrahim Beşe emîn ve yemîni ile tasdîk olunur makūlesinden olmağla müdde‘î-i mezbûr talebiyle mezbûr İbrahim Beşe’ye eşyâ-i muharrere-i mezbûre ile meblağ-ı mezbûr yedinde kalıp üzerine reddi lâzım olduğuna mezbûr İbrahim Beşe’ye yemîn teklîf olundukda ol dahi hasbe’l-mesûl yemîn biʼllâhi’l-aliyyi’l-a‘lâ etmeğin müdde‘î-i mezbûr bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fî 23 min-Cumâdelûlâ sene 1121<br><br>Şuhûdü’l-hâl: Mehmed Efendi b. Mustafa, Mustafa b. Ali, Ali Çelebi b. İvaz, Mustafa Çelebi b. Şa‘ban, Abdullah b. Abdullah, Süleyman b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4537"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4539"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>