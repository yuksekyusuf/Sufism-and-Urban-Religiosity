﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 54<br>Hüküm no: 12<br>Orijinal metin no: [2b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beytülmal emininin, müteveffa es-Seyyid Derviş b. Ramazan’ın eşi Raziye bt. Abdullah’a ev hissesi talebiyle muarazada bulunmaktan menolunduğu</b><br><br>Dârü’s-Saltanati’l-aliyye mahmiye-i Kostantıniyye’de Bıçakçı Ali mahallesinde müteveffâ olan es-Seyyid Derviş Mehmed b. Ramazan nâm kimesnenin verâseti zevcesi ve menkûhası Râziye bt. Abdullah nâm hatuna münhasıra olmağla terekesinin rub‘u zevcesine ve selâsetü erbâ‘ı beytü’l-mâla âid olduğu zâhir ve mütebeyyin oldukdan sonra mahmiye-i mezbûrede bi’l-fi‘l emîn-i beytü’l-mâl-ı hâs olan kıdvetü’l-akrân Mehmed Bey b. Mustafa nâm cündî mahfil-i kazâya âti’l-beyân olan menzile vâzı‘atü’l-yed olduğu şer‘an sâbit olan mezbûre Râziye Hatun tarafından husûs-ı âti’z-zikre vekîl olup vekâleti Mustafa Efendi b. Hasan ve Piyâle b. Abdullah şehâdetleriyle alâ-vechi’l-hasm sâbite olan el-Hâc Rıdvan b. Abdullah nâm kimesneyi ihzâr ve üzerine takrîr-i da‘vâ edip hâlâ mezbûre Râziye’nin yedinde ve tasarrufunda olup mahalle-i mezbûrede vâki‘ fevkānî ve tahtânî iki evi ve bir sofayı ve bir su kuyusunu ve bir ahırı ve kenîfi ve muhavvatayı müştemil olup bir tarafı Mustafa Çelebi b. Abdullah mülküne ve bir tarafı Hoca Muslihuddin mülküne ve bir tarafı Abdi Çelebi Vakfı’na ve bir tarafı tarîk-i hâssa müntehî olan menzil müteveffâ-yı mezbûrun mülkü olup ba‘de vefâtihî rub‘u zevcesi müvekkile-i mezbûreye ve selâsetü erbâ‘ı beytü’l-mâla âid olmuş iken mezbûre Râziye cümlesine vaz‘-ı yed edip alâ-vechi’l-istikâl mutasarrıfdır, selâsetü erbâ‘ından kasr-ı yedine tenbîh olunmak taleb ederim dedikde gıbbe’s-suâl vekîl-i mezbûr cevâbında menzil-i mahdûd-ı mezbûr müvekkilem merkūme Râziye’nin mülk-i mahz-ı sahîhi olup bundan akdem bin on sekiz senesinde Râziye bt. Mehmed nâm hatundan şirâ-i şer‘î ile kendi mâlıyla nefsiʼçün kırk beş bin fıddî akçeye iştirâ ve def‘-i semen ve kabz-ı mebî‘ edip ile’l-ân yedinde ve tasarrufundadır deyü kelimât-ı meşrûhasına mutâbık ve vech-i muharrer üzere bey‘ ve şirâyı nâtıka hüccet-i şer‘iyye ibrâz eyledikde emîn-i mezbûr menzil-i mahdûd-ı mezkûr müteveffâ-yı mezbûrun mülkü idiğini şer‘an isbâta kādir olmayıp bu makūlede -el-müşkilü li’l-hayyi yümnîhi- fehvâsınca menzil zevc ve zevceye sâlih olan eşyâdan olup müşkil makūlesinden olmağın müvekkile-i mezbûreye yemîn ile hükm olunmak lâzım olup lâkin vekîl-i mezbûr te’kîden beyyine ikāmetine tâlib olmağın gıbbe’l-istişhâd Mehmed Halîfe b. Emîrza el-İmâm ve Piyâle b. Abdullah el-Müezzin ve Mustafa Efendi b. Hasan el-Müderris, hâzırûn olup fi’l-hakīka mahdûd-ı mezbûr müvekkile-i merkūme Râziye’nin mülk-i mahz-ı sahîhi olup bundan akdem bin on sekiz senesinde mâlikesi olan Râziye bt. Mehmed nâm hatundan kırk beş bin fıddî akçeye iştirâ edip def‘-i semen ve kabz-ı mebî‘ eyledi, bu husûsa şâhidleriz, şehâdet dahi ederiz deyü mazmûn-ı hüccet-i merkūmeye mutâbık edâ-i şehâdet-i şer‘iyye etdiklerinde isre ri‘âyeti şerâiti’l-kabûl şehâdetleri makbûle olup emîn-i merkūm ta‘arruzdan men‘ olundu.<br><br>Tahrîren fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: Ömer Beşe b. Abdullah, Rıdvan Bey b. Abdullah, Mehmed Efendi b. Abdülkerim el-Kadı, el-Hâc Kasım b. Abdullah, Rıdvan b. Abdullah, İbrahim Çelebi b. el-Hâc el-Bâzî, el-Hâc Mehmed b. Salim, Muhyî b. Murad el-cündî, Rıdvan b. Abdullah er-râcil, Mehmed Halîfe b. Mirza el-İmâm ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39303"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39305"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b054"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>