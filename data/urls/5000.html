﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 123<br>Hüküm no: 76<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Receb’in boşandığı kocası Hüseyin Beşe b. Abdullah üzerine açtığı mehir davasında haksız olduğu</b><br><br>Mahrûse-i Galata’ya tâbi‘ kasaba-i Tophane mahallâtından Yazıcı Mahallesi sâkinelerinden olup zâtı ta‘rîf-i şer‘î [ile] mu‘arrefe olan Emine bt. Receb nâm hatun meclis-i şer‘-i şerîf-i enverde zevc-i mutallıkı işbu râfi‘u’l-kitâb Hüseyin Beşe b. Abdullah mahzarında üzerine da‘vâ ve takrîr-i kelâm edip mezbûr Hüseyin Beşe zevcim olup târih-i kitâbdan dokuz ay mukaddem beni tatlîk etmekle zimmetinde mütekarrir ve ma‘kūdun-aleyh iki bin beş yüz seksen akçe mehr-i müeccelim bâkī kalmağla taleb eylediğimde edâdan imtinâ‘ eder suâl olunup bana edâya mezbûr Hüseyin Beşe’ye tenbîh olunmak matlûbumdur dedikde gıbbe’s-suâl mezbûr Hüseyin Beşe cevâbında fi’l-hakīka müdde‘iyye-i mezbûre Emine zevce-i menkûhası olup târih-i kitâbdan dokuz ay mukaddem tatlîk eylediğini ikrâr lâkin mehr-i müeccel-i mezbûr ancak bin beş yüz akçe olup meblağ-ı mezbûr bin beş yüz akçeyi dahi li-ebeveyn er karındaşı işbu hâzır bi’l-meclis Mehmed’in gāib ani’l-meclis İplikçi Mehmed Bey nâm kimesneye cihet-i deyn-i şer‘îden on dört guruş deyni olmağın üçümüz bir meclisde hâzır olduğumuz hâlde havâle-i sahîha-i şer‘iyye ile üzerime havâle eyledikde ben dahi havâle-i mezbûreyi ba‘de’l-kabûl hukūk-ı zevciyyete müte‘allika âmme-i da‘vâdan her birimiz âharı ibrâ-i âm ile ibrâ ve iskāt etmişidik deyü def‘le mukābele edicek müdde‘iyye-i mezbûre Emine dahi kaziyye zevci mezbûr Hüseyin Beşe’nin takrîr eylediği vech üzere olduğunu ikrâr u i‘tirâf etmeğin mûcebince müdde‘iyye-i mezbûre bî-vech mu‘ârazadan men‘-birle mâ-hüve’l-vâki‘ bi’t-taleb ketb olundu.<br><br>Fî 27 Safer sene [1]143.<br><br>Şuhûdü’l-hâl: Mehmed b. Abdullah, İbrahim b. Mustafa, Abdullah b. Mustafa, İbrahim b. Hüseyin, Ali b. Abdullah, Salih b. Süleyman, Mustafa b. Hasan, Hüseyin b. el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=4999"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5001"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o749"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>