﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 65<br>Hüküm no: 6<br>Orijinal metin no: [2a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çelebi’nin eşini darbettiğini ileri sürdüğü Ali Çelebi aleyhindeki diyet davasında anlaşma sağlanması</b><br><br>Mahmiye-i İstanbul’da Hoca Gıyaseddin mahallesi sükkânından Ali Çelebi b. Osman nâm kimesne kendi tarafından asâleten ve zevcesi Fâtıma bt. Mehmed nâm hatun tarafından husûs-ı âti’l-beyâna vekîl olup vekâleti zatını ma‘rifet-i şer‘iyye ile ârifân Hüseyin Efendi b. Abdülvahab ve Abdulkadir b. İsa nâm kimesneler şehâdetleriyle şer‘an sâbite oldukdan sonra vekâleten meclis-i şer‘-i şerîfde mahalle-i mezbûre sükkânından bâ‘isü’l-kitâb diğer Ali Çelebi b. el-Hâc Mustafa Beşe nâm kimesne mahzarında ikrâr ve takrîr-i kelâm edip târîh-i kitâbdan dokuz gün mukaddem zevcem ve müvekkilem mezbûre Fâtıma mahalle-i mezbûrede sâkine kız karındaşı Saime nâm hatunun menziline vardıkda mezbûr diğer Ali Çelebi maznûn-ı mezbûre Saime’nin menziline girip zevcem [2b] mezbûr Fâtıma başına şal örtüp kaçar iken mezbûr diğer Ali Çelebi ardından yetişip tutup başından şalın olup[alıp] bana koçul yoksa seni bıçak ile vururum deyü tahvîf ve zecr edip ba‘dehû zevcem mezbûre Fâtıma yedinden halâs oldukdan sonra târîh-i kitâbdan bir gün mukaddem müstebînü’l-hilka hayyen bir cenîn-i zeker ilkā edip bir sâ‘at mürûrundan sonra cenîn-i mezbûr fevt olmağla cenîn-i mezbûrun diyetini mezbûr diğer Ali Çelebi’den taleb etdiğimde mezbûr diğer Ali Çelebi bi’l-külliye inkâr etmekle beynimizde nizâ‘-ı küllî vukū‘undan sonra muslihûn tavassut edip mezbûr diğer Ali Çelebi ile beynimizde altmış esedî guruş üzerine inşâ-i akd-i sulh etdiklerinde ben dahi bi’l-asâle ve bi’l-vekâle sulh-ı mezbûru kabûl ve bedel-i sulh olan meblağ-ı mezbûr altmış esedî guruşu işbu meclisde yedinden ahz u kabz edip husûs-ı mezbûra müte‘allıka da‘vâdan zimmetini ibrâ-i âmm-ı kâtı‘u’n-nizâ‘la ibrâ ve iskāt eyledim dedikde gıbbe’t-tasdîk mezbûr diğer Ali Çelebi’nin babası mezbûr el-Hâc Mustafa Beşe b. el-Hâc Abdi nâm kimesne meclis-i mezbûrede mukırr-ı mezbûr Ali Çelebi mahzarında ikrâr ve takrîr-i kelâm edip oğlum mezbûr diğer Ali Çelebi’den müvekkile-i mezbûreye bir zarâr isâbet edip üzerinde hakkı sâbit olursa ben ol hakkına zâminim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Cumâdelâhire li-sene ihdâ ve semânîn ve elf.<br><br>Şuhûdü’l-hâl: el-Hâc Süleyman Beşe ser-oda, Mehmed Beşe b. Oruç, Yusuf Beşe b. Abdullah, el-Hâc Ali b. Ahmed, el-Hâc Halil b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2323"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2325"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>