﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 240<br>Hüküm no: 178<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakfa ait bir evin Ahmed b. Abdi tarafından kiralanması</b><br><br>Mütevellî-i merkūm meclis-i şer‘de sâhibü hâze’l-kitâb Ahmed b. Abdi nâm kimesne mahzarında ikrâr-ı tâm ve takrîr-i kelâm edip menzil-i merkūm fukarâ-i mezbûreye âid olup îcârı lâzım geldikde tâlibîne arz olunup ragabât-ı nâs münkatı‘a oldukdan sonra merkūm Ahmed’in üzerinde yirmi bin beş yüz akçe icâre-i mu‘accele ve beher şehr doksan akçe icâre-i müeccele ile karâr edip ziyâde ile tâlib-i âhar zuhûr etmemeğin ben dahi târîh-i kitâbdan menzil-i merkūmu merkūm Ahmed’e tevliyetim hasebi ile vech-i meşrûh üzere yirmi bin beş yüz akçe icâre-i mu‘accele ve beher şehr doksan akçe icâre-i müeccele ile lâzım gelen ta‘mîr ve termîmini teberru‘an kendi mâlımla etmek üzere îcâr ve teslîm eyledim ol dahi vech-i mesfûr üzere istîcâr ve kabûl ettikden sonra icâre-i mu‘accelesi olan meblağ-ı mezbûr yirmi bin beş yüz akçeyi yedinden vakıf için bi’t-tamâm alıp kabz eyledim ve menzil-i merkūmun içinde kendi mâlıyla mu‘accelesinde mahsûb olmak üzere binâya dahi izin verdim min-ba‘d her ne mikdâr akçe harc ederse mu‘accelesine mahsûb ola ba‘de’l-yevm icâre-i müeccele-i mezbûresin mâh be-mâh cânib-i vakfa edâ edip sâir emsâli gibi mutassarıf olsun dedikde <<gıbbe’t-tasdîk>> gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’t-târîhi’l-mezbûr.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11508"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11510"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o766"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>