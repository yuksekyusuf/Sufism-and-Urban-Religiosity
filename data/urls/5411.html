﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 448<br>Hüküm no: 487<br>Orijinal metin no: [107b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb Hatun’un el-Hâc Musa b. el-Hâc Mustafa üzerine açtığı davanın tezvir olduğu</b><br><br>Bâ-mühr-i hazret-i efendi.<br><br>Ma‘rûz.<br><br>Arzuhâl eden Zeyneb Hatun hâlâ Mahmudpaşa hamamcısı olan el-Hâc Musa b. el-Hâc Mustafa nâm kimesneden zevcim müteveffâ el-Hâc Mehmed bin yüz yirmi dokuz senesinde Tophane’de Cihângir Mahallesi ahâlîsinden olup ismi el-Hâc Muslu b. el-Hâc Ahmed olan nâm kimesneye mâlından beş yüz guruş ikrâz, merkūm el-Hâc Muslu dahi iktirâz ve kabz eylediğinden sonra merkūm el-Hâc Muslu târih-i merkūmda Ahî Çelebi Mahkemesi’nde hilâfeten müvellâ olan Mustafa Efendi huzûrunda deyn-i mezbûru i‘tirâf ve hüccet dahi olmuş iken ismini el-Hâc Musa b. el-Hâc Mustafa olmak üzere tağyîr ve deyn-i mezkûru inkâr eyledi deyü asâleten ve evlâd-ı sıgārının vasîleri olmak üzere vesâyeten da‘vâ eyledikde merkūm el-Hâc Musa bi’l-külliye inkâr edip merkūme Zeyneb Hatun ikāmet-i beyyine için istimhâl etmekle mehl-i şer‘î ile ba‘de’l-imhâl bir vechile ikāmet-i beyyineye kādir olmamağla talebiyle merkūm el-Hâc Musa tahlîf olunup merkūme Zeyneb Hatun bî-vech-i şer‘î mu‘ârazadan men‘ olundukdan sonra merkūm el-Hâc Musa’nın babası el-Hâc Mustafa’nın vaz‘ eylediği ismi Musa olup ve târih-i i‘lâma gelince Tophane’de Cihângir Mahallesi’nde menzile mâlik ve icâre ile dahi sâkin olmayıp yirmi seneden beri İstanbul’da Vâlidehanı kurbünde Dâyehatun Mahallesi’nde sâkin olduğunu vukūf-ı tammı olan bî-garaz Müslimînden cemm-i gafîr ve cem‘-i kesîr alâ-tarîkı’ş-şehâde haber verip merkūme Zeyneb Hatun’un da‘vâsı tezvîr olduğu huzûr-ı âlîlerine i‘lâm olunduğu.<br><br>Fî 9 Rebî‘ülevvel sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5410"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5412"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>