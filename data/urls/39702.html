﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadareti Mahkemesi 56 Numaralı Sicil (H. 1042-1043/M. 1633)<br>cilt: 14,&nbsp;sayfa: 71<br>Hüküm no:  35<br>Orijinal metin no: [9a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mahmud Bey b. Abdülmennân’ın Ahmed Beşe b. Sefer ile alacağı hususunda sulh olduğu</b><br><br>Ebnâ-i sipâhiyândan Mahmud Bey b. Abdülmennân nâm cündî meclis-i şer‘-i hatîr-i lâzımü’t-tevkīrde, dergâh-ı âlî -dâme mahfûfen bi’l-me‘âlî- yeniçerilerinin seksen ikinci cemâ‘atinden işbu hâmilü’l-kitâb Ahmed Beşe b. Sefer nâm râcil mahzarında bi’t-tav‘i’s-sâf ikrâr ve i‘tirâf edip, bundan akdem mezbûr Ahmed Beşe’ye beynimizde ma‘lûme bir maslahat temşiyyeti için bi tarîki’r-rüşve yüz elli riyâlî guruş def‘ ve teslîm edip, ol dahi alıp kabz eyledikde, meblağ-ı mezbûru merkūm Ahmed Beşe’den da‘vâ ve taleb eyledikde inkâr edip, ben dahi isbât etmek sadedinde iken beynimizde muslihûn tavassut edip da‘vâ-yı mezkûreden beni merkūm Ahmed Beşe ile yetmiş kıt‘a riyâlî guruş üzerine sulh ettiklerinde, ben dahi “es-sulhu seyyidü’l-ahkâm” fehvâsı üzre sulh ve merkūmu kabûl ve bedel-i sulh olan meblağ-ı mezbûr yetmiş riyâlî guruşu merkūm Ahmed Beşe yedinden alıp kabz edip zimmetini da‘vâ-yı mezkûreden ibrâ-i âm ile ibrâ ve iskāt eyledim. Ba‘de’l-yevm eğer bi’z-zât veya vekîlden bi’l-vâsıta husûs-ı mezkûra müte‘allika da‘vâ ve nizâ‘ sudûr ve zuhûr ederse lede’l-hükkâmi’l-kirâm mesmû‘a ve makbûle olmaya dedikde, mukırr-ı mezbûr Mehmed Bey’in minvâl-i muharrer üzre cârî ve sâdır olan ikrârını el-mukarru lehü’l-merkūm Ahmed Beşe vicâhen ve şifâhen tasdîk edicek, mâ hüve’l-vâki‘ bi’t-taleb ketb olundu. Tahrîren fi’s-sâlis ve’l-ışrîn min Zilhicceti’ş-şerîfe li sene isneteyn ve erba‘în ve elf.<br><br><br>Şuhûdü’l-hâl: Fahrü’l-emâcid Süleyman Beşe b. İbrahim Efendi, Hüseyin Çavuş, Hüseyin Çelebi el-bevvâb, Hüseyin Beşe b. Mahmud, İskender Bey b. Şaban. </p>          <br><a title="Önceki sayfa" style="text-decoration:none" href="./ayrmetin.php?idno=39701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm056&bsm=rsm056b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm056&bsm=rsm056o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>