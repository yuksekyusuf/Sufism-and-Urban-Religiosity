﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 212<br>Hüküm no: 224<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Girit’te vefat eden Terkos’un varislerinden Ziket’in Ali Bey aleyhindeki alacak iddiasında anlaşma sağlanması</b><br><br>Vilâyet-i Anadolu’da Eğin kazâsına tâbi‘ Horkek? nâm karye ahâlîsinden olup bundan akdem cezîre-i Girid’de hâlik olan Terkos v. Livanos nâm zimmînin verâseti zevce-i metrûkesi Manos nâm zimmîye ile li-ebeveyn er karındaşı Ziket nâm zimmîye münhasıra olduğu şer‘an sâbit oldukdan sonra mezbûre Ziket meclis-i şer‘de kazâ-i mezbûra tâbi‘ Yakublu nâm karye ahâlîsinden işbu râfi‘ü’l-kitâb Ali Bey b. Yusuf nâm kimesne mahzarında ikrâr ve takrîr-i kelâm edip hâlik-i mezbûrun cihet-i deyn-i şer‘îden mezbûr Ali Bey zimmetinde hakkı olan dört yüz iki esedî guruşdan hissem olan üç yüz bir tamâm ve altı rub‘ esedî guruşu bundan akdem mezbûr Ali Bey’den taleb etdiğimde ol dahi inkâr etmekle beynimizde nizâ‘-ı küllî vukū‘undan sonra muslihûn tavassut edip mezbûr Ali Bey ile beynimizde seksen esedî guruş üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûr seksen esedî guruşun altmış guruşun hâlik-i mezbûrun cihet-i mezbûreden mezbûr Ali Bey’e deyni olan altmış guruşa takas, mezbûr Ali Bey dahi mukāssa etdiğinden sonra bâkī yirmi guruşu dahi nakid bana teslîm, ben dahi yedinden ahz u kabz etdiğimden sonra husûs-ı mezbûra müte‘allıka da‘vâdan ben mezbûr Ali Bey’in zimmetini mezbûr Ali Bey dahi benim zimmetimi ibrâ-i âmm-ı kâtı‘u’n-nizâ‘ ile ibrâ ve iskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Murtaza Bey b. Süleyman, Mustafa b. Hüseyin, Hüseyin b. Mustafa, Veli b. Ebubekir, Ali Bey b. Bali.</p>          <br><a title="Önceki sayfa" style="text-decoration:none" href="./ayrmetin.php?idno=2541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>