﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 309<br>Hüküm no: 436<br>Orijinal metin no: [49b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen İmre v. Yani’nin Hacı Mehmed Vakfı’na olan borcunun terekesinden tahsil edilmesi</b><br><br>Mahmiye-i İstanbul’da vâki‘ merhûm el-Hâc Mehmed vakfına bi’l-fi‘il mütevellî olan işbu râfi‘ü’l-kitâb Ramazan b. Hasan meclis-i şer‘de, bundan akdem mürd olan İmre v. Yani nâm zimmînin sulbî sagīre kızları Roşin ve Turkadın nâm sagīrelerin cânib-i şer‘den mansûbe vasî ve vâlideleri ve yine mürd-i mezbûrun zevcesi Seltan bt. Mihal nâm zimmîye mahzarında üzerine takrîr-i da‘vâ edip, bundan akdem mürd-i mezbûr zimmetinde mâl-ı vakf-ı mezbûrdan cihet-i karzdan ve çuka bahâsından cem‘an on bir bin akçe olup, meblağ-ı mezbûrdan yedi bin akçesin hayâtında mezbûr İmre’den alıp kabz edip bâkī dört bin akçe kalmış idi. Hâlâ meblağ-ı mezbûr dört bin akçeyi tevliyyetim hasebi ile muhallefât-ı mürd-i mezbûrdan mezbûreden taleb ederim dedikde, gıbbe’s-suâl ve akībü’l-inkâr mütevellî-i mezbûrdan takrîrine muvâfık beyyine taleb olundukda, zimmî tâ’ifesinden Karagöz v. Karlı ve Pehlivan v. Durmuş nâm zimmîler li ecli’ş-şehâde meclis-i şer‘a hâzırân olup istişhâd olunduklarında, fi’l-vâki‘ mâl-ı vakf-ı mezbûrdan mürd-i mezbûr İmre zimmetinde cihet-i karzdan ve çuka bahâsından on bir bin akçe olup, meblağ-ı mezbûrdan yedi bin akçesin hayâtında mezbûr İmre’den mütevellî-i mezbûr Ramazan huzûrumuzda alıp kabz edip dört bin akçesi zimmetinde bâkīdir, mezbûr mütevellî için hakk-ı mütâlebe vardır, husûs-ı mezbûra şâhidleriz, şehâdet dahi ederiz deyû edâ-i şehâdet-i şer‘iyye ettiklerinde şehâdetleri hayyiz-i kabûlde vâkı‘a olmağın, ba‘de’t-tahlîfi’l-âdî mûcebince meblağ-ı mezbûr muhallefât-ı mürd-i mezbûrdan hükm olundu. Hurrire fi’t-târihi’l-mezbûr.<br><br><br>Şuhûdü’l-hâl: El-Hâc Ali, İbrahim b. Receb, Eyüb b. Hamza, Mustafa b. Osman, Mehmed b. Ahmed, Receb b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=24540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>