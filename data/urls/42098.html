﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 540<br>Hüküm no: 568<br>Orijinal metin no: [141b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktül Sipahiler Ağası Salim’in zevcesi Safiyye’nin, eşinin işlerini takip etmek üzere Mehmed Ağa’yı vekil tayin ettiği</b><br><br>Sâbıkā Sipâhîler Ağası olup bundan akdem taraf-ı şehriyârîden mağdûben katlolunan Salim Ağa b. Mustafa b. Ali’nin zevcesi ve evlâd-ı sagīrinin kıbel-i şer‘i enverden mansûb vasiyye ve vâlideleri olan Safiye bt. Abdullah b. Abdurrahman tarafından husûs-ı âti’l-beyana vekîli olduğu zât-ı mezbûreyi ma‘rifet-i şer‘iyye ile ârifân olan Ömer Çelebi b. Mustafa ve Ali Çelebi b. Abdullah nâm kimesneler şehâdetleriyle şer‘an sâbit olan Mehmed Ağa b. Mahmud nâm kimesne mahmiye-i mezbûrede meclis-i şer‘-i hatîrde bâ‘isü’l-kitâb Mehmed Efendi b. Muharrem nâm kimesne mahzarında ikrâr ve takrîr-i kelâm edip müvekkilem mezbûre Safiye Hatun sagīr-i mezbûrûnun vasîleri olup müteveffâ-yı mezbûrun nâs ile mu‘âmelâtı kesîresi olmağla müteveffâ-yı mezbûrun zimem-i nâsda olan hukūkunu taleb ü da‘vâ ve ahz u kabza ve kendüye îsal ve teslîme ve zuhûr eden husamâsıyla mürâfa‘a ve husûmet ve redd-i cevâba ve bunlar mütevakkıf olduğu umûrun küllîsine tarafından işbu mezbûr Mehmed Efendi’yi vekîl ve nâib-i menâb ve ta‘yîn eyledi dedikde mezbûr Mehmed Efendi dahi ber-vech-i muharrer vekâlet-i merkūmeyi kabûl ve merâsimini kemâ-yenbağī edâya ta‘ahhüd ve iltizâm etmeğin mâ-hüve’l-vâki‘ bi‘t-taleb ketb olundu. Fi’l-yevmi’l-âşir min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: el-Hâc Ahmed b. Abdurrahman, Ali Çelebi b. Abdullah, Ömer Çelebi b. Mustafa, İsmail Efendi b. Siyavuş, Mehmed Efendi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=42097"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42099"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b540"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>