﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 223<br>Hüküm no: 167<br>Orijinal metin no: [110-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rum milletinden Kolobi’ye ait olup emaneten İstefani’de bulunan bağ ve gedik âletlerinin vekâleti sebebiyle Nikola’ya teslimi</b><br><br>Şevket, vekâlet: 1 kıt‘a<br><br>Numara: 357, 40 guruş<br><br>Tashîh sahîhdir, Muhyiddin<br><br>Yanya Vilâyeti dâhilinde Leskovik sancağı mülhakātından Pogon kazâsına tâbi‘ Voştine kasabasında sâkine Devlet-i aliyye teba‘asının Rum milleti nisvânından Kalobi bt. el-müteveffâ Vasil v. Hıristo tarafından ber-vech-i âtî vekâlet iddi‘â eden işbu bâ‘isü’r-rakīm teba‘a ve millet-i merkūmeden Kasab Nikola v. Hıristo v. Parşako zikri âtî bağçe ve âlât-ı gedik hisselerine bi’l-emâne vâzı‘ü’l-yed olan teba‘a ve millet-i merkūmeden İstefani v. Dimitri v. Yani muvâcehesinde üzerine da‘vâ ve takrîr-i kelâm edüp Nezâret-i Evkāf-ı hümâyûna mülhak evkāfdan Emin-i Ganem merhûm Mustafa Çavuş Vakfı musakkafâtından İstanbul’da Yedikule kurbünde el-Hâc Pîrî mahallesinde kâin ma‘lûmü’l-hudûd ve’l-müştemilât şehriye seksen akçe bir pul icâre-i müeccelelü Büyük Horoslu demekle ma‘rûf bir bâb bostanın sülüs hisse-i şâyi‘ası ve derûnunda mevcûde cennet-mekân adn-âşiyân merhûm ve mağfûrun-leh Sultan Mahmud Hân-ı sânî -tâbe serâhû- hazretleri evkāf-ı şerîfeleri müstegallâtından gedik ta‘bîr olunur yevmî bir akçe icâre-i müeccelelü âlât-ı lâzıme-i ma‘lûmenin yüz yirmi sehm i‘tibârıyla kırk sehm hisse-i şâyi‘ası müvekkilem merkūma, babamız müteveffâ-yı merkūm Vasil intikālinden bâ-temessük-i mütevellî ve nizâm bi’l-icâreteyn taht-ı tasarrufunda ve merkūm İstefani hisse-i mezkûrelere müvekkilem merkūmenin teslîmiyle bi’l-emâne vâzı‘ü’l-yed olup ancak müvekkilem merkūme hisse-i şâyi‘a-i mezkûreleri merkūmun yedinden nez‘ ü kabza ve ba‘de’l-kabz bedel-i misilleri ve mütevellîleri re’yleriyle âhara ferâğa ve bedellerini ahz ü kabza ve makbûzumu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Rebî‘ülâhirinin on üçüncü günü târihiyle müverraha kazâ-i mezkûr nâibi Abdullah Efendi’nin imzâ ve mutâbık hâtemini hâviye bir kıt‘a vekâlet ve zahrında muharrer kazâ-i mezkûr bidâyet mahkemesinin memhûr mazbatası mûceblerince mahkeme-i mezkûrede nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn [ve] haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup hisse-i mezkûrelerden keff-i yed ve bana teslîme merkūm İstefan’a tenbîh olunmak bi’l-vekâle matlûbumdur dedikde gıbbe’s-suâl ol dahi cevâbında hisse-i şâyi‘a-i mezkûrelere gāibe-i merkūmenin ber-vech-i muharrer taht-ı tasarrufunda olup kendisi dahi teslîmiyle bi’l-emâne vâzı‘ü’l-yed olduğunu ikrâr mâ‘adâ müdde‘î-i merkūmun vekâlet müdde‘âsını inkâr etmekle hüccet ve mazbata-i mezkûrlar mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği cânib-i fetvâhâneden tahşiye ve temhîr olunduğu ve me‘âli <<vekâlet-i mezkûreyi teyîd>> müdde‘î-i merkūmun takrîr-i meşrûhuna muvâfık bulunduğu ve mazbata-i mezkûre dahi mazmûn-ı hüccet-i mezkûreyi müeyyid ve musaddık olarak tezvîr ve tasnî‘den sâlim idiği münfehim ve Mecelle-i Ahkâm-ı Adliyye’nin bin sekiz yüz yirmi birinci bendi hükmünce bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince müdde‘î-i merkūmun vekâletine ba‘de’l-hükm bostan ve gedik-i mezkûrların hisse-i şâyi‘a-i mezkûrelerden keff-i yed ve vekîl-i merkūm Nikola’ya teslîme merkūm İstefani’ye tenbîh olunmağın mâ-vaka‘a bi’t-taleb ketb şüd.<br><br>Fî 2 Cemâziyelevvel sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12084"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12086"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>