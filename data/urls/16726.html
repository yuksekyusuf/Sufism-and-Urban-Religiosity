﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 156<br>Hüküm no: 112<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Sâliha Hatun’un kocası Esirci Ali Çelebi’deki mehir alacağının da terekeye dahil edilmesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Defterdâr Kara Süleyman Mahallesiʼnde sâkine iken bundan akdem vefât eden Sâliha Hatun bt. Abdullah’ın verâseti zevc-i metrûku Esirci Ali Çelebi b. Abdullah ile babası Abdullah Çelebi b. Abdullah’a münhasıra olduğu şer‘an zâhir ve müteʻayyen oldukdan sonra mezbûr Abdullah Çelebi meclis-i şer‘-i şerîf-i enverde müteveffât-ı mezbûrenin zevci ve terekesine bi’l-verâse vâzıʻu’l-yed olan işbu râfiʻü’l-kitâb mezbûr Ali Çelebi mahzarında bi’l-verâse üzerine da‘vâ ve takrîr-i kelâm edip kızım müteveffât-ı mezbûrenin zevci merkūm Ali Çelebi zimmetinde mütekarrer ve ma‘kūdün-aleyh üç bin beş yüz akçe mehr-i müeccel hakkı olmağla meblağ-ı mezbûru tereke-i müteveffât-ı mezbûreye bi’l-verâse idhâl murâd ederim, suâl olunsun dedikde gıbbe’s-suâl mezbûr Ali Çelebi cevâbında zevcesi müteveffât-ı mezbûre Sâliha Hatun’a meblağ-ı mezbûr üç bin beş yüz akçe zimmetinde mehr-i müeccel deyn olduğunu ikrâr lâkin zevcem müteveffât-ı mezbûre Sâliha Hatun bt. Abdullah b. Abdullah fevtinden bir sene mukaddem meblağ-ı mezbûrdan üç bin akçesini huzûr-ı Müslimîn’de kendüye tamamen edâ ve teslîm edip ancak zimmetimde beş yüz akçe mehr-i müeccel deynim bâkī kalmışdır deyü def‘le mukābele edicek, gıbbe’l-istintak ve’l-inkâr dâfiʻ-i mezbûr Ali Çelebi’den [28b] def‘-i meşrûhunu mutâbık mütebeyyine beyyine taleb olundukda udûl-ı ahrâr-ı ricâl-i Müslimîn’den mahalle-i mezbûre sâkinlerinden Abdullah Çelebi b. Ebûbekir ve es-Seyyid Mehmed b. Abdullah nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffât-ı mezbûre Sâliha Hatun bt. Abdullah b. Abdullah fevtinden bir sene mukaddem işbu zevc-i merkūm Ali Çelebi zimmetinde mütekarrer ve ma‘kūdün-aleyh üç bin beş yüz akçe mehr-i müeccel hakkından üç bin akçesini bizim huzûrumuzda yedinden tamamen ahz u kabz edip ancak zimmetinde beş yüz akçe mehr-i müeccel deyni bâkī kalmışdır, bizler bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-taʻdîl ve’t-tezkiye şehâdetleri makbûle olmağın mûcebiyle baʻde’l-hükm meblağ-ı bâkī-i mezbûr beş yüz akçeyi edâ ve teslîme tenbîh-birle mâ-vaka‘a bi’t-taleb ketb olundu.<br><br>Fi’l-yevmi’t-tâsiʻ aşer min-Şaʻbâni’l-muʻazzam li-sene semân ve hamsîn ve mi’e ve elf.<br><br>Şuhûdü’l-hâl: Müezzin Ali Efendi b. Mehmed, Süleyman Çelebi b. Mehmed, Abdullah Çelebi b. Mehmed, Ahmed Efendi b. Halil, es-Seyyid Mehmed Çelebi b. es-Seyyid Mustafa, Hüseyin Çelebi b. Mehmed, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>