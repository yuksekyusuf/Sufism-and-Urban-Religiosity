﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 453<br>Hüküm no: 589<br>Orijinal metin no: [120b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci İstefan’ın İstanbul Kadısı Feyzullah Efendizade Sadeddin Efendi aleyhindeki alacak davasında anlaşma sağlanması</b><br><br>Bâ-mühr-i efendi,<br><br>Ma‘rûz,<br><br>Arzuhâl eden Keresteci İstefan v. Arzuman zimmî meclis-i şer‘-i münîrde arzuhâlde mezkûr sâbıkā İstanbul kādısı Feyzullah Efendizâde Fazîletlü Sadeddin Efendi dâ‘îleri tarafından husûs-ı âti’l-beyânda vekîl olduğu Hasan Çelebi b. Musa ve Derviş Mustafa b. Ahmed şehâdetleriyle sâbit olan Hafızzâde Ahmed Efendi b. Mustafa mahzarında bin yüz altmış altı senesi Zilka‘desi târîhiyle müverrah yedimde olan işbu bir kıt‘a memhûr temessük mantûkunca gayr-ı ez zahriye sahhu’l-bâkī müvekkil-i mûmâ-ileyh Sadeddin Efendi zimmetinde alacak hakkım olan bin sekiz yüz yirmi altı buçuk guruş ile İstanbul’da Demirkapı nâm mahâlde vâki‘ kable’l-harîk ve ba‘de’l-harîk kendüye bi-şartı’r-rücû‘ emri ve malımla merreten ba‘de uhrâ müceddeden binâ eylediğim menziline ve İstanbul ve Üsküdar ve mahâll-i sâirede olan akārâtı ta‘mîrâtına iktizâ eden kereste ve mismâr ve tuğla ve kiremid ve ücret-i neccârân ve hammalân ve levâzım-ı sâire ve kezâlik bi-şartı’r-rücû‘ emri ve malımla âhardan iştirâ ve kabz ve kendüye teslîm eylediğim [121a] envâ‘ ve ecnâsı beynimizde ma‘lûm emti‘a-i mütenevvi‘a ve akmişe-i Hindiyye semenlerinden işbu yedimde olan müfredât defterleri nâtık olduğu üzere on üç bin yedi yüz yetmiş altı buçuk guruş ki min-haysü’l-mecmû‘ masrûfum on beş bin altı yüz üç guruşa bâliğ olmağın meblağ-ı mecmû‘-ı mezkûrun altı bin dokuz yüz kırk iki guruşunu bundan akdem ceste ceste yedinden ahz ü istîfâ etmiş idim. Bâkī kalan sekiz bin altı yüz altmış bir guruşu dahi ber-vech-i muharrer emrine binâen müvekkil-i mûmâ-ileyhden hâlâ taleb ederim deyü ba‘de’d-da‘vâ vekîl-i mezbûr cevâbında zikr olunan temessüklü akçeden bâkī bin sekiz yüz yirmi altı buçuk guruş ile ber-vech-i muharrer menzil ebniyesi ve akārât ta‘mîrâtından dahi ancak dört bin altı yüz on sekiz guruş ki cem‘an altı bin dört yüz kırk dört guruş masrûfunu bi’l-vekâle ikrâr ve ziyâde sekiz bin altı yüz altmış bir guruş masrûf da‘vâsını inkâr ve müdde‘î-i mesfûrun i‘tirâfı üzere müvekkil-i mûmâ-ileyhin müdde‘î-i mesfûra dört yüz doksan sekiz guruş ziyâde medfû‘u olmağın meblağ-ı mezkûr dört yüz doksan sekiz guruşu mesfûr İstefan’dan bi’l-vekâle taleb ederim deyü da‘vâ ve beynlerinde ba‘de’l-münâza‘a müdde‘î-i mesfûr müdde‘âsını bir vechile isbâta kādir olmayıp müvekkil-i mûmâ-ileyhi tahlîf esnâsında müvekkil-i mûmâ-ileyhin tarafından ve malından olmak üzere vekîl-i mezbûr Ahmed Efendi fedâen li’l-yemîn ve kat‘an li’n-nizâ‘ müdde‘î-i mesfûr İstefan zimmîye beş yüz guruş verip an-inkâr bi’l-vekâle sulh oldukda mesfûr İstefan zimmî dahi kabûl ve bedel-i sulh-ı mezkûr beş yüz guruşu vekîl-i mezbûr yedinden tamâmen ahz u kabz edip mâ‘adâ müdde‘âsına ve işbu târîh-i i‘lâma gelince bi’l-cümle sâire müte‘allika âmme-i de‘âvî ve mutâlebât ve kâffe-i eymân ve muhâsamâtdan müvekkil-i mûmâ-ileyhin zimmetini ibrâ-i âm ile ba‘de’l-ibrâ, vekîl-i mezbûr Ahmed Efendi dahi ber-vech-i muharrer medfû‘u olan bedel-i sulh-ı mezkûr beş yüz guruşa ve kezâlik bi’l-cümle sâire müte‘allika âmme-i da‘vâdan müdde‘î-i mesfûr İstefan zimmînin zimmetini bi’l-vekâle ibrâ-i âm ile ba‘de’l-ibrâ ve her biri âharın bi’l-asâle ve bi’l-vekâle ibrâsını kabûlle kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî 5 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b453"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>