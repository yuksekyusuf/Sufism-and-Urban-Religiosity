﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 275<br>Hüküm no: 399<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbetçi Diyon tarafından ortak tasarruflarında olan şerbethaneden Şerbetçi Sekyas’ın çıkarılmayıp Sekyas’ın kendi mülkü olan alet ve edevatına da müdahale edilmemesine karar verildiği</b><br><br>Sâhib-i arzuhâl şerbetçi esnâfından Sekyas v. İsayi nâm zimmî Galata’da mahfil-i kazâda esnâf-ı merkūmeden derûn-ı arzuhâlde mezkûrü’l-ism Diyon v. Karabet nâm zimmî muvâcehesinde cennet-mekân firdevs-âşiyân merhûm ve mağfûrun-leh Sultan Ahmed Hân -tâbe serâhu- evkāfından olan Galata Mukāta‘ası müstegallâtından Galata’da vâki‘ şerbetçi esnâfının ustabaşıları Aslan ve esenn ü ihtiyâr ustalarından Zibo ve İlya ve Marko ve Andon ve Ananoş ve Yo[r]go ve Aci Artin ve Artin ve sâir ustalar ile Galata hâricinde Beyoğlu ve Santa Marka ve Ketehorya’da kâin şerbetçi esnâfının ustabaşıları Marko ve esenn ü ihtiyâr ustalarından Arpiri ve Yanako ve İstavri ve Panago ve Sahak ve Kigork ve diğer Marko ve sâirleri hâzır olduğu hâlde takrîr-i kelâm ve tâ‘bir ani’l-merâm edip sâlifü’l-beyân Beyoğlu’nda Kamer Hatun Mahallesi’nde vâki‘ ma‘lûmü’l-hudûd ve’l-müştemilât bir bâb vakıf menzil ile menzil-i merkūm tahtında kâin bir kıt‘a vakıf şerbethâne işbu yedimizde olup meclis-i şer‘de rü’yet olunan mütevellî temessükleri mantûklarınca mersûm Diyon zimmî ile bi’l-münâsafa benim taht-ı tasarrufumuzda olup lâkin şerbethâne-i mezkûre derûnunda mevcûde beyne’l-esnâf şerbetçi âlât-ı lâzımesi olan bir destgâh ve elli iskemle ve on sofra ve elli tabak ve beş tencere ve üç tâbe ve beş lenger ve ber-mûceb-i defter sâir âlât-ı lâzıme-i ma‘lûme gālî bahâ ile âhardan iştirâ olunmuş müstakillen benim yedimde mâlım olmağla mersûm Diyon zimmînin ancak şerbethâne-i merkūmede mutasarrıf olduğu nısf hissesine beher şehr beş guruş ücret ta‘yîniyle li-eb? ve mülküm [olup] kadîmden beri mütemekkin ve derûnunda şerbetçilik edegelmişiken mersûm Diyon zimmî ber-vech-i muharrer müstakillen mâlik olduğum âlât-ı lâzımemi tasarrufdan beni men‘ ve şerbethâne-i merkūmeden beni ihrâca tasaddî etmekle suâl olunup âlât-ı merkūma müdâhale etmemek üzere mersûm Diyon zimmîye tenbîh olunmak murâdımdır deyü ba‘de’d-da‘vâ ve’s-suâl mersûm Diyon zimmî dahi cevâbında hâl bi’l-cümle bâlâda bast u beyân olunan minvâl üzere olduğunu bi-tamâmihî tâyi‘an ve kat‘iyyen ikrâr u i‘tirâf eyledikden sonra âlât-ı merkūme ber-vech-i muharrer mersûm Sekyas zimmînin müstakillen mâlı olduğunu esnâf-ı merkūme dahi bi-ecmâ‘ihim haber vermeleriyle mûcebince şerbethâne-i merkūmeden mersûm Sekyas zimmîyi ihrâc dâ‘iyyesiyle müstakillen mâlik olduğu âlât-ı mezkûresiyle ta‘arruz ve müdâhale etmemek üzere mersûm Diyon zimmîye tenbîh olunduğu huzûr-ı âlîlerine i‘lâm olundu.<br><br>Fî 11 Şa‘bân sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22594"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22596"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o466"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>