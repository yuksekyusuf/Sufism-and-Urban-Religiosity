﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 85<br>Hüküm no: 42<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani Hanım’ın hizmetinde bulunduğu Havva Hanım’daki alacaklarını tahsil ettiği</b><br><br>Ücretden ibrâ<br><br>Mahmiye-i İstanbul’da Çarşambapazarı kurbünde Kovacı Dede mahallesinde vâki‘ Rumeli Kalemi muhzırânından Mehmed Ağa’nın menzilinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe Ümmühânî bt. Abdullah nâm bikr-i bâliğa meclis-i şer‘-i münîrde işbu bâ‘isü’l-kitâb merkūm Mehmed Ağa b. Ahmed tarafından husûs-ı âti’l-beyânda vekîl-i müseccel-i şer‘îsi Rumeli eşrâfından Ali Efendi b. el-Hâc Ali mahzarında ikrâr-ı tâm ve takrîr-i kelâm edip işbu yedimde olup bin iki yüz kırk üç senesi Recebi’l-ferdi’nin ikinci günü târîhiyle müverraha bir kıt‘a hüccet-i şer‘iye nâtıka olduğu üzere ben müvekkil-i merkūm Mehmed Ağa’nın menzilinde zevcesi gāibetü ani’l-meclis Havva Hanım bt. el-Hâc Hasan’a hizmet etmek üzere hâl-i sıgārımda şehriye yirmişer guruş ücret tesmiyesiyle müvekkil-i merkūma kıbel-i şer‘den îcâr ve ücret-i mezkûrenin on ikişer guruşunu işbu târîh-i vesîka şehri Şevvâli’l-mükerremi’nin ikinci gününe gelince otuz dokuz ayda ücret-i müsemmâ-yı mezkûremden müvekkil-i merkūm Mehmed Ağa yedinde mütebâkī olan cem‘an üç yüz yirmi guruşu vekîl-i merkūm Ali Efendi müvekkil-i merkūmun mâlından işbu meclis-i şer‘de bana tamâmen def‘ ü teslîm ve ben dahi yedinden ahz u kabz etmemle bi’l-cümle husûs-ı mezkûra ve müddet-i mezkûrede sebk eden hizmetime ve târîh-i mezkûra gelince sâir cemî‘ hukūk-ı şer‘iyeye müte‘allika âmme-i de‘âvî ve kâffe-i mutâlebâtdan müvekkil-i merkūm Mehmed Ağa ile zevcesi gāibe-i merkūmeden her birinin zimmetlerini ibrâ-i âmm-ı sahîh-i şer‘î ile ibrâ ve iskāt eylediğimde vekîl-i merkūm dahi ibrâ-i mezkûrumu kabûl eyledi dedikde gıbbe’t-tasdîki’ş-şer‘î mâ-vaka‘a bi’t-taleb ketb ve imlâ olundu.<br><br>Fî 12 Şevvâl sene 1246<br><br>Şuhûdü’l-hâl: Muhtar-ı evvel Mehmed Tahir Ağa, Hafız İsmail Efendi b. Mustafa, Odacı Hüseyin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=34219"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34221"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>