﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 536<br>Hüküm no: 680<br>Orijinal metin no: [128b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata’daki boyacıların İbrahim Paşa sarayında ikametlerinin meşru olmadığı</b><br><br>Ma‘rûz.<br><br>Galata’da sâkin boyacı tâifesi kütübhâne evkāfından İstanbul’da vâki‘ İbrahim Paşa sarayı demekle ma‘rûf mahalde kârhânede sâkin elvânıyla dikiş ipliği ve penbe boyayan boyacılar ile ba‘de’l-murâfa‘a bizler cemî‘ şürûtunu kabûl etmekle mârru’z-zikr İbrahim Paşa sarayı k[â]rhânesine nakil yâhud zikrolunan eşyâyı sıbâgat için verilmesini taleb ederiz deyü iddi‘â etmeleriyle kârhâne-i mezkûrede sâkin boyacıların yedlerine ihsân buyrulan hatt-ı hümâyûn-ı celâlet-makrûna nazar olundukda bir kıt‘a hatt-ı hümâyûnda Galata ve Üsküdar ve Hazret-i Eyyüb ve sâir mahalde olan boyacılar bunların şürûtunu kabûl ederler ise kârhâne-i mezkûreye naklolunup kabûl etmezler ise mârru’z-zikr dikiş ipliği elvânıyla ve penbe ipliği boyamakdan men‘ ve bir kıt‘a hatt-ı hümâyûn dahi sâlifü’z-zikr kazâlarda olan boyacılar Mısır kuşağı ve ihrâm ve Pravişte ihrâmı ve keçe ve kebe ve Karacalar kuşağı boyamakdan mutlaka men‘ buyrulup bu sûretde kabûl-i şürûtuyla nakilleri lâzım gelip lâkin boyacı esnâfının kethüdâları Ahmed b. Abdurrahman ve yiğitbaşıları Mustafa b. Mehmed ve el-Hâc Ali b. İsmail ve Hüseyin b. Mehmed ve Hasan b. Şa‘ban ve Mustafa b. Osman ve Süleyman b. Ali ve Süleyman Çelebi b. Hüseyin ve es-Seyyid İbrahim b. Ma‘den ve kethüdâ-yı sâbık el-Hâc Mustafa b. Musa ve Mustafa Çelebi b. Ahmed ve İsmail b. Hasan nâm kimesneler Galata’da vâki‘ boyacıların kârhâne-i mezkûrede sâkin olmalarına mahallin müsâ‘ade olmadığından mâ‘adâ iddi‘â eden boyacılar kadîmden zikrolunan eşyâları boyamak san‘atları olmayıp onlar köhne esvâb boyaya gelmişlerdir deyü haber verdiklerinden mâ‘adâ k[â]rhâne-i mezkûre müsakkafât-ı vakfdan olup mütevellînin îcârına mevkūf ve henüz mütevellî-i vakf tarafından mahallin müsâ‘adesi olmadığından îcâr olunmamağla cebren ol mahâlde süknâya talebleri ber-vech-i meşrûh olmadığı huzûr-ı âlîlerine i‘lâm olundu. Fermân.<br><br>Fî 6 Recebi’l-ferd sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5603"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5605"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>