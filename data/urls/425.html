﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 191<br>Hüküm no: 242<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Çelebi ve Ahmed Çelebi’nin babalarından kalan tarlaların tasarruf hakkını Abdürrahim b. Abdülkerim’e sattıkları</b><br><br>Mahmiye-i İstanbul’da Hoca Hayreddin Mahallesi sükkânından Osman Çelebi ve Ahmed Çelebi b. el-Hâc Ebîbekir nâm müstakīmler? mahfil-i şer‘-i şerîfde işbu sâhibü’l-kitâb Abdürrahim b. Abdülkerim nâm kimesnenin sagīr oğlu ve tasdîk-i âti’z-zikre vekîl-i şer‘îsi olan Abdülhalim muvâcehesinde herbiri ikrâr u i‘tirâf edip vilâyet-i Anadolu’da Hamid sancağında Barla kasabası kurbünde vâki‘ inde ahâlî’d-diyâr ma‘lûmü’l-hudûd ve’l-mikdâr olup babamız müteveffâ-i mezbûrun hâl-i sıhhatinde tasarrufunda hâlâ tasarrufu bize intikāl eden tarlalarımızın hakk-ı tasarruflarını sâhib-i arz ma‘rifetiyle on beş bin dört yüz akçe mukābelesinde ferağ ve tefvîz, mezbûr Abdülhalim dahi vekâleti hasebiyle tefevvüz ve kabûl eyleyip bedel-i mersûm olan beş bin dört yüz akçeyi yedinden bi’t-tamam her birimiz ahz u kabz edip zikr olunan tarlaları mahallinde tasarruf ve tesellüme mezbûru taslît eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb ü sebt olundu.<br><br>Fî-evâili Rebî‘ülâhir li-sene erba‘a ve sittin ve elf.<br><br>Şuhûdü’l-hâl: Halil b. İbrahim, Ömer b. Mustafa, el-Hâc Hasan b. Hüseyin, Mehmed b. Ahmed, Ali Beşe b. Mehmed, Mehmed Beşe b. Mahmud, Mustafa Çelebi b. Receb ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>