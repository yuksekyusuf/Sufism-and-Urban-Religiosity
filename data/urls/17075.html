﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 145<br>Hüküm no: 122<br>Orijinal metin no: [14a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Yanaki’nin ölen Celep Cevri zimmîye olan borcunu vârislerine ödemesi</b><br><br>Maʻrûz;<br><br>Vilâyet-i Rumeli’nde Şehirköy kazâsına tâbiʻ Ragodoş karyesinden olup medîne-i Eyüb’de Fodulacıoğlu el-Hâc Ahmed’in selhhânesinde misâfiren sâkin iken bundan akdem hâlik olan Celep Cevri nâm zimmînin verâseti sâlifü’z-zikr karye-i mezbûrede mütemekkine zevce-i metrûkesi Petro ve anası Milo ile li-ebeveyn er karındaşı Dero ve sulbiye sagīre kızları Astana ve Rağna’ya baʻde’l-inhisâr mezbûr Dero zimmî kendi tarafından asâleten ve mezbûretân Petro ve Milo nâm Nasrâniyeler taraflarından bâ-hüccet-i şerʻiyye sâbitü’l-vekâle vekilleri olmağla vekâleten ve sagīretân-ı mezbûretânın tesviye-i umûrlarına bâ-hüccet-i şerʻiyye vasîleri olan hâmilü’l-iʻlâm mesfûr Dero zimmî vesâyeten meclis-i şerʻde kasab tâifesinden ihzâr etdirdiği Yanaki nâm zimmî ile terâfuʻ olduklarında mezbûr Yanaki zimmî hâlik-i mesfûr Cevri zimmî yedinden iştirâ ve kabz eylediği koyun semeninden yetmiş sekiz guruş elli yedi akçe hakkı olup kable’l-ahz hâlik olmağla meblâğ-ı mezbûru bi’l-verâse ve bi’l-vekâle ve bi’l-vesâye taleb ederim deyü daʻvâ etdiğinde ol dahi cihet-i mezbûreden hâlik-i mesfûra ol kadar akçe deyni olduğunu ikrâr lâkin meblâğ-ı mezbûru hâlik-i mesfûra hayatında edâ etmiş idim deyü eylediği defʻini beyâna kādir olmayıp tahlîfe dahi tâlibe olmamağın mûcebince meblâğ-ı mezbûr yetmiş sekiz guruş elli yedi akçeyi müddeʻi-i mesfûr Dero zimmîye edâ etmek üzere mesfûr Yanaki zimmîye tenbîh olunduğu tescîl olunup bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 25 Rebîʻülevvel sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o758"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>