﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 342<br>Hüküm no: 298<br>Orijinal metin no: [109-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İslam b. Sadık’ın Horhor’daki simitçi gediğinden hisse talep eden Fazlı ve İsmail kardeşlerin taleplerinin reddedildiği</b><br><br>Horhor’da simidci gediği nizâ‘ına dâir<br><br>[Ma‘rûz]<br><br>Vilâyet-i Rumeli’de Debre Kazâsı’na tâbi‘ Dirin? karyesi ahâlisinden derûn-ı arzuhâlde mezkûrü’l-ism İslâm b. Sadık nâm kimesne bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde karye-i mezkûre ahâlisinden olup zikri âtî gedik âlâtının vakıf altmış sehm hisse-i şâyi‘asına vaz‘-ı yedleri mütehakkık olan Fazlı ve İsmail ibney el-müteveffâ İbrahim Edhem b. Abdullah nâm kimesnelere li-ebeveyn kız karındaşları Mevzune ve Ârife ve Rahime nâm hatunlardan <<her biri>> nefsinden asıl ve kız karındaşları mezbûrûndan İsmail ve Mevzune ve Ârife ve Rahime hatunlar taraflarından husûs-ı âti’l-beyânda vekîl-i şer‘îleri sâhib-i arzuhâl mezbûr Fazlı muvâcehesinde İstanbul’da Horhor nâm mahâlde manav ve enserci dükkânları beynlerinde vâki‘ bir bâb simidci dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla altmış sehm hisse-i şâyi‘asına müteveffâ-yı mezbûr İbrahim Edhem ile hayatında li-ebeveyn er karındaşı Osman ale’l-iştirâki’s-seviyy mâlikler iken mezbûrân İbrahim Edhem ve Osman altmış sehm hisse-i şâyi‘a-i gedik-i merkūmu bin iki yüz elli üç senesi şehr-i Rebî‘ülevvelinin yirmi beşinci günü Hudâvendigâr-ı sâbık müstağrak-ı bihâr-ı rahmet-i Hâlık vâlid-i kesîrü’l-mehâmid-i hazret-i Hilâfet-penâhî mazhar-ı gufrân-ı İlâhî Sultan Gāzi Mahmud Han -aleyhi eltâfü Rabbihi’l-Mennân- hazretlerinin evkāf-ı celîlelerine teberru‘ ve tashîh ettirerek yevmî altı akçe icâre-i müeccele ile taraf-ı evkāf-ı celîleden istîcâr ve bir kıt‘a mütevellî temessüğü ahz edip ol-vechile altmış sehm hisse-i şâyi‘a-i merkūmeye müstegallât-ı evkāf-ı celîle-i mezkûreden olmak üzere mutasarrıflar iken mezbûr Osman fevt olup otuz sehm hisse-i şâyi‘ası sulbî kebîr oğlu li-ümmin karındaşım Tâhir’e hasbe’l-âde intikāl ettikde otuz sehm hisse-i şâyi‘a-i merkūme bin iki yüz elli dört senesi Muharremi’l-harâmının on dördüncü günü karındaşım mezbûr Tâhir’in ferâğından olmak üzere defter-i vakf-ı şerîfde ammi ve müştereki mezbûr İbrahim Edhem uhdesine kayd ve temessük-i mezkûr hâmişine zabt u tasarrufi’çün taraf-ı evkāf-ı celîle-i mezkûreden tahrîr ve temhîr olunup ol-vechile mecmû‘ altmış sehm hisse-i şâyi‘a-i âlât-ı mezkûreye mezbûr İbrahim Edhem müstakıllen mutasarrıf iken fevt oldukda evlâdı asıl ve vekîl ve müvekkilûn-ı mezbûrûn altmış sehm hisse-i şâyi‘a-i merkūmeyi babaları müteveffâ-yı mezbûrun intikālinden zabt u tasarruf edip vaz‘-ı yed ederler lâkin karındaşım mezbûr Tâhir mutasarrıf olduğu otuz sehm hisse-i şâyi‘a-i merkūmeyi ammi-i mezbûr İbrahim Edhem’e fâriğ olmayıp fevt oldukda verâseti benimle hâlâ karye-i mezkûrede sâkinler [110] vâlidemiz Sare bt. Abdi nâm hatun ve diğer li-ümmin er ve kız karındaşları Mehmed nâm kimesne ve Âişe ve Gü[n]şah ve Meryem ve Zübeyde nâm hatunlara münhasır olduğundan otuz sehm hisse-i şâyi‘a-i merkūme dahi benimle verese-i sâire-i merkūmesine mevrûs olmuş olup ve ben verese-i gāibûn-ı mezbûrûn taraflarından hisse-i mîrâslarını taleb ve da‘vâya bâ-hüccet vekîlleri olmamla öyle olucak otuz sehm hisse-i şâyi‘a-i merkūmeden keff-i yed edip bir müddetden berü makbûzları olan hâsılâtı ile mâ‘an bana teslîm etmek üzere asıl ve vekîl ve müvekkilûn-ı mezbûrûna cebr olunmak bi’l-asâle ve bi’l-vekâle murâdımdır deyü takrîr-i meşrûhu üzere tasaddî eylediği [da‘vâsı] meşrû‘a ve iltifâta şâyân olmamağla mûcebiyle müdde‘î-i mezbûr İslâm da‘vâ-yı mezkûresiyle asıl ve vekîl-i mezbûr Fazlı’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine [i‘lâm olundu]<br><br>Fî 21 R sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34950"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34952"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b342"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>