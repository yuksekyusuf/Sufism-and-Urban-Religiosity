﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 400<br>Hüküm no: 650<br>Orijinal metin no: [64a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tomtom Mehmed Kapudan Mescidi imamı Ali Efendi b. Hüseyin’in başka vakıftan ücretinin ödenmesi talebinin meşru olmadığı</b><br><br>Nezâreti dâ‘îlerine meşrûta evkāfdan mahrûse-i Galata hâricinde Tomtom Mehmed Kapudan Mescid-i şerîfi imâmı Ali Efendi b. Hüseyin mahrûse-i mezbûrede mahfil-i kazâda Sefer Kethüdâ Vakfı’nın ber-vech-i meşrûta mütevelliyesi Nâile Hanım bt. eş-Şeyh Abdülfettâh Efendi’nin zevci ve tarafından husûs-ı âtîde vekîl-i müsecceli Hâfız Efendi b. el-Hâc Mustafa muvâcehesinde müvekkile-i mütevelliye-i mezbûre Nâile Hanım’ın babası mezbûr Şeyh Abdülfettâh Efendi mârru’z--zikr Tomtom Mescid-i şerîfi’ne müceddeden minber vaz‘ eyledikde vazîfe-i ma‘lûme ile beni hatîb ta‘yîn ve ihdâs eylediği sâir erbâb-ı cihâtın vazîfelerini hayâtında mâh be-mâh edâ ve teslîm eyledikden sonra bu esnâda mezbûr Abdülfettâh Efendi düyûnu terekesinden ezyed olduğu hâlde vefât edip nukūd-ı mevkūfe zâyî‘ ve telef olduğu ecilden bizim ihdâs olunan cihât vazîfelerine dahi nesne kalmamış idi lâkin müteveffâ-i mezbûr hayâtında kızı mezbûre Nâile Hanım’ın mütevelliye olduğu Sefer Kethüdâ Mescidi’ne vaz‘ eylediği diğer minber vakfının el-yevm mevcûd gallesi olmağla galle-i mevcûdeyi mesbûku’z-zikr Sefer Kethüdâ Vakfı ve mürtezikasına rakabe üzere tevzî‘ edip fazlasından benim vazîfemi edâ eylesin deyü tasaddî eylediği da‘vâsı takrîr-i meşrûha üzere eğerçi zikirleri mürûr eden Sefer Kethüdâ ve Tomtom Mehmed Kapudan mescidlerine vaz‘ olunan minberlerin vâkıfı zât-ı vâhid olup lâkin vakıfları başka başka olmağla ehadühümâ âhara mugāyir ve şürûtları dahi muhâlif olduğu vakfiyeleri mefhûmundan ve müdde‘î hatîb-i merkūmun takrîrinden müstebân olmağın kütüb-i fıkhiyyeden Bezzâziyye’nin; vakf-ı menkūlünde; “ize’ttehade’l-vâkıfü ve’htelefete’l-cihetü bi-en kâne mesciden ve medreseten ve uyyine li-külli vakfin galletün li-ehadihimâ lâ yübeddelü şartü’l-vâkıf” deyü mastûr bulunmağın bu sûretde müdde‘î hatîb-i merkūmun galle-i vakf-ı âhardan vazîfe mütâlebesi meşrû‘a ve mu‘tebere olmayıp vekîl-i mütevellî-i mezbûr Muhâfız Ahmed Efendi’ye suâl dahi teveccüh etmediği tescîl bi’[l]-iltimâs huzûr-ı âlîlerine i‘lâm olundu.<br><br>Fî 17 Safer sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=22845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b400"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>