﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 138<br>Hüküm no: 112<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın kardeşi Ali Ağa’nın eşi Fatıma Hatun’un mehrinden dolayı kardeşi Ali aleyhindeki alacak iddiasından men olunması</b><br><br>Halil Çavuş’a teslîm.<br><br>Ma‘rûz,<br><br>Kalafatçı esnâfından Hüseyin Ağa b. Mustafa mahfil-i şer‘iyyâtda li-ebeveyn er karındaşı Ali Ağa b. el-mezbûr Mustafa muvâcehesinde karındaşım mezbûr Ali Ağa’nın bin bir guruş mehr-i mu‘accel ve bin guruş mehr-i müeccel tesmiyeleriyle zevce-i menkûha-i medhûlün-bihâsı olan gāibe-i ani’l-meclis Fâtıma Hatun bt. Mustafa karındaşım mezbûr Ali Ağa’nın zimmetinde mütekarrir ve ma‘kūdün-aleyh mehr-i mu‘accel-i mezkûr hakkı olan bin bir guruşu mezbûr Ali Ağa’dan ba‘de’d-da‘vâ ve’l-ikrâr ve’l-hükm mehr-i mu‘accel-i meblağ-ı mezkûr bin bir guruşun zevce-i gāibe-i mezbûreye edâ ve teslîmiyle karındaşım mezbûr Ali Ağa ilzâm olunduğundan sonra mehr-i mu‘accel-i mahkûmün-bih-i mezkûr bin bir guruşu ben karındaşım mezbûrun bi-şarti’r-rücû‘ emriyle zevcesi gāibe-i mezbûreye malımdan tamâmen edâ ve teslîm etmemle ol vechile meblağ-ı mezkûr bin bir guruşu karındaşım mezbûr Ali Ağa’dan bi’l-mürâca‘a hâlâ taleb ederim deyü ba‘de’d-da‘vâ ve’l-istintâk ol dahi cevâbında inkâr etmekle müdde‘î-i mezbûr Hüseyin Ağa ber-minvâl-i muharrer müdde‘âsını isbâtdan izhâr-ı acz edip ve tahlîfe dahi tâlib olmamağın mûcebince müdde‘î-i mezbûr Hüseyin Ağa ber-minvâl-i muharrer da‘vâ-i mezkûresiyle mezbûr Ali Ağa’ya bilâ-beyyine mu‘ârazadan men‘ olunduğu huzûr-ı [âlîlerine i‘lâm olundu.]<br><br>Fî 4 M sene [12]74.<br><br>Ser-ketebe.</p>          <br><a title="Önceki sayfa" style="text-decoration:none" href="./ayrmetin.php?idno=38347"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38349"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>