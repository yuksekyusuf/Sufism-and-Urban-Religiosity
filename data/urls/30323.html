﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 154<br>Hüküm no: 121<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Agop v. Zöhrab’ın Beşiktaş Ortaköy’deki ekmek fırını ve değirmenin altı hissesini oğlu Avadik’e bin beş yüz guruşa sattığı</b><br><br>Mübâya‘a-i habbâz<br><br>Mahrûse-i Galata’ya muzâfe Beşiktaş nâhiyesine tâbi‘ Ortaköy’de habbâz olan Agop v. Zöhrab tarafından husûs-ı âti’z-zikri ikrâra vekîl olduğu Avanes v. Ağyazar ve Minas v. Haçuk nâm zimmîler şehâdetleriyle sâbit olan Mıgırdıç v. Anton nâm zimmî meclis-i şer‘-i hatîr-i lâzımü’t-tevkīrde müvekkil-i mesfûrun oğlu bâ‘isü’s-sifr Avadik muvâcehesinde bi’l-vekâle ikrâr-ı tâm ve takrîr-i kelâm edip işbu akd-i âtiyyü’z-zikrin sudûruna değin müvekkil-i mesfûr Agop zimmînin yedinde mülk ve hakkı olup karye-i mezbûrede vâki‘ Kebîr Fırın demekle meşhûr bir bâb ekmekçi fırını ve ona merbût derûnunda kâin yirmi sehim i‘tibâriyle beş horoslu bir bâb değirmende mevcûde beyne’l-esnâf gedik ta‘bîr olunur yirmi re’s bargir ve sâir âlât-ı lâzıme-i ma‘lûmeden mutasarrıf olduğu on üç buçuk re’s bargirin yedi buçuk re’sini kendi yedinde ibkā, bâkīsi olan altı re’s bargir ve altı re’s bargire isâbet eden sâir âlât-ı lâzıme-i ma‘lûmesini tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile oğlu mesfûr Avadik zimmîye bin beş yüz guruşa bey‘ ve temlîk ü teslîm eylediğinde, ol dahi ber-vech-i muharrer iştirâ ve temellük ve tesellüm ve kabz ü kabûl ettikden sonra semeni olan meblağ-ı mezkûr bin beş yüz guruşu oğlu mesfûr [36a] Avadik zimmî yedinden bi’t-tamam ve’l-kemâl ahz ü kabz edip bey‘-i mezkûrun tağrîr ve gabnine ve istifâ-i semene müte‘allika âmme-i de‘âvî ve mutâlebât ve kâffe-i eymân ve muhâsamâtdan oğlu mesfûr Avadik zimmînin zimmetini ibrâ-i âm ile ibrâ ve ıskāt eylediğinde, ol dahi ibrâ-i mezkûru ba‘de’l-kabûl fîmâ-ba‘d zikrolunan altı re’s bargir ve altı re’s bargire isâbet eden sâir âlât-ı lâzıme-i ma‘lûmede müvekkilim mesfûr Agop zimmînin asla ve kat‘â alâka ve medhali kalmayup oğlu müşteri-i mesfûr Avadik zimmînin mülk-i müşterâsı ve hakk-ı sırfı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 9 Rebî‘ülâhir sene [1]194.<br><br>Şuhûdü’l-hâl: el-Hâc Ahmed Ağa, es-Seyyid Mehmed Said, Uncular Kethudâsı Mustafa, Çörekçi Molla Ahmed, Yiğitbaşı es-Seyyid Mehmed Emin, Mikail v. İstefan, Vartan v. Tomas, Bedros v. Agop. </p>          <br><a title="Önceki sayfa" style="text-decoration:none" href="./ayrmetin.php?idno=30322"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30324"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>