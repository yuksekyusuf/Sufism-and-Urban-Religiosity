﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 710<br>Hüküm no: 852<br>Orijinal metin no: [108a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed b. Halife’nin küçük çocukları Fâtıma ve Neslihan’a günlük beşer akçe nafaka ödemesi</b><br><br>Nafaka.<br><br>Mahmiye-i İstanbul’da Haydar Ağazâde mahallesi sâkinelerinden Azize bt. Nasuh mahfil-i kazâda zevc-i mutallıkı el-Hâc Mehmed b. Halîfe nâm kimesne mahzarında üzerine da‘vâ ve takrîr-i kelâm edip zevcim mezbûr el-Hâc Mehmed târih-i kitâbdan üç gün mukaddem talâk-ı bâyin ile beni tatlîk eylemişdi hâlâ zimmetinde mütekarrir olan dört bin akçe mehr-i mü’eccelimi ve nafaka-i iddet-i ma‘lûmem ve me’ûnet-i süknâmı taleb ederim suâl olunsun dedikde gıbbe’s-suâl merkūm el-Hâc Mehmed cevâbında müdde‘iye-i mezbûre dört bin akçe mehr-i mü’eccel ile zevcesi olup minvâl-i muharrer üzere tatlîk etdiğini tav‘an ikrâr etmeğin alâ-ikrârihî müdde‘iye-i mezbûre Azize’ye mehr-i mü’ecceli olan dört bin akçeyi ve külle yevm kadr-ı kifâye nafakasını edâ ve teslîme mezbûr el-Hâc Mehmed’e tenbîh olundukdan sonra hâkim-i muvakkı‘-ı sadr-ı kitâb hazretleri mezbûre Azize’nin talebi ile hâlâ hacr ve terbiyesinde olup merkūm el-Hâc Mehmed’in firâşından hâsıla olan Fâtıma ve Neslihan nâm sagīrelerin nafakaları için babaları merkūm el-Hâc Mehmed üzerine her birine külle yevm beşer akçe farz ve takdîr ve nafaka-i mezbûreyi sagīretân-ı mezbûretâna sarfa ve hîn-i zarûretde istidâneye mezbûre Azize’ye izin verip mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Halebîzâde Mehmed Çelebi, el-Hâc Ahmed kethudâ, Osman Çelebi, Veli b. Mahmud, Mustafa b. Ahmed, Rasûl b. Rıdvan, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b710"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o958"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>