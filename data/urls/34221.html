﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 85<br>Hüküm no: 43<br>Orijinal metin no: [8a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Şükrü Efendi’nin boşadığı hanımının yanında bulunan küçük oğlu için nafaka ödemesi</b><br><br>Nafaka-i sagīr<br><br>Husûs-ı âti’l-beyânın mahâllinde ketb ü tahrîri’çün savb-ı şer‘-i enverden mezûnen-bi’l-hükm irsâl olunan Kâtib es-Seyyid Mustafa Nazif Efendi mahmiye-i İstanbul’da Karagümrük kurbünde Hadice Sultan mahallesinde vâki‘ Rumeli <<eşrâfı>> kuzâtı eşrâfından Hasan Şükrü Efendi b. Ali Efendi’nin menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde menzil-i mezkûrda sâkine olup zâtı ta‘rîf-i şer‘î ile mu‘arrefe olan bâ‘isetü’l-vesîka Şerife Âişe Hanım bt. es-Seyyid Ali meclis-i ma‘kūd-ı mezkûrda zevc-i mutallıkı mezbûr Hasan Şükrü Efendi mahzarında takrîr-i kelâm ve ta‘bîr-ani’l-merâm edip mezbûr Hasan Şükrü Efendi ile mukaddemâ zevciyyet beynimizde kāime iken mezbûrun firâşından hâsıl ve benden mütevellid ve bi-hakkı’l-hıdâne hâlâ hacr ü terbiyemde olan tahmînen beş yaşında sulbî oğlu es-Seyyid Mehmed Tevfik nâm sagīrin mâlı olmayıp nafaka ve kisveye eşedd-i ihtiyâc ile muhtâc olmağla sagīr-i mezbûrun nafakası’çün babası merkūm üzerine kadr-ı ma‘rûf meblağ farz u takdîr olunmak bi’l-hıdâne matlûbumdur dedikde gıbbe’t-tasdîki’ş-şer‘î kâtib-i mezbûr dahi sagīr-i mezbûrun nafakası’çün babası merkūm üzerine târîh-i kitâbdan bi’t-terâzî beher yevm yüz yirmişer akçe farz ve takdîr buyurup meblağ-ı mefrûz-ı mezkûru sagīr-i mezbûrun nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer babası merkūm Hasan Şükrü Efendi üzerine rücû‘a vâlidesi ve hâdinesi mezbûre Şerife Âişe Hatun’a izin verdiğini kâtib-i mezbûr mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin ba‘de’t-tenfîz mâ-vaka‘a bi’t-taleb ketb olundu.<br><br>Fî 25 Şevvâl sene 1246<br><br>Şuhûdü’l-hâl: Muhzır Mustafa Çelebi b. Hüseyin, Çukadâr es-Seyyid İbrahim Edhem Ağa b. es-Seyyid Süleyman, Anadolu Kalimi muhzırânından Salih Ağa, Anadolu kuzâtından Abdullah Kâmil Efendi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34220"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34222"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>