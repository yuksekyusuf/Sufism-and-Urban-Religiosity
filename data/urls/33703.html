﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 330<br>Hüküm no: 276<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anadolu Kazaskeri Mehmed Hamdullah’ın, ekmekçi tablakârı Divyo’ya ekmek bedelinden 427 guruş borcu olduğu</b><br><br>Nân semeninden 427 guruşu edâya ta‘ahhüd<br><br>Ma‘rûz<br><br>Sâbıkā Dârü’s-saltanati’s-seniyyede pîrâye-bahş-ı mesned-i izzet-mend-i hüküm ve kazâ olup Anadolu sadâreti pâye-i şeref-vâyesiyle ta‘zîm buyrulan devletlü semâhatlü el-Hâc Mehmed Hamdullah Efendi hazretleri necl-i necîl-i şeyhülislâm-ı esbak -vâsıl-ı rahmetine Hakk- el-Hâc Mehmed Ârif Efendi Hazretlerinden zikri âtî meblağı bi’l-vekâle istid‘â eden Debreli Pandeli v. İstifo v. Gülcü zimmî cânib-i şer‘-i enver-i lem‘-i nebevîden me’zûnen mürsel es-Seyyid Salih Afîf Efendi bendelerinin Süleymâniye kurbünde kâin devlethânelerinde huzûr-ı semâhat-mevfûrlarında akd eylediği meclis-i şer‘-i âlîde ekmekçi tablakârlarından li-ebeveyn er karındaşım Divyo zimmî müşârün-ileyh hazretleri dâire-i devletlerine verdiği nân-ı azîzin lede’l-muhâsebe esmânı olan dört yüz yirmi yedi guruşu almadın karındaşım mesfûr bâ-fermân-ı âlî mahrûse-i Bursa’ya nefy ü iclâ olunmağla gider iken bin iki yüz kırk senesi Ramazanının beşinci günü Şehzâdebaşı Fırını’nda meblağ-ı mezkûru taleb ve ahz ü kabz ve ibrâya tarafından beni vekîl edip ben dahi vekâlet-i mezkûreyi kabûl etmemle bi’l-vekâle taleb ederim dedikde müşârün-ileyh hazretleri dahi deyn-i mezkûru ikrâr ve vekâleti inkâr buyurduklarında zimmî-i mesfûr ber-vech-i meşrûh vekâletini lede’t-tezkiye makbûlü’ş-şehâde idükleri ihbâr olunan Debreli Tahir b. Hüseyin ve İbrahim b. Mustafa nâm kimesneler şehâdetleriyle bi’l-muvâcehe ber-nehc-i şer‘î ba‘de’l-isbât ve’l-hükm taraf-ı şer‘-i şerîfden edâsıyla ilzâm olunan deyn-i mezkûru vekâleti sâbit olan mersûm Pandeli zimmîye i‘tâya ta‘ahhüd buyurdukları bi’l-inhâ İstanbul Mahkemesi’nden huzûr.<br><br>Fî-gurreti Şa‘bâni’l-mu‘azzam sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33702"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33704"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>