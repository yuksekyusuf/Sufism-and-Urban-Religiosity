﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 131<br>Hüküm no: 92<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Bakkal Dimitraki’nin Bakkal Dimitri’ye olan borcunun terekesinden ödenmesi</b><br><br>Maʻrûz;<br><br>Derûn-ı arzuhâlde ismi mezkûr Yedikule hâricinde hâlik olan Bakkāl Dimitraki v. Yorgi’nin verâseti sulbiye kebîre kızı Sultana ve li-ebeveyn er karındaşı Kostantin ve il-ebeveyn kız karındaşı Perişko’[ya] baʻde’l-inhisâr mezbûretân Sultana ve Perişko taraflarından husûs-ı âti’l-beyânda daʻvâya ve kabza ve sulh [ve] ibrâya vekîl olduğu Kostantin ve Lazari nâm zimmîler şehâdetleriyle sâbit olan mezbûre Sultana’nın zevci Petro nâm zimmî Mustafa Çavuş mübâşeretiyle medîne-i Ebâ Eyüb el-Ensârî mahkemesine ihzâr etdirdiği Bakkāl Dimitri nâm zimmî ile hâlik-i mezbûrun mezbûr Bakkāl Dimitri zimmetinde cihet-i karzdan otuz yedi bin yüz akçe hakkı olup hâlik-i mezbûrun sülüs vasi[yeti] olmağla baʻde ihrâci’s-sülüs meblâğ-ı mezbûrdan müvekkiletân-ı mezbûretâna isâbet eden on altı bin dokuz yüz altı akçe mesfûr Dimitri ile an-inkâr bedel-i sulh târîh-i iʻlâmdan on gün tamamında edâ etmek üzere on üç bin iki yüz akçe üzerine mesfûr Dimitri ile bi’t-terâzî akd-i sulh-i sahîh eyledik deyü ikrâr, ol dahi tasdîk eylediği baʻde’t-tescîl mübâşir-i merkūm iltimâsıyla huzûr-ı âlîlerine iʻlâm olundu.<br><br>Fî 11 Saferi’l-hayr sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17044"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17046"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o761"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>