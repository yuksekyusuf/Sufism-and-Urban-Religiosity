﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 311<br>Hüküm no: 346<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Yasef v. Mosi’nin bakkal dükkânını, kanun gereği başka bir mahalle izinsiz nakl etmemesi gerektiği</b><br><br>Yahûdi bakkāl gediği nakli men‘<br><br>Ma‘rûz<br><br>Âsitâne-i aliyyede vâki‘ bakkāl tâifesinin pazarbaşı vekîli Ahmed Ağa ve yiğitbaşı es-Seyyid Ahmed ve ustalarından Yazıcı Nikola ve kabz-ı mal Luka ve ustabaşı Zahraki ve Nikola ve Yorgaki ve Anderiko ve Dimitri vesâir mazbûtü’l-esâmî ustalar meclis-i şer‘-i enverde Bakkāl Yasef v. Mosi nâm Yahûd muvâcehesinde işbu yedimizde olan bir kıt‘a fermân-ı âlîşân nâtık olduğu üzere Âsitâne-i aliyyede ve bilâd-ı selâsede vâki‘ bakkāl gediği âlât-ı lâzıme-i ma‘lûmesine mâlik olanlar gedik âlâtını âhar mahalle nakl eylemesini murâd eylediğinde bâ-i‘lâm ve pazarbaşı ve ustalarımız re’yiyle naklolunmak şürût ve nizâmımızdan olup bilâ-i‘lâm naklolunmak memnû‘ iken merkūm Yasef Yahûdi hilâf-ı şürût bilâ-i‘lâm İstanbul’da Balatkapısı dâhilinde Köprübaşı nâm mahalde kâin Çiçekçi David dükkânı demekle arîf bir bâb bakkāl dükkânı derûnunda mâlik olduğu gedik âlât-ı lâzıme-i ma‘lûmesini dört yolağzı nâm mahalde kâin bir bâb bakkāl dükkânına nakl ve küşâd etmekle men‘ olunmak murâdımızdır deyü takrîrlerine mutâbık bir kıt‘a fermân-ı âlîşân ibrâz ettiklerinde mersûm Yasef Yahûdi mazmûn-ı fermân-ı âlîşânı tasdîk lâkin âlât-ı mezkûreyi dükkân-ı evvel merkūma işbu târih-i i‘lâmdan üç gün mürûrunda nakle ve fîmâ ba‘d hilâf-ı fermân-ı âlî hareket etmemek üzere ta‘ahhüd eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-23 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31099"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31101"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>