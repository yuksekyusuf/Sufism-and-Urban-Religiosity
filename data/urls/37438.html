﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 631<br>Hüküm no: 494<br>Orijinal metin no: [117a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çelebi Mehmed Ağa’nın vefat eden Beşir’deki hakkını terekeden aldığı</b><br><br>Husûs-ı âti’l-beyânın mahallinde istimâ‘ ve tahrîri içün savb-ı şer‘den me’zûnen irsâl olunan İmâmzâde Mevlânâ Mehmed Efendi b. Ahmed Efendi mahmiye-i İstanbul’da Kızılmusluk kurbünde Baba Hasan Alemî mahallesinde sâkin sâbıkā Sekbanbaşı umdetü’l-emâcid ve’l-ekârim Hakkı Mehmed Ağa b. Mustafa’nın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i nebevî eyledikde Dergâh-ı âlî yeniçerileri zümresi tarafından olup Mahmiye-i mezbûrede Tülbentci Hüsam mahallesinde sâkin iken bundan akdem vefât eden el-Hâc Beşir b. Abdullah b. Abdullah’ın zâhirde vâris-i ma‘rûfu olmayıp terekesi cânib-i beytülmâle âid oldukdan sonra mûmâ-ileyh Çelebi Mehmed Ağa meclis-i ma‘kūd-ı mezbûrda Mahmiye-i mezbûrede yeniçeri beytülmâl emîni olmağla tereke-i müteveffâ-yı mezbûra vâzı‘u’l-yed olup husûs-ı âti’z-zikrde husûmet ve redd-i cevâba kıbel-i şer‘den me’zûn olan fahrü’l-akrân el-Hâc Hüseyin Ağa b. Muslu mahzarında üzerine da‘vâ ve takrîr-i kelâm edip müteveffâ-yı mezbûr el-Hâc Beşir b. Abdullah b. Abdullah zimmetinde cihet-i karz-ı şer‘îden dört yüz yetmiş sekiz guruş hakkım olup hattâ müteveffâ-yı mezbûr hâl-i marazında fevtinden iki gün mukaddem ber-vech-i muharrer bana lâzımü’l-edâ deyni olduğunu mahzar-ı Müslimîn’de ikrâr ve işhâd dahi edip kable’l-edâ fevt olmağla hâlâ terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Kürkçübaşı mahallesinden Ahmed Ağa b. Abdi ve Harrât Kemâl mahallesinden İsmail Beşe b. Mustafa li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-vâki‘ müteveffâ-yı mezbûr el-Hâc Beşir b. Abdullah b. Abdullah işbu müdde‘î-i mezbûr Çelebi Mehmed Ağa’ya cihet-i karzdan zimmetimde lâzımü’l-edâ dört yüz yetmiş sekiz guruş deyni olduğunu hâl-i marazında fevtinden iki gün mukaddem huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î <<mûcebiyle ba‘de’l-hükm vâki‘ hâlî mevlânâ-yı mezbûr mahallinde ketb ü tahrîr ba‘dehû ma‘an mürsel>> mûcebiyle ba‘de’l-hükm mûmâ-ileyh Çelebi Mehmed Ağa meclis-i ma‘kūd-ı mezbûrda emîn-i mezbûr mahzarında i‘âde-i kelâm edip ânifen edâsına tenbîh olunan meblağ-ı mezbûr dört yüz yetmiş sekiz guruşu müteveffâ-yı mezbûrun terekesinden olmak üzere bana tamâmen def‘ ü teslîm ben dahi yedinden alıp kabz eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an mürsel Mehmed b. Mustafa ve Hasan b. Abdullah ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd şüd.<br><br>Fî 2 min-Rebî‘ülâhir sene 1110.<br><br>Şuhûdü’l-hâl: Ebubekir Ağa b. Mehmed, Ahmed Ağa b. Nasuh, Mehmed Efendi b. Mustafa, Mustafa Beşe b. Mehmed, İbrahim Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0631"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1128"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>