﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 536<br>Hüküm no: 734<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Mehmed’in kızlara Ayşe’nin biriken nafaka bedelinin ödenmesi talebiyle boşandığı kocası Hasan b. Mustafa’ya açtığı davada sulh olduğu</b><br><br>Ma‘rûz<br><br>Zâtı ta‘rîf-i şer‘î ile mu‘arrefe olan sahibe-i arzuhâl Hadîce bt. Mehmed nâm hatun meclis-i şer‘de zevc-i sâbıkı olup derûn-ı arzuhâlde mezkûrü’l-ism tabbâhîn-i hâssadan Hasan b. Mustafa mahzarında mezbûrun firâşından hâsıla ve benden mütevellide bi-hakkı’l-hıdâne hacr u terbiyemde olan işbu sagīre kızım Âişe’nin beher şehr ikişer guruş nafaka-i mefrûza-i müstedânesinden târih-i i‘lâma gelince üç senede yetmiş iki guruş müctemi‘a olmuşidi taleb ederim deyü da‘vâya tesâddî eylediğimde ol dahi tamamen edâ etmişidim deyü ba‘de’d-def‘ ve’l-münâza‘a da‘vâ-yı mezkûremden merkūm Hasan ile bâ-vesâtet-i muslihîn sekiz guruş ve bir rub‘ guruş bedel-i makbûza sulh olup mâ‘adâsına müte‘allika âmme-i da‘vâdan mezbûr Hasan’ın zimmetini ibrâ ve ıskāt eylediğimde ol dahi ibrâ-i mezkûru ba‘de’l-kabûl bu vechile kat‘-ı nizâ‘ eyledik deyü olan ikrârını mezbûr Hasan dahi tasdîk eylediği Mahkeme-i Bâb’da tescîl ve huzûr-ı âlîlerine i‘lâm olundu bâkī emr ü fermân hazret-i veliyyü’l-emrindir.<br><br>Fî 19 min-Cumâdelûlâ sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7773"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7775"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>