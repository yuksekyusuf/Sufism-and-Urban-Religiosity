﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 522<br>Hüküm no: 1022<br>Orijinal metin no: [96b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beykoz tokatçılarının tekâlîf-i örfiyyeden muâf oldukları</b><br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fazli ve’l-yakīn vârisü ulûmi’l-enbiyâ’i ve’l-mürselîn huccetü’l-hakkı ale’l-halki ecma‘în el-muhtas bi mezîdi inâyeti’l-meliki’l-mu‘în mevlânâ Üsküdar kadısı -dâmet fezâiluhû- tevkî‘-i refî‘-i hümâyûn vâsıl olıcak ma‘lûm ola ki hâliyâ taht-ı kazânıza tâbi‘ Beykoz’da olan tokatçılar rikāb-ı hümâyûnuma ruk‘â sunup biz tekâlîf-i örfiyyeden mu‘âfiyetle tokatçılar olup hizmet-i lâzımemiz edâ edip kusûrumuz yoğiken şimdi olagelmişe muhâlif tekâlîf-i örfiyye teklîf olunur hem tokatçılık ve hem tekâlîf-i örfiyye vermeye kudretimiz yokdur deyu min-ba‘d mu‘tâd-ı kadîme muhâlif tekâlîf-i örfiyye teklîf olunmamak bâbında emr-i şerîf ricâ ederiz deyu bildirmeğin üslûb-ı sâbık üzre amel oluna deyu hatt-ı hümâyûn-ı sa‘âdet-makrûnumla fermân-ı şerîfim olmuşdur buyurdum ki hükm-i şerîfim vardıkda bu bâbda sâdır olan fermân-ı hümâyûnum mûcebince amel edip göresiz fi’l-hakīka zikr olunan tokatçılar vech-i meşrûh üzre olan hizmet-i lâzımeleri mukābelesinde tekâlîf-i örfiyyeden mu‘âf olagelmişler iken hâlâ olagelmişe muhâlif tekâlîf-i mezbûre için rencîde olundukları vâki‘ ise men‘ ve def‘ edip üslûb-ı sâbıka muhâlif mezkûrları kimesne rencîde ve remîde ettirmeyip husûs-ı mezbûr için tekrâr kapıma şikāyete gelmeli ettirmeyesiz ve ba‘de’n-nazar bu hükm-i şerîfimi mezkûrların yedlerinde ibkā edip alâmet-i şerîfime i‘timâd kılasız. Tahrîren fi’l-yevmi’s-sâdis aşer şehri Cemâziyelevvel sene elf. Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=51951"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51953"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b522"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o708"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>