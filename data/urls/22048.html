﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 290<br>Hüküm no: 309<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mismari Ahmed Çelebi’nin vakıf menziline Mustafa Efendi b. el-Hâc İbrahim mutasarrıf iken vefat ettiğinden Molla İbrahim’e tevcih edildiği</b><br><br>Mâ fîhi mine’t-tevcîh sadara minnî nemakahü’l-fakīr ileyhi sübhânehû el-Hâc Mustafa el-Kādı bi-medîneti Galata -gufira lehû-.<br><br>Mahrûse-i Galata a‘mâlinden kasaba-i Kasımpaşa’da vâki‘ Küçük Piyalepaşa mahallesinde sâkin iken bundan akdem vefât eden merhûm Mismari Ahmed Çelebi nâm sâhibü’l-hayrın mahalle-i merkūmede vâki‘ tarafeynden el-Hâc Ahmed veresesi mülkleri ve bir tarafdan Fazlı Efendi mülkü ve bir tarafdan tarîk-i âm ile mahdûd fevkānî iki bâb oda ve bir sofa ve kenîf ve tahtânî bir bâb oda ve bi’r-i mâ ve kenîf ve bir mikdâr bahçeyi müştemil vakf ettiği menzilinin süknâ ve tasarrufunu ber-mûceb-i vakfiye-i şer‘iyye evvelâ kendi nefsine ba‘de vefâtihî zevcesi Raziye nâm hâtuna ve ba‘de vefâtihâ Mehmed Efendi nâm kimesneye ba‘de vefâtihî re’y-i hâkimi’ş-şer‘le ulemâdan olup süknâya muhtâc olan bir recül-i sâliha şart ve ta‘yîn edip hâlâ meşrûtün-lehüm bi’l-külliye münkariz olmalarıyla menzil-i merkūm ulemâ ve sulehâdan Mustafa Efendi b. el-Hâc İbrahim’e mukaddemâ tevcîhe hâkimü’ş-şer‘de bâ-hüccet-i şer‘iyye tevcîh olunup ber-mûceb-i şart-ı vâkıf mutasarrıf iken mezbûr Mustafa Efendi dahi fevt olmağın hâkim-i muvakkı‘-ı a‘le’l-kitâb -rafa‘a kadrahû mevlâhü’l-vahhâb- efendi hazretleri dahi menzil-i mevkūf-ı merkūmu müteveffâ-yı mezbûrun sulbî oğlu olup talebe-i ulûmdan her vechile süknâya muhtâc olan bâ‘isü hâze’l-kitâb Molla İbrahim’e tevcîh etmeğin işbu vesîka-i enîka li-ecli’s-senedi’s-sedîd ketb olundu.<br><br>Fi’l-yevmi’s-sâlis ve’l-ışrîn min-Zilhicceti’ş-şerîfe sene 1137.<br><br>Şuhûdü’l-hâl: Halil Efendi b. Hüseyin, Arusi Mustafa Efendi b. Hasan, Süleyman Efendi b. Osman, Mustafa Efendi b. Mehmed, Çukadâr el-Hâc Mehmed, Serbölük İbrahim Çelebi. </p>          <br><a title="Önceki sayfa" style="text-decoration:none" href="./ayrmetin.php?idno=22047"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22049"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o437"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>