﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 112<br>Hüküm no: 35<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Polihoroni v. Panayot’un tasarrufunda olan bazı vakıf emlakı İbrahim Hanzâde Ahmed Bey’e kiraya verdiği</b><br><br>Mahmiye-i İstanbul’da Kumkapısı’nda Kürkçübaşı Süleyman Ağa mahallesi ahâlîsinden keresteci tâifesinden Polihoroni v. Panayot nâm zimmî meclis-i şer‘-i hatîr-i lâzimü’t-tevkīrde işbu kitâb-ı sıhhat-nisâbın sâhibi İbrahim Hânzâde demekle şehîr umdetü’l-emâcid ve’l-ekârim zübdetü’l-mehâmid ve’l-mekârim Ahmed Bey tarafından ikrâr-ı âti’l-beyânı tasdîka vekîl olup bi-mâ hüve nehcü’s-sübût şer‘an vekâleti sâbite olan fahrü’l-akrân Ömer Ağa b. Osman mahzarında tav‘an ikrâr ve i‘tirâf edip zikri âtî tefvîzin sudûruna değin taht-ı yedimde ve tasarrufumda olup mahmiye-i mezkûrede vâki‘ merhûm Dârü’s-sa‘âde Ağası Mehmed Ağa Evkāfı’ndan olup merhûm ve mağfûrun-leh Ebû’l-feth Sultân Mehmed Hân Câmi‘-i şerîfi kurbünde Küçükkaraman sûkunda vâki‘ lede’l-ahâlî ve’l-cîrân ma‘lûmü’l-hudûd olup icâre-i mu‘accele-i ma‘lûme ve yevmî on bir akçe icâre-i müeccele ile tasarrufumda olan on dört bâb fevkānî odaları ve altında vâki‘ sekiz bâb dükkânı târih-i kitâbdan üç yüz altmış gün tamâmına değin tefvîz bi’l-vefâ tarîkı üzere müvekkil-i mûmâ-ileyh Ahmed Bey’e ma‘rifet-i mütevellî-i vakf-ı mezkûr ile bin dört yüz riyâlî guruşa ferâğ ve tefvîz edip onlar dahi minvâl-i muharrer üzere tefevvüz ve kabûl eyleyip bedel-i ferâğ olan meblağ-ı mezkûr bin dört yüz guruşu müşârun-ileyh Ahmed Bey zikrolunan on dört bâb odalar ile sekiz bâb dükkânı ba‘de’t-tahliyeti’ş-şer‘iyye ve’t-tekābuzı’l-mer‘î târih-i kitâb şehri gurresinden ayda bin üç yüz elli akçeye bana îcâr ve teslîm edip ben dahi vech-i muharrer üzere istîcâr ve kabz ve tesellüm eyledim dedikde mukırr-ı mezkûr Polihoroni’yi vech-i muharrer üzere cârî ve sâdır olan ikrârında vekîl-i mezkûr Ömer Ağa vicâhen ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâdis min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Hüseyin Efendi imâm-ı Behram Çavuş, Osman Ağa [b.] Keyvan, el-Hâc Mustafa b. Abdullah, Osman Çelebi el-müezzin, İbrahim Çelebi b. Halil el-müezzin, Ahmed Çelebi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40313"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40315"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o906"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>