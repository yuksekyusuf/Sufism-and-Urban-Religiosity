﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 129<br>Hüküm no: 87<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avarız toplamaya memur olanların vekili İmam Mahmud Efendi’nin davasının zaman aşımı nedeniyle mümkün olmadığı</b><br><br>Maʻrûz;<br><br>Medîne-i Ebâ Eyüb el-Ensârî’de Otakçıbaşı Mahallesi Mescid-i şerîfinin imamı olup avârız cemʻine meʼmûr olanlar tarafından vekîl olan İmam Mahmud Efendi nâm kimesne meclis-i şerʻ-i hatîrde taʻyîn olunan çavuş mübâşeretiyle ihzâr-ı şerʻ olunan mahmiye-i İstanbul’da Balatkapısı dâhilinde sâkin Yahud tâifesinin kethüdâları Yako Kethüdâ muvâcehesinde merhûm ve mağfûrun-leh Sultan Bâyezid-i velî tâbe serâhu evkāfından mahallemiz sınırı dâhilinde kadîmden mukātaʻalı makbere-i Yahud ittihâz olunan bir kıtʻa tarla içün mahalle-i mezbûrenin dört avârız hânesi bedelinden bir hâneye isâbet eden rubʻ mikdârını altmış sene mukaddem Balatkapısı dâhilinde olan Tâife-i Yahud’un kethüdâları verirler imiş lâkin hüccetimiz zâyiʻ olmağla ol vakitden bu âna gelince alınmayıp sükūt etmiş idik hâlâ hüccetimizi bulup maʻlûmumuz olmağla bir hâneye isâbet eden bedel-i avârızdan rubʻ mikdârı mesfûr Yako Kethüdâ’dan taleb ederim dedikde mesfûr Yako Kethüdâ dahi inkâr ve otuz yedi sene bilâ-özr terk olunan daʻvânın istimâʻı câiz olmadığını nâtık fetvâ-yı şerîfe dahi ibrâz etmeğin mezbûr İmam Mahmud Efendi’nin daʻvâsına şerʻan iltifât olunmadığı huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 5 min-Saferi’l-hayr sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o761"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>