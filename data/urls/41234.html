﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 124<br>Hüküm no: 84<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani bt. Hasan’ın evini İsmihan Hatun’a sattığı</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘-i mergūbdan irsâl olunan Hüseyin Efendi b. Himmet mahmiye-i İstanbul’da Tevkī‘î Cafer Çelebi Mahallesi’nde sâkin fahrü’l-müderrisîni’l-kirâm Tireli Ahmed Efendi’nin menziline varıp zeyl-i kitâbda muharrerü’l-esâmî olan Müslimîn huzûrunda akd-i meclis-i şer‘-i mübîn eyledikde mahalle-i mezbûrede sâkine Ümmühani bt. Hasan nâm hatunun zâtını ma‘rifet-i şer‘iye ile ârifân Müezzin Hasan Efendi b. el-Hâc Mustafa ve el-Hâc Yusuf b. Ali ta‘rîfleri ile mu‘arrefe oldukdan sonra mezbûre Ümmühani meclis-i ma‘kūd-ı mezbûrda işbu bâ‘isetü’l-kitâb umdetü’l-muhadderât zübdetü’l-muvakkarât İsmihan Hatun bt. el-merhûm Abdülaziz Efendi tarafından husûs-ı âti’l-beyâna vekîl olduğu nehc-i şer‘î ve tarîk-ı mer‘î üzre sâbit olan fahrü’l-müderrisîn Uşşâkīzâde Osman Efendi mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk [ve] hakkım olup mahalle-i mezbûrede vâki‘ bir tarafı müvekkile-i mûmâ-ileyhânın odaları ve bir tarafdan mezbûr Hüseyin Efendi’nin tasarrufunda olup Medîne vakfı olan menzil ve bir tarafdan yine Medîne-i Münevvere vakfı olup Osman Beşe nâm kimesne tasarrufunda olan arsa-i hâliye ve bir tarafdan Helvâcı Mustafa nâm kimesne sâkin olduğu menzilin bahçesi ile mahdûd olup tahtânî iki bâb harâbe odayı ve bir su kuyusunu ve zât-ı eşcâr-ı müsmire ve gayr-ı müsmire bahçeyi müştemil olan menzilimi cümle tevâbi‘iyle tarafeynden îcâb ve kabûlü [hâvî] şurût-ı müfsideden ârî bey‘-ı kat‘î ile yüz seksen esedî guruşa vekîl-i mezbûr Osman Efendi’ye bey‘ ve teslîm ol dahi müvekkile-i mûmâ-ileyh[â] için iştirâ ve tesellüm edip semeni olan meblağ-ı mezbûr yüz seksen esedî guruşu işbu meclisde vekîl-i mezbûr Osman Efendi yedinden tamamen ahz ü kabz eyledim min-ba‘d menzil-i mahdûd-ı mezbûrda kat‘a alâka ve medhalim kalmayıp müvekkile-i mûmâ-ileyhânın mülk-i müşterâsı olmuşdur keyfe mâ teşâ’ ve tahtâr mutasarrıfa olsun dedikde gıbbe’t-tasdîkı’ş-şer‘î <<mâ-hüve’l-vâki‘ bi’t-taleb ketb olundu fi’l-yevmi>> husûs-ı mezbûru mevlânâ-yı mezbûr mahâllinde tahrîr ba‘dehû ma‘an irsâl olunan Abdülfettah ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Zilhicceti’ş-şerîfe li-sene tis‘în ve elf.<br><br>Şuhûdü’l-hâl: İsmail Ağa Kethudâ, Mehmed Efendi b. Mustafa, el-Hâc Ahmed b. Receb Efendi, Receb Ağa b. Ali, Hasan Efendi b. el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41233"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41235"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o478"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>