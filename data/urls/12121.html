﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 260<br>Hüküm no: 203<br>Orijinal metin no: [129-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamid Efendi Vakfı ve İbrahim Ağa vakıflarının mütevellisi Mehmed Âgâh Efendi’nin, vakıfların muhasebesini gözden geçirmesi için Mustafa Kadem Efendi’yi vekil tayini</b><br><br>Âbid Efendi, nasb-ı vekîl: 1 kıt‘a<br><br>Numara: 498, 40 guruş<br><br>Nezâret-i Evkāf-ı hümâyûna mülhak evkāfdan Şeyhülislâm merhûm Hamid Efendi Vakfı’nın bi’l-meşrûta ve bâ-berât-ı âlî mütevellîsi izzetlü Mehmed Âgâh Efendi b. el-Hâc Ahmed Nazif b. Mehmed, Mismârî Şücaeddin mahallesinde sâkin işbu bâ‘isü’l-kitâb Mustafa Kadem Efendi b. Ali mahzarında ikrâr ve takrîr-i kelâm edüp vakf-ı müşârün-ileyhin müsakkafât ve müstegallâtının icârât ve vâridât-ı sâiresi tahsîl ile ehl-i mürtezika vezâifini i‘tâdan ve vakf-ı mezkûrun sene be-sene muhâsebesini rü’yetde rehâvet edüp ol-vechile umûr-ı cibâyeti îfâda ihmâl ve tekâsül etmekde olduğundan câbî-i mûmâ-ileyhe rü’yet-i muhâsebe ile mâl-ı icârât ve sâireden zimmetinde zuhûr eden mâl-ı vakf-ı mezbûrdan taleb ve da‘vâ ve ahz ü kabza ve makbûzunu bana def‘ ve teslîme ve husûs-ı mezkûr mütevakkıf olduğu umûrun küllîsine tarafımdan mûmâ-ileyh Mustafa Kadem Efendi’yi vekâlet-i mutlaka-i sahîha-i şer‘iye ile vekîl ve nâib-i menâb nasb ü ta‘yîn eyledim dedikde ol dahi vekâlet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fî 18 Receb sene 1301<br><br>Şühûdü’l-hâl: Muhzır Mehmed Ağa b. Mustafa, Muhzırbaşı Ömer Ağa b. Kadri ve gayruhum.<br><br>Derûn-ı hüccetde ismi mezkûr Mehmed Âgâh Efendi b. el-Hâc Ahmed Nazif bâ-berât-ı âlî ve bi’l-meşrûta mütevellîsi olduğu Beşiktaş’da Sinanpaşa-yı atik mahallesinde vâki‘ el-Hâc İbrahim Ağa Vakfı hakkında dahi mûmâ-ileyh Mustafa Kadem Efendi’yi bi-aynihî [meclis-i] şer‘de vekîl nasb ü ta‘yîn eylediği işbu mahalle şerh verildi.<br><br>Fî 25 Ra sene [1]301<br><br>Muhyiddin</p>          <br><a title="Önceki sayfa" style="text-decoration:none" href="./ayrmetin.php?idno=12120"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12122"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>