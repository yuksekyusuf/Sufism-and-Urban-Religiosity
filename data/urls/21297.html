﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 353<br>Hüküm no: 233<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mirza Kapudan’ın terekesi</b><br><br>Kasımpaşaˈda Yahya Kethudâ mahallesinden olup Akdenizˈde bundan akdem vefât eden Mirza Kapudanˈın hâric-i ez-defter mâlından sagīr oğlu Ahmedˈin hissesine isâbet eden iki yüz kırk guruşa vasiyyesi Naime Hatun yedinde iken sagīr-i mezbûr vefât eyleyip verâseti vâlidesi mezbûre Naimeˈye ve li-ebeveyn er karındaşı Mehmed ve li-ebeveyn kız karındaşı Safiye Hatunˈa münhasıra olmağla meblağ-ı mezbûrdan kırk guruş ber-mûceb-i hüccet sagīre-i mezbûrenin nafaka-i mefrûzası ihrâç olundukdan sonra sahhaˈl-bâkīden verese beyninde taksîm olunduğudur ki zikrolunur.<br><br>Fiˈl-yevmiˈl-hâdî veˈl-işrîn min-Cumâdelâhire li-sene erba‘a ve semânîn ve elf.<br><br>Meblağ 200 esedî guruş 12 Minhaˈl-ihrâcât Techîz ve tekfîn 1200 Resm-i âdî 360 Kassâmiye 120 Kâtibiye, ihzâriye 240 Harc-ı hüccet-i vesâyet 200 Yekûn 2000 Sahhuˈl-bâkī Hissetüˈl-ümm 7333 Hissetüˈl-âh 1778 Hissetüˈl-uht 4889<br><br>Yüz yirmişer akçe hesâbı üzre bu cümle mâl esedî guruşdur</p>          <br><a title="Önceki sayfa" style="text-decoration:none" href="./ayrmetin.php?idno=21296"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21298"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o974"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>