﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 106<br>Hüküm no: 129<br>Orijinal metin no: [21b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boğularak ölen İsmail Bey’in terekesinin taksiminde çıkan ihtilafın giderilmesi</b><br><br>Ma‘rûz;<br><br>Üsküdar’da Mirahur mahallesinde sâkin iken bundan akdem garîkan fevt olan İsmail Bey b. Süleyman b. Abdullah’ın verâseti zevce-i menkûhası Hayrunnisa Hanım’a ve sulbî kebîr oğlu sahib-i arzuhâl Süleyman’a ve sulbiye kebîre kızı Âişe’ye münhasıra olduğu şer‘an tahakkukundan sonra mezbûr Süleyman kendi tarafından asıl ve mezbûretân Hayrunnisa ve Âişe taraflarından vekîlleri olmağla vekâleten derûn-ı arzuhâlde mezkûr akrabâlarından İbrahim Ağa muvâcehesinde mûrisimiz müteveffâ-yı mezbûr İsmail Bey hâl-i hayatında mutasarrıf olduğu vazîfesinden müctemi‘ kendi mâlından mezbûr İbrahim Ağa’ya dört yüz yirmi guruş ikrâz ve teslîm eyledikde ol dahi iktirâz ve tesellüm ve meblağ-ı merkūmu kendi mesârifine sarfla istihlâk ettikden sonra bin yüz kırk dört senesinde mezbûr İbrahim Ağa medîne-i Adana mahkemesinde huzûr-ı şer‘de cihet-i merkūmeden meblağ-ı merkūm dört yüz yirmi guruş babam müteveffâ-yı mezbûr İsmail Bey zimmetinde vâcibü’l-edâ deyni olduğunu ikrâr ve işhâd edip kable’l-ahz mûrisimiz müteveffâ-yı mezbûr İsmail Bey fevt olup meblağ-ı merkūm bize mevrûs olmağla bi’l-vekâle ve bi’l-asâle taleb ederim deyü ba‘de’d-da‘vâ ve’l-inkâr müdde‘î-i mezbûr müdde‘âsını lede’t-tezkiye adâletleri zâhir Osman Ağa b. Mehmed ve diğer Osman Halîfe b. Mustafa nâm kimesneler şehâdetleriyle vech-i şer‘î üzere isbât etmeğin mûcebince meblağ-ı [mezbûr] dört yüz yirmi guruşu edâya tenbîh olunduğu mübâşiri Süleyman Çavuş kulları iltimâsıyla huzûr-ı âlîlerine i‘lâm olundu.<br><br>Fî 25 Recebi’l-ferd sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52730"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52732"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o287"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>