﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 57<br>Hüküm no: 19<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikâhlı eşi Meryem’in, kendisinin yokluğunda başkasıyla nikâhlandığına dair Ahron’un şikâyeti</b><br><br>Hüve’r-rahîm<br><br>Hâlâ revnak-efzâ-yı mesned-i vâlâ-yı Sadâret-i Anadolu ve Naīîbü’l-eşrâf Selim Mollazâde devletlü inâyetlü âtıfetlü celle’n-ni‘am ve’l-eltâf es-Seyyid Abdurrahim Efendi hazretlerinin zamân-ı devletlerinde vukū‘-yâfte olan senedât-ı şer‘iyye kuyûdudur. Fî-gurreti L sene [1]252.<br><br>Sâdır olan fermân-ı âlîlerine imtisâlen arzuhâl eden Ahron zimmînin Merzifon kazâsı re‘âyâsından Yazıcıoğlu Ohannes nâm zimmînin kızı Meryem Nasrâniye dört seneden beri taht-ı nikâhında zevcesi olup mersûm Ahron zimmî diyâr-ı âharda iken kazâ-i mezkûr re‘âyâsından Araboğlu Makdisi Karabet ve Ecdaroğlu Makdisi Manik nâm zimmîlerin garaz ve nefsâniyetlerine binâen Nasrâniye-i merkūmeyi yine kazâ-i mezkûr re‘âyâsından Gazeloğlu Mikail nâm zimmîye hilâf-ı şer‘-i şerîf nikâh ile vermişler olduklarını bahis ile yedinde olan fetvâ-yı şerîfe mûcebince mahâllinde terâfu‘-i şer-i şerîf ve ihkāk-ı hak olunmak ve eğerçi mahâllinde ihkāk-ı hak mümkün olmaz ise âhar husûsa memûr mübâşir ma‘rifetiyle li-ecli’t-terâfu‘ Der-aliyye’ye celb ü ihzâr kılınmak bâbında bir kıt‘a emr-i âlîşân i‘tâsını mersûm Ahron zimmî istid‘â-yı inâyet eylediği arzuhâli müfâdından müstebân olup fi’l-hakīka Nasrâniye-i mersûme mersûm Ahron zimmînin taht-ı nikâhında olduğu vâki‘ ve mütehakkık ise ber-mûceb-i fetvâ-yı şerîfe şer‘an akd-i sânî sahîh olmamağla bu sûretde mahâllinde bi’l-muvâcehe terâfu‘-i şer‘-i şerîf ve lede’s-sübût ihkāk-ı hak olunmak iktizâ edip ancak istid‘âsı üzere mahâllinde terâfu‘-i şer‘ ve ihkāk-ı hak olunmak ve mahâllinde ihkāk-ı hak mümkün olmadığı hâlde husemâsı mersûmûn husûs-ı âhara memûr mübâşir ma‘rifetiyle Der-aliyye’ye celb ve ihzâr kılınmak üzere kazâ-i mezbûr nâibi ve voyvodasına hitâben emr-i âlîşân i‘tâsı re’y-i rezîn-i hazret-i men-lehü’l-emre menût idüğü huzûr-ı âlîlerine i‘lâm olundu.<br><br>Fî 3 Za sene [1]252.</p>          <br><a title="Önceki sayfa" style="text-decoration:none" href="./ayrmetin.php?idno=921"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=923"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b057"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o361"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>