﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 204<br>Hüküm no: 218<br>Orijinal metin no: [39b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın Klis sancağındaki zeameti öşrüne Bihkeli Mehmed Ağa tarafından müdahale edildiğinden şikâyette bulunması</b><br><br>Ma‘rûz,<br><br>Sâhib-i arzuhâl zu‘amâdan Ahmed Ağa b. Salih mahfil-i şer‘iyyâtda Bihkeli demekle ma‘rûf Mehmed Ağa nâm kimesne mahzarında işbu yedimde olan bir kıt‘a emr-i âlî ve işbu arzuhâl hâmişinde mastûr derkenâr mantûklarınca Klis sancağında vâki‘ Kötür nâhiyesinde Körme ve Feraska nâm karyeler ve gayriden bâ-berât-ı âlî yirmi iki bin altı yüz elli akçe ze‘âmete ben mutasarrıf olup mezbûr Bihkeli Mehmed Ağa dahi ze‘âmet-i mezkûremin aklâmından kazâ-i mezbûr muzâfâtından Blay-ı Blagay nâhiyesine tâbi‘ Çiftlik-i Kaliser Bey arazisine mutasarrıf olup defter-i hâkānîde çiftlik-i mezkûr arazisi için öşür bedeli ma‘lûmü’l-mikdâr meblağ ta‘yîn olunup emr-i âlî sâdır olduğu işbu yedimde olan fermân ve derkenâr nâtıklar olup lâkin ben meblağ-ı mezbûru üç seneden beri hâsıl eylediği hubûbâtın öşrünü taleb ederim deyü eylediği da‘vâsı sâlifü’l-beyân emr-i âlî ve derkenârlar derûnlarında mufassalan tahrîr olunduğu üzere defter-i hâkānîde ol çiftlik toprağında olan tarlaların öşrü mukābelesinde şu kadar akçe ta‘yîn olunup Defter-i hâkānî’de vech-i muharrer üzere mukayyed olduğunu sâlifü’l-beyân emr-i âlî ve derkenâr nâtıklar olmağın hilâfına emir vârid olmadın za‘îm-i mezbûr Ahmed Ağa’nın öşr da‘vâsına iltifât olunmadığı huzûr-ı âlîlerine i‘lâm olundu.<br><br>Fî 12 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42323"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42325"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>