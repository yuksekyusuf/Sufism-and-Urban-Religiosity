﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 244<br>Hüküm no: 247<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteferrika Mehmed Ağa’nın Divan kâtiplerinden Dürrî Mustafa Efendi ile olan alacak davasında sulh olduğunun yeniden tespiti</b><br><br>Dergâh-ı âlî -dâme manfûfan bi’l-ma‘âlî- müteferrikalarından Mehmed Ağa b. Abdülmennân mahfil-i şer‘-i hatîrde Dîvân-ı hümâyûn-ı sa‘âdet-makrûn kâtiblerinden kıdvetü erbâbi’t-tahrîr ve’l-kalem Dürrî Mustafa Efendi b. Hüseyin muvâcehesinde üzerine takrîr-i da‘vâ edip müşârun-ileyh Dürrî Efendi bundan akdem vezîriazam olup katl olunan Davud Paşa’nın tezkireciliği hıdmetinde olmağla bana Malatya mukāta‘asını ve Mehmed Bey nâm âdemime Malatya sancağını alıvermek için bi-tarîki’r-rüşve mezkûra kamil iki bin guruş ile elli bin akçelik Osmânî verip ol dahi alıp kabz etmiş idi ba‘dehû meblağ-ı mezbûru mezkûrdan istirdâd ve taleb eylediğimde elli bin akçesini verdi bâkī kalan iki bin guruşu dahi taleb ederim suâl olunsun dedikde gıbbe’s-suâl müşârun-ileyh Dürrî Efendi cevâbında merkūm Mehmed Ağa’dan vech-i mezbûr üzere iki bin guruş ve elli bin akçelik Osmânî kabz etmedim lâkin mukāta‘a-i mezbûre için sâbıkā başdefterdâr olup müteveffâ olan merhûm Hasan Paşa’ya defterdâr iken mezbûr Mehmed Ağa yüz elli bin akçe verip ve elli bin akçe dahi bana vermeğe ta‘ahhüd edip ba‘dehû otuz beş bin akçesini bana def‘ u teslîm edip on beş bin akçesin dahi irsâl edeyim demiş iken mezbûr Mehmed Ağa bundan akdem vech-i meşrûh üzere sana iki bin kâmil guruş ile elli bin akçelik Osmânî verdim deyü benden da‘vâ ve taleb edip ben otuz beş binden ziyâde bir akçe kabz etmedim deyü bi’l-külliye inkâr edip beynimizde münâza‘ât-ı kesîre vukū‘undan sonra tavassut-ı muslihîn ile an inkâr mezbûru elli bin fıddî akçeye sulh edip ol dahi sulhü kabûl ve bedel-i sulhu bi’t-tamâm yedimden alıp kabz edip zimemi bâkī kalan zikr olunan iki bin guruş da‘vâsına müte‘allik olan cemî‘ de‘âvî ve husûmâtdan ibrâ-i âm ile ibrâ eyledi dedikde gıbbe’s-suâl mezbûr Mehmed Ağa husûs-ı mezkûrun cümlesini inkâr edip müşârun-ileyh Dürrî Efendi’den da‘vâ-yı meşrûhasına mutâbık beyyine taleb olundukda udûl-i müslimîn ve sikāt-ı muvahhidînden umdetü kuzâti’l-islâm mevlânâ es-Seyyid Mehmed Efendi b. es-Seyyid Ali ve fahrü’l-cüyûş Seydi Çavuş b. Receb li-ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ bundan akdem mezbûr Mehmed Ağa müşârun-ileyh Dürrî Efendi’den vech-i meşrûh üzere iki bin guruş ve elli bin akçelik Osmânî taleb ve da‘vâ edip müşârun-ileyh dahi inkâr edip ba‘de’l-münâza‘a bizim huzûrumuzda inkârdan elli bin akçeye sulh olup bedel-i sulh-i mezkûru merkūm Mehmed Ağa bi’t-tamâm alıp kabz edip merkūm Dürrî Efendi’nin zimmetini husûs-ı mezbûra müte‘allık olan cemî‘ de‘âvî ve husûmetden ibrâ-i âm ile ibrâ eyledi bu husûsa şâhidleriz şehâdet dahi ederiz deyü edâ-i şehadet-i şer‘iyye eylediklerinde gıbbe ri‘âyet-i şerâ’iti’l-kabûl şehâdetleri makbûle olup merkūm Mehmed Ağa da‘vâ-yı meşrûhasından men‘ olundukdan sonra mâ vak‘a gıbbe’t-taleb ketb u tahrîr olundu.<br><br>Hurrire fî-evâili Zilka‘deti’l-harâm min-şuhûri sene selâse ve selâsîn ve elf.<br><br>Şuhûdü’l-hâl: Fahrü’l-müderrisin Mevlânâ Ahmed Efendi el-Burusî, Mevlânâ Mahmud Efendi b. Mehmed, el-Hâc Mehmed b. el-Hâc Süleyman, Kasım Çavuş b. Abdullah el-mevlâ, Ahmed Ağa b. Receb el-mütevelli, Dede Çavuş b. Mehmed el-mübâşir, el-Hâc Mahmud b. İsa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39538"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39540"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>