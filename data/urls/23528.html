﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 235<br>Hüküm no: 300<br>Orijinal metin no: [166-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Durmuş Bey b. Salih’in evinin vârisleri tarafından borçları için müzâyede ile Mehmed Bey b. Mustafa’ya satıldığı</b><br><br>Havâss-ı aliyye kazâsına tâbi‘ Hasköy mahallâtından Turşucu mahallesinde sâkin iken fevt olan Durmuş Bey b. Salih nâm kimesnenin verâseti zevce-i metrûkesi Kerime bt. Mehmed nâm hâtuna ve sadrî sagīr oğlu Salih’e münhasıra olduğu mütehakkik oldukdan sonra sagīr-i mezbûrun tesviye-i umûruna savb-ı şer‘îden mansûb vasîsi olan mezbûre Kerime kendi tarafından asâleten ve sagīr-i mezbûrun tarafından vesâyeten mahfil-i kazâda işbu bâ‘isü’l-kitâb Mehmed Bey b. Mustafa nâm bevvâb-ı sultânî mahzarında bi’t-tav‘i’s-sâf ikrâr ve takrîr-i kelâm edip merhûm-ı merkūm medyûnen vefât edip nukūd ve menkūlünden mahalle-i mezbûrede vâki‘ bir tarafı Hüseyin Çelebi b. İbrahim mülkü ve bir tarafı Hüseyin Beşe b. Abdullah mülkü ve iki tarafı tarîk-i âm ile mahdûd ve mümtâz olan iki bâb beyt-i süflîyi ve muhavvatayı ve zât-ı eşcâr-ı müsmire ve gayr-ı müsmire-i müştemil olan mülk menzilden gayrı deynine vefâ eder mâlı olmayıp Turşucu Vakfı’na olan üç bin altı yüz [167] yetmiş beş akçe deyn-i müsbeti için ve Âişe nâm hâtuna olan bin üç yüz akçe deyn-i müsbeti için menzil-i mezbûrun bey‘i lâzım gelmeğin cânib-i şer‘-i kavîmden bey‘ine izin ve icâzet verildi[k]den sonra menzil-i mezbûr sûk-ı sultânî’de kirâren ve mirâren müzâyede olunup rağabât-ı nâs bi’l-külliye munkatı‘a oldukdan sonra mezbûr Mehmed Bey’in üzerinde beş bin nakd-i râyic fi’l-vakt akçede karâr edip ve ziyâde ile tâlib-i âhar dahi zuhûr etmemeğin menzil-i mezbûru asâleten ve vesâyeten merkūm Mehmed Bey’e zarûret-i deyn-i merkūm için merkūmü’l-mikdâr beş bin akçeye bey‘-i bâtt-ı sahîh-i şer‘î ile bey‘ edip ol dahi vech-i meşrûh üzre iştirâ eyledikden sonra kabz-ı semen-i ma‘dûd ve teslîm-i mebî‘-i mahdûd eyledim, keyfemâ yeşâ ve yehtâr mutasarrıf olsun dedikde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fî evâili Rebî‘ılâhir li sene tis‘în ve erba‘în ve elf.<br><br><br>Şuhûdü’l-hâl: İbrahim Efendi b. Hüsrev el-İmâm, Mehmed Halîfe b. Haydar el-Müezzin, Muslu Çelebi b. Veli, el-Hâc Ahmed b. Veli, Ali b. Abdullah, Memi Beşe b. ( ), Mehmed Beşe b. Zülfikar, Yusuf b. Abdullah, Mehmed b. Mehmed el-Müezzin, Ali Beşe b. Ahmed er-Râcil </p>          <br><a title="Önceki sayfa" style="text-decoration:none" href="./ayrmetin.php?idno=23527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o486"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>