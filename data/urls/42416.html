﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 267<br>Hüküm no: 310<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Âmine Hatun’un kızı Ümmügülsüm’ün, kardeşi Emetullah aleyhindeki miras davasının reddedilmesi</b><br><br>Ma‘rûz,<br><br>Müteveffât Âmine Hatun bt. Hasan’ın verâseti sadriye kebîre kızları Ümmügülsüm ve Emetullah ibnetey Mehmed’e inhisârı tahakkukundan sonra arzuhâl sâhibesi mezbûre Ümmügülsüm zâtı ba‘de’l-mu‘arrefe mahfil-i şer‘iyyâtda li-ebeveyn kız karındaşı olan derûn-ı arzuhâlde ismi mezkûre merkūme Emetullah’ın hâlâ zevci ve tarafından zikri âtî husûsda vekîli olduğu zâtını ârifân el-Hâc Mehmed b. İbrahim ve Mehmed Çelebi b. Osman şehâdetleriyle sâbit olan el-Hâc Ali b. Abdullah mahzarında kız karındaşım müvekkile-i merkūme Emetullah Hatun vâlidemiz müteveffât Âmine Hatun’un hîn-i fevtinde terekesinden mecmû‘u yedi yüz elli guruş kıymetli bir çift altın bilezik ve bir çift habbe? zümrüd küpe ve her biri üçer buçuk guruşluk elli aded âyetli? altını ve bir mücevher kuşak ve bir incili kuşak ve bir hürmüz inci depelik ve bir samur kürk ve iki sincab kürk ve bir zümrüd yüzük ve bir altın yüzüğü müstakılleten bi-gayr-ı hakkın ahz u kabz ve ketm ü ihfâ etmekle eşyâ-i muharrere-i mezkûreden ve müteveffât-ı mezbûre hayatında âhara ferâğ eylediği bir bâb vakıf menzil bedeli olup müvekkile-i merkūmenin makbûzu olan yediyüz guruşdan hisse-i irsiyemi taleb ederim deyü da‘vâ ve vekîl-i mezbûr el-Hâc Ali bi’l-vekâle cevâbında inkârından mâ‘adâ müdde‘iye-i mezbûre Ümmügülsüm husûs-ı mezkûru bin yüz altmış altı senesi Zilhiccesi’nin yirmi dokuzuncu günü ol vakitde kassâm-ı askerî müderrisîn-i kirâmdan es-Seyyid Abdullah Efendi huzûrunda ol vakitde dahi tarafından husûmet ve sulh ve ibrâya vekîli olduğum mezbûre Emetullah’dan da‘vâ ve bâ-vesâtet-i muslihîn benimle kırk guruş bedel-i makbûza sulh olup mâ‘adâ müdde‘âsına ve meblağ-ı mezkûr yedi yüz guruşa ve müteveffât-ı mezbûre Âmine’nin bi’l-cümle ismi mâl ıtlâk olunur terekesine müte‘allika âmme-i da‘vâdan müvekkile-i merkūme Emetullah ile benden her birimizin zimmetini ibrâ-i âm ile ibrâ ve iskāt etmiş idi deyü bir kıt‘a musâlaha hücceti ibrâzıyla ba‘de’d-def‘ ve’l-inkâr dâfi‘-i vekîl-i mezbûr el-Hâc Ali ber-vech-i muharrer def‘ini lede’t-tezkiye şehâdetleri makbûle olan Debbâğyunus mahallesinden el-Hâc Abdullah b. Musa ve Kasımpaşa’da câmi‘-i atîk mahallesinde Osman Beşe b. Abdullah şehâdetleriyle muvâcehesinde vech-i şer‘î üzere isbât etmeğin mûcebiyle müdde‘iye-i mezbûre Ümmügülsüm husûs-ı mezkûr için mezbûre Emetullah’a bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 7 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42415"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42417"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>