﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 356<br>Hüküm no: 355<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülmümin b. Mehmed’in zevce-i metrukesi Fâtıma bt. Mehmed’le Saime Hatun bt. Behram’ın alacak davasında sulh oldukları</b><br><br>Sulh ibrâ.<br><br>Mahmiye-i İstanbul’da Arpaemini mahallesinde sâkin iken bundan akdem vefât eden Abdülmümin b. Mehmed’in verâseti zevce-i metrûkesi Fâtıma bt. Mehmed’e ve sulbî oğlu Hüseyin’in kızı Emine’ye ve li-ebeveyn kız karındaşı Fati bt. Mehmed’e münhasıra olduğu ve tashîh-i mes’elesi sekiz sehimden olup sihâm-ı mezbûreden bir sehmi zevcesine dört sehmi oğlu kızı mezbûre Emine’ye ve üç sehmi kız karındaşına intikāl ve isâbet eylediği şer‘an zâhir ve mütehakkık oldukdan sonra mezbûre Emine meclis-i şer‘de müteveffâ-yı mezbûrun terekesinden olup mahalle-i mezbûrede vâki‘ iki tarafdan Kurnacı Osman Ağa mülküne ve bir tarafdan mezbûre Fâtıma mülküne ve bir tarafdan tarîk-i âmma müntehî bir bâb fevkānî oda ve bir sofa ve altında havluyu ve zât-ı eşcâr-ı müsmire ve cüneyneyi müştemil olan cemî‘ menzile bi-tarîkı’ş-şirâ vâzı‘atü’l-yed olan işbu râfi‘u’l-kitâb Saime Hatun bt. Behram mahzarında tâyi‘aten ikrâr ve takrîr-i kelâm edip mecmû‘ menzil-i mezbûru babanın vefâtından sonra hâl-i sıgārımda kendünün mülkü olmak üzere iki sene mukaddem zevcesi mezbûre Fâtıma merkūme Saime’ye altı bin akçeye bâtten bey‘ u teslîm edip kabz-ı semen eylemiş idi hâlâ ben âkıle ve bâliğa ve sinn-i sedâda nâile olmağla menzil-i mezbûrda olan nısf şâyi‘ hissemi müşteriye-i mezbûre Saime’den da‘vâ ve taleb etmekle beynimizde münâza‘ât-ı kesîre ve muhâsamât-ı şedîde vâkı‘a olmuş idi el-hâletü hâzihî vesâtet-i Müslimîn ve muslihîn ile da‘vâ-yı meşrûhamdan mezbûre Saime benimle altı yüz elli akçe üzerine inşâ ve akd-i sulh eyledikde ben dahi sulh-i mezbûru kabûl ve bedel-i sulh olan meblağ-ı mezbûru tamamen mezbûre Saime yedinden alıp kabz edip husûs-ı mezbûra müte‘allika cemî‘ de‘âvîden zimmetimi ibrâ-i âmm-ı kātı‘u’’n-nizâ‘la ibrâ ve ıskāt eyledim ba‘de’l-yevm benden veyâ vekîlimden bi’l-vekâle da‘vâ dahi sudûr ederse lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis min-şehr-i Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Veli b. Mahmud, Mustafa b. Mehmed, Hasan b. Mustafa, Pîrî b. Hüseyin, Osman b. Abdullah, Hasan Efendi b. Himmet el-imâm, Ali b. Mustafa el-müezzin, Receb b. Musa, Bayram b. Sadi.</p>          <br><a title="Önceki sayfa" style="text-decoration:none" href="./ayrmetin.php?idno=25241"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25243"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1022"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>