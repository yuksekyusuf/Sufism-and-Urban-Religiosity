﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 104<br>Hüküm no: 65<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Ağa b. Süleyman’ın küçük kızı Rabia ile cariyesine nafaka takdir edildiği</b><br><br>Mahmiye-i İstanbul’da Kızıltaş Mahallesi ahâlîsinden olup bundan akdem Uyvar kal‘ası muhâfazasında Dergâh-ı âlî yeniçerilerinin otuz dokuzuncu bölüğün çorbacısı iken vefât eden Mehmed Ağa b. Süleyman’ın sulbiye sagīre kızı Râbia’nın vâlidesi ve hâdınesi olan bâ‘isü hâze’l-kitâb Hadîce Hatun meclis-i şer‘-i şerîf-i lâzımü’t-teşrîfde takrîr-i kelâm <<edip>> ve ta‘bîr ani’l-merâm edip sadriye kızım sagīre-i mezbûre Râbia hâlâ hacr [ve] terbiyemde olmağla babası müteveffâ-yı mezbûrdan kendüye intikāl eden bin beş yüz on dört buçuk esedî guruş mâlından sagīre-i mezbûre ile hâdimesi olan câriye-i memlûkesi Mülâyim’e kadr-ı ma‘rûf nafaka ve kisve-bahâ farz ve takdîr olunmak matlûbumdur dedikde hâkim-i muvakki‘-i sadr-ı kitâb -tûbâ-lehû ve hüsnü-meâb- hazretleri dahi sagīre-i mezbûrenin babası müteveffâ-yı mezbûrdan müntakil mâlından yevmî onar akçe nafaka ve câriyesi mezbûre Mülâyim’e dahi yevmî beşer akçe nafaka ve kisve-bahâ farz ve takdîr edip meblağ-ı mefrûz-ı mezbûr on beş akçeyi mezbûretâna harc ve sarfa ve vakt-i zarûretde istidâneye ve lede’z-zafer rücû‘a vâlidesi mezbûre Hadice’ye izin birle izin verildi.<br><br>Cerâ zâlike (...) fi’l-yevmi’s-sâbi‘ ve’l-işrîn min-Zilka‘deti’ş-şerîfe li-sene tis‘în ve elf.<br><br>Şuhûdü’l-hâl: Eş-şeyh Mehmed Efendi b. Mustafa el-imâm, Ali Halîfe b. Mustafa el-müezzin, Mustafa Efendi b. Ramazan, İbrahim Efendi b. Halil, Ali b. Hasan, Sefer Beşe b. Yusuf ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=41214"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41216"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o484"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>