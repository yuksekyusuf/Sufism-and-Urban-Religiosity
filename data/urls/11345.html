﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 77<br>Hüküm no: 14<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dilaver Ağa ile eşi Ayşe’nin kiraladıkları evin kirasıyla ilgili yapılan keşif</b><br><br>Dergâh-ı âlî -dâme mahfûfen bi’l-me‘âlî- zevvâklarından zahrü’l-a‘yân Dilaver Ağa b. Abdülmennan kendi tarafından asâleten ve zevcesi fahrü’l-muhadderât Âişe Hatun bt. el-merhûm Abdülkerim Çavuş tarafından husûs-ı âti’z-zikre vekîl olup nehc-i şer‘î üzere vekâleti sâbite oldukdan sonra vekâleten meclis-i şer‘-i şerîfe gelip takrîr-i kelâm ve ta‘bîr ani’l-merâm edip Haremeyn-i Şerîfeyn Evkāfı’ndan olup mahrûse-i Kostantıniyye’de Ayasofya-i kebîr kurbünde Üsküblü mahallesinde vâki‘ lede’l-ahâlî ve’l-cîrân ma‘lûmü’l-hudûd olup büyût-ı müte‘addideyi müştemil olan menzil-i mezbûr bundan esbak yevmî otuz akçe icâre-i müeccele ve icâre-i mu‘accele ile benim ve zevce[m] merkūm Âişe Hatun’un ber-vech-i iştirâk tasarrufumuzda olup lâkin icâre-i müeccelesi ecr-i mislinden ziyâdedir kıbel-i şer‘den üzerine varılıp ecr-i misli keşf olunmasını asâleten ve vekâleten taleb ederim dedikde cânib-i şer‘den bu fakīr hâssa mi‘mârlardan üstâd Muharrem b. Abdullah ve zeyl-i kitâbda mastûrü’l-esâmî olan bî-garaz Müslimânlar ile menzil-i mezbûrun üzerine varılıp bi’l-fi‘il mütevellîsi olan Hamza Bey b. Abdullah nâm bevvâb-ı sultânî mahzarında keşf olundukda menzil-i mezbûr harâba müşrif olmağla ücret-i mezbûre ecr-i mislinden ziyâdedir yevmî yirmi akçe ecr-i mislidir deyu mi‘mâr-ı mezbûr ve sâir ehl-i vukūf Müslimîn ittifâk eylediklerinde işbu hurûf ketb olunup yed-i tâlibine def‘ olundu.<br><br>Tahrîren fî-evâhiri Rebî‘i’l-evvel min-şühûr sene seb‘a aşere ve elf.<br><br>Şühûdü’l-hâl: Fahrü’l-a‘yân İbrahim Ağa b. Abdülmennan ez-zevvâku’s-sultânî, zahrü’l-emsâl Hürrem Ağa b. Abdülmüte‘âl ez-zevvâku’s-sultânî, zübdetü’l-a‘yân Receb Ağa b. Abdülmennan el-müteferrika, Ahmed Çavuş b. Abdullah, Ferhad Bey b. Abdullah, Veli Bey b. ( ) el-bevvâb, Perviz Bey b. Abdullah, Osman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=11344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o822"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>