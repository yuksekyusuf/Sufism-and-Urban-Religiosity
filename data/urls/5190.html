﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 277<br>Hüküm no: 266<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf evin tasarrufu konusunda Mehmed Efendi b. Süleyman’in vereseleri ile İsmail Efendi b. Veliyüddin Efendi’nin anlaştığı</b><br><br>Mahmiye-i İstanbul’da Âşıkpaşa Mahallesi’nde sâkin iken bundan akdem vefât eden Mehmed Efendi b. Süleyman b. Ömer’in verâseti zevce-i menkûha-i metrûkesi Şerife Ümmügülsüm bt. es-Seyyid Habib nâm hatun ile usûbet-i nesebiye cihetinden li-ebeveyn er karındaşı oğlu Abdulkādir Çelebi b. Mustafa’ya münhasıra oldukdan sonra zâtı ta‘rîf-i şer‘î ile mu‘arrefe olan mezbûre Ümmügülsüm ile merkūm Abdulkādir meclis-i şer‘-i hatîr-i lâzımü’t-tevkīrde zikri âtî vakıf menzile tevcîh-i hâkimü’ş-şer‘le mutasarrıf olan işbu hâfızü’l-kitâb umdetü’l-müderrisîni’l-kirâm İsmail Efendi b. Veliyüddin Efendi nâm kimesne mahzarında her biri ikrâr-ı tâm ve takrîr-i kelâm edip mahalle-i mezbûrede vâki‘ süknâsı ulemâya meşrûta olup bir tarafdan Kettânî el-Hâc Mahmud mülkü ve bir tarafdan Mukābeleci el-Hâc Hüseyin Ağa mülkü ve bir tarafdan Attâr Ömer Çelebi mülkü ve bir tarafdan tarîk-i hâs ile mahdûd büyût-ı adîdeyi müştemil vakıf menzil mûrisimiz Mehmed Efendi’nin hayâtında tevcîh-i hâkimü’ş-şer‘le tasarrufunda iken ber-mûceb-i hüccet-i keşf ebniyesine mülkü olmak üzere altmış yedi bin akçe masrûfu olup fevt oldukda ebniye-i mezkûre bizlere intikāl etmişdir deyü da‘vâ sadedinde olduğumuzda beynimize muslihûn tavassut edip da‘vâ-yı mezkûremizden bizi mûmâ-ileyh İsmail Efendi ile yüz elli guruş üzerine inşâ-i akd-i sulh ettiklerinde bizler dahi sulh-ı mezbûru kabûl ve bedel-i sulh olan meblağ-ı mezbûr yüz elli guruşu müşârun-ileyh İsmail Efendi yedinden bi-kadri’l-hısas tamamen ahz u kabz eylediğimizden sonra ebniye-i mezkûreye müte‘allika âmme-i de‘âvî ve kâffe-i mütâlebât ve eymân-ı muhâsamâtdan mûmâ-ileyh İsmail Efendi’nin zimmetini ibrâ-i âmm-ı râfi‘u’l-hısâm ile ibrâ ve iskāt eyledik mûmâ-ileyh İsmail Efendi dahi bize bedel-i sulh deyü medfû‘u olan meblağ-ı mezbûr yüz elli guruşa müte‘allika âmme-i da‘vâdan zimmetimizi ibrâ-i âm ile ibrâ ve iskāt eyledi dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 26 Cumâdelâhire sene [1]143.<br><br>Şuhûdü’l-hâl: Mehmed Efendi b. İbrahim Efendi, Hüseyin Efendi b. Mehmed, es-Seyyid İbrahim b. es-Seyyid Ömer, Mehmed Çelebi b. Ömer, Hamid Çelebi b. Fazlullah, İsmail Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=5189"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5191"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o707"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>