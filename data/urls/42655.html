﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 427<br>Hüküm no: 549<br>Orijinal metin no: [112a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kıbrıs’a giderken Pendik civarında katledilen Menteşezade Çukadarı Tophaneli Abdullah’ın varislerinin kasâme davası</b><br><br>Bâ-mühr-i efendi,<br><br>Âsitâne’den Kıbrıs cezîresine giderken esnâ-i râhda Kartal nâhiyesi kurâlarından Pendik ve Dolayoba ve Yayalar nâm karyeler beynlerinde vâki‘ Merhaba Çeşmesi kurbünde şâri‘-i uzmâda keşif hücceti mantûkunca cerîhan vefât eden Menteşzâde Çukadârı Tophâneli Abdullah b. Süleyman b. Abdullah’ın verâseti zevce-i metrûkesi Fâtıma Hatun bt. Abdullah ile sulbiye kebîre kızı Emetullah ve sulbî sagīr veledleri Abdülkerim ve Havva’ya inhisârı tahakkukundan sonra zâtları ta‘rîf-i şer‘î ile mu‘arrefeler olan zevce-i mezbûre Fâtıma Hatun kendi tarafından asâleten ve sagīrân-ı mezbûrânın vâlideleri ve tesviye-i emirlerine vasîleri olmağla vesâyeten ve mezbûre Emetullah asâleten meclis-i şer‘-i münîrde Pendik ahâlîlerinden Laskari v. Kosta ve Limoni v. Suri ve Yamandi v. Horisto ve Yorgi v. Todori ile cerîdede mastûrü’l-esâmî doksan nefer zimmîler muvâcehelerinde mûrisimiz müteveffâ-yı mezbûr Abdullah cezîre-i mezbûreye giderken sâlifü’l-beyân Pendik ve Dolayoba ve Yayalar karyeleri beynlerinde vâki‘ Merhaba Çeşmesine karîb şâri‘-i a‘zamda cerîhan katîl bulunup mahâll-i karyetân-ı mezbûretândan akreb olan nefes-i Pendik karyesine savt istimâ‘ olunmağla kātili dahi ma‘lûmum olmamağın maktûl-i mezbûrun kasâme ve diyetin zikr olunan Pendik karyesi ahâlîlerinden taleb ederiz deyü da‘vâ, zimmiyyûn-ı mesfûrûn cevâblarında maktûl-i mezkûr Çukadâr Abdullah’ın mahâll-i mezkûrda cerîhan katîl bulunduğunu her biri ikrâr lâkin katîl-i mezbûr Abdullah’ı biz katl etmedik, kātili dahi ma‘lûmumuz değildir ve mahâll-i mezkûr karyemize eb‘ad olup bir vechile savt istimâ‘ olunmaz deyü inkâr eylediklerinde istikşâf-ı hâl için meclis-i şer‘den meb‘ûs kâtib Ahmed Hayreddin Efendi ümenâ-i şer‘le zikr olunan mahâll-i maktele ve Pendik karyesine varıp maktûl-i mezkûrun vereseleri ve zikr olunan üç aded kurâ ahâlîleri mevcûd oldukları hâlde mahâll-i maktelde savt-ı a‘lâ ile nidâ etdirilip zikr olunan Pendik karyesinden bir vechile savt istimâ‘ olunmadığını ma‘an meb‘ûs ümenâ-i şer‘le ve verese-i mezkûre ile ma‘an meclis-i şer‘a gelip alâ-vukū‘ihî inhâ ve inbâ ve verese dahi tasdîk etmeleriyle mârru’z-zikr Pendik karyesi ahâlîlerine kasâme ve diyet lâzım gelmeyip, lâkin zimmiyyûn-ı mesfûrûn mezbûrûn Fâtıma ve Emetullah ve Abdülkerim ve Havva’ya teberru‘an mallarından dört yüz elli guruş vermeleriyle onlar dahi bi’l-asâle ve bi’l-vesâye ba‘de’l-ahz ve’l-kabz mûrisleri müteveffâ-yı mezbûrun kasâme ve diyetine ve nükūd ve eşyâ-i mağsûbesine ve bi’l-cümle sâire müte‘allika âmme-i de‘âvî ve mutâlebât ve kâffe-i eymân ve muhâsamâtdan mesfûrûn Laskari ve Limoni ve Yamandi ve Yorgi ile müseccelü’l- [112b] esâmî olan zimmîlerden her birinin zimmetini bi’l-asâle ibrâ-i âm ile ibrâ ve iskāt edip zikr olunan üç aded kurâ ahâlîleriyle husûs-ı mezkûra müte‘allika vechen mine’l-vücûh da‘vâ ve nizâ‘ ve husûmetimiz kalmamışdır deyü takrîrleri tescîl olunup huzûr-ı âlîlerine i‘lâm olundu.<br><br>Fî 20 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42654"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42656"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>