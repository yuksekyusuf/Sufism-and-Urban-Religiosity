﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 410<br>Hüküm no: 273<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Ayşe’nin terekesinden beytülmala kalan ev hissesinin kocası Receb Beşe b. Mustafa’ya satıldığı</b><br><br>Mahrûse-i Galata a‘mâlinden kasaba-i Kasımpaşaˈda Küçük Piyalepaşa mahallesi sâkinlerinden iken bundan akdem kat‘iyle vefât eden Âişe nâm hatunun zevci Receb Beşe b. Mustafaˈdan gayri zâhirde vâris-i ma‘rûfu olmamak ile muhallefâtının nısfı mezbûr Receb Beşeˈye ve nısf-ı âharı dahibeytü’l-mâle âyid olduğu bi-hasebiˈş-şer‘ müte‘ayyine oldukdan sonra mahrûse-i mezbûrede biˈl-fi‘il emîn-i beytü’l-mâl olan fahrüˈl-akrân Mehmed Ağa b. Ali meclis-i şer‘-i hatîr-i lâzımüˈt-tevkīrde mezkûr Receb Beşe mahzarında biˈl-emâne ikrâr ve takrîr-i kelâm edip müteveffiye-i mezbûre Âişeˈnin muhallefâtından olup mahalle-i mezbûrede vâki‘ etrâf-ı selâsesi es-Seyyid Mustafa ve es-Seyyid Ömer ve Şerife Fatma nâm karındaşlar mülklerine ve taraf-ı râbi‘i tarîk-i âmma müntehî bir bâb tahtânî oda ve önünde sofayı ve bir su kuyusunu ve kenîfi ve cüneyneyi müştemil menzilinin biˈl-emâne zikri sebk eylediği vech üzre nısfı zevc-i mezbûr Receb Beşe ve nısf-ı âharı dahibeytü’l-mâle âide olmuş idi el-hâletü hâzihî menzil-i mahdûd-ı mezbûrun beytü’l-mâle âid olan nısf-ı şâyi‘-i âharını bi-cümletiˈt-tevâbi‘i veˈl-levâhık ve kâffetiˈl-merâfık emânet-i mahkiyem hasebiyle mezbûr Receb Beşeˈye dört bin akçeye bey‘ ve teslîm ol dahi vech-i meşrûh üzere iştirâ ve tesellüm eylediğinden sonra semeni olan meblağ-ı merkūm dört bin akçeyi yedinden biˈt-tamam ahz u kabz eyledim ba‘deˈl-yevm menzil-i mezkûrun nısfı ırsen ve nısf-ı âharı dahi şirâen mezbûr Receb Beşeˈnin mülk-i mahzı ve hakk-ı sırfıdır dedikde gıbbeˈt-tasdîkiˈl-vicâhî mâ vaka‘a biˈt-taleb ketb olundu.<br><br>Fî-evâsıtı şehri Recebiˈl-mürecceb li-sene erba‘a ve semânîn ve elf.<br><br>Şuhûdüˈl-hâl: Ömer Efendi b. Veli, Mustafa b. Ahmed, Ahmed Beşe b. Mustafa, Abdülkerim b. Seydi Ali, Hüseyin b. Mehmed Odabaşı</p>          <br><a title="Önceki sayfa" style="text-decoration:none" href="./ayrmetin.php?idno=21336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b410"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o963"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>