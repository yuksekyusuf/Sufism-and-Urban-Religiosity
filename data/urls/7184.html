﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 183<br>Hüküm no: 144<br>Orijinal metin no: [21a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Trabzon ahalisinden Aleksandıra v. Atam’a borcu olan Lefter v. Yani’nin borcunu Aleksandıra’nın kardeşi Papa Sofron’a ödemesi</b><br><br>Ma‘rûz<br><br>Anadolu’da medîne-i Trabzon mahallâtından Eksohte mahallesi ahâlîsinden olup İstanbul’da Şişeciler Hanı’nda müsâfereten mütemekkin iken hâlik olan Aleksandıra v. Atam zimmînin verâseti mârrü’z-zikr Eksohte mahallesinde mütemekkinler anası Marta bt. Yorgi ve li-ebeveyn er karındaşı İlya ve İstanbul’da Balat Kilisesi’nde mütemekkin Papa Sofron zimmîlere ba‘de tahakkukı’l-inhisâr mesfûr Papa Sofron kendiden asâleten ve anası Marta ve karındaşı İlya zimmîler taraflarından hâlik-i mesfûrun terekesine vâzı‘u’l-yed olanlardan hisse-i irsiyelerini taleb ve da‘vâ ve ahz u kabz ve lede’l-iktizâ sulh ve ibrâ ve bedel-i sulhu ahz u kabz ve hisse-i irsiyelerinden makbûzâtını kendilere îsâl ve teslîme ve bunların mütevakkıf olduğu umûrun küllîsine taraflarından vekîlleri olduğu lede’ş-şer‘i’l-enver mazmûnu sâbit hüccet-i şer‘iye ile sâbit ve sübût-ı vekâleti mahkûmun-bih olmağla vekâleten meclis-i şer‘-i enverde sahib-i arzuhâl Lefter v. Yani zimmî muvâcehesinde karındaşım hâlik-i mesfûrun işbu merkūm Lefter zimmetinde cihet-i karzdan yüz elli guruş hakkı olup kable’l-ahz ve’l-istifâ hâlik olmağla zimmetinde kalıp ve hatta merkūm Lefter dahi târih-i i‘lâmdan dört gün mukaddem meblağ-ı mezbûrun karındaşım hâlik-i mesfûra zimmetinde deyni olduğunu alâ-re’si’l-işhâd ikrâr ve işhâd dahi etmekle asâleten ve vekâleten taleb ederim deyü ba‘de’d-da‘vâ ve’l-inkâr müdde‘î-i mesfûr Papa Sofron asâleten ve vekâleten müdde‘âsını ahrâr-ı ricâl-i ehl-i zimmetden Apostol v. Dimitri ve Kostantin v. Anderi nâm zimmîler şehâdetleriyle isbât eyledikde merkūm Lefter zimmî dahi hâlâ meblağ-ı müdde‘â-yı mezkûr yüz elli guruş zimmetinde hâlik-i mesfûra deyni olduğunu tâyi‘an ikrâr dahi etmeğin mûcebiyle meblağ-ı mezkûr yüz elli guruşu asâleten ve vekâleten müdde‘î-i mesfûr Papa Sofron zimmîye edâ ve teslîmle merkūm Lefter zimmîye tenbîh olunduğu Bâb’dan huzûr-ı âlîlerine i‘lâm olundu.<br><br>Fî 18 Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7183"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7185"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>