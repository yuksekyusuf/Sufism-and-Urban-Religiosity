﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 171<br>Hüküm no: 167<br>Orijinal metin no: [29b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail’in vefat eden Durak Mehmed Paşa’da olan alacağından dolayı varislerinin zimmetini ibra etmesi</b><br><br>Bâ-hatem-i hazret-i efendi,<br><br>Ma‘rûz,<br><br>Müteveffâ Durak Mehmed Paşa b. el-Hâc İbrahim’in verâseti zevceteyn-i metrûketeyni Hadice bt. Abdullah ve Fâtıma bt. Abdullah nâm hatunlar ile sulbî kebîr oğlu Mehmed Said Bey ve sulbiye kebîre kızı Âişe Hanım’a inhisârı tahakkukundan sonra sâhib-i arzuhâl es-Seyyid İsmail Meclis-i şer‘-i münîrde mûmâ-ileyh Mehmed Said Bey tarafından husûs-ı âti’l-beyânı tasdîka vekîl olduğu Mustafa b. Ömer ve Halil Ağa b. el-Hâc Mehmed şehâdetleriyle sâbit olan Mehmed Emin Ağa muvâcehesinde müteveffâ-yı mûmâ-ileyh zimmetinde cihet-i karz-ı şer‘îden bin beş yüz guruş hakkım olmağla meblağ-ı mezkûru tereke-i müteveffâ-yı mûmâ-ileyhden taleb ve da‘vâya tasaddî etmiş idim. Lâkin müteveffâ-yı mûmâ-ileyhin bi’l-cümle terekesi cânib-i mîrîye olan deyni mukābelesinde zabt olunduğu verese-i mezkûresinin kat‘â terekesine vaz‘-ı yed etmeyip keff-i yed eyledikleri ma‘lûmum olmağla meblağ-ı mezbûr bin beş yüz guruşa ve târîh-i i‘lâma gelince sâir hukūk-ı şer‘iyyeye müte‘allika âmme-i da‘vâdan müteveffâ-yı mûmâ-ileyhin ve oğlu mûmâ-ileyh Mehmed Said Bey’in ve sâir verese-i mezkûreden her birinin zimmetini ibrâ-i âm ile ibrâ ve iskāt eyledim deyü ikrâr edip vekîl-i mezbûr Mehmed Emin Ağa dahi bi’l-vekâle tasdîk edip kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 26 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42272"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42274"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>