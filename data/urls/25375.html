﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 447<br>Hüküm no: 488<br>Orijinal metin no: [60b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Efendi b. Mustafa’nın Yusuf b. Abdullah’daki alacağı tahsil ettiği</b><br><br>Sulh, ibrâ.<br><br>Mahmiye-i İstanbul’da Karagümrük kurbünde vâki‘ medrese sâkinlerinden Ali Efendi b. Mustafa meclis-i şer‘de işbu râfi‘u’l-kitâb Yusuf b. Abdullah muvâcehesinde ikrâr ve takrîr-i kelâm edip mezbûr Yusuf zimmetinde beynimizde adedi ma‘lûm müşterâ ve makbûz sahtiyân semeninden yirmi dokuz guruş hakkım olup meblağ-ı mezbûrun on iki guruşunu bundan akdem yedinden ahz u kabz edip bâkī on yedi guruş hakkım kalmışdır deyü da‘vâ ve taleb eylediğimde ol dahi vermede ta‘allül etmeğin beynimizde münâza‘ât-ı kesîre vâkı‘a olmuş idi el-hâletü hâzihî tavassut-ı muslihîn ile benimle bin iki yüz akçe üzerine inşâ-i akd-i sulh eylediklerinde, ben dahi sulh-ı merkūmu kabûl ve bedel-i sulh olan meblağ-ı mezbûru tamamen ahz u kabz edip mâ‘adâ da‘vâdan mezbûr Yusuf’un zimmetini ibrâ-i âmm [ve] kātı‘u’n-nizâ‘la ibrâ ve ıskāt eyledim. Mazmûn-ı kitâba muhâlif da‘vâ zuhûr ederse lede’l-hükkâmi’l-kirâm makbûle ve mesmû‘a olmaya dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Ali b. Veli, Rasûl b. Rıdvan, Abdi Çelebi b. Hüseyin, Mustafa Çelebi b. İsa</p>          <br><a title="Önceki sayfa" style="text-decoration:none" href="./ayrmetin.php?idno=25374"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25376"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b447"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1006"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>