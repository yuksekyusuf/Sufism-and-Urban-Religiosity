﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 142<br>Hüküm no: 109<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasköy’de Bostanî İbrahim Usta ismine kayıtlı berber dükkânının Hayrullah Usta b. Mehmed’e devredildiği</b><br><br>Berber nakli gediği<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhib-i arzuhâl berber esnâfından Hayrullah Usta b. Mehmed nâm kimesne meclis-i şer‘-i münîrde esnâf-ı merkūmenin kethüdâsı İbrahim Ağa ve şeyhleri es-Seyyid el-Hâc Osman Efendi ve yiğitbaşıları es-Seyyid Mehmed Nuri Ağa ve du‘âcıları el-Hâc Abdullah Efendi ve sâirleri hâzır oldukları hâlde derûn-ı arzuhâlde mastûr derkenâr nâtık olduğu üzere Hasköy kasabasında Pîrî Paşa’da Bostanî İbrahim Usta dükkânı demekle arîf bir bâb berber dükkânı derûnunda mevcûde başmuhâsebe kaleminde Bostanî İbrahim Usta ismine mukayyed beyne’l-esnâf berber gediği tâ‘bir olunur âlât-ı lâzıme-i ma‘lûme müstakillen yedimde şirâen mülküm olup lâkin gedik-i mezkûrun nakli lâzım gelmekle gedik-i mezkûr civârında Yenimahallede bostanî kolluğu kurbünde yağhâne karşısında vâki‘ bakkāl dükkânı ve Ermeni odaları beynlerinde kâin esnâfdan birinin gediğinden hâlî bâ-temessük-ı mütevellî bi’l-icâreteyn tasarrufumda olan bir bâb dükkânıma nakl ile mahâll-i evvelin kaleminden kaydı ref‘ ve terkīn ve mahâll-i sâni-i merkūmda kendi ismime tasrîhan kayd-birle yedime bir kıt‘a sûret i‘tâ olunmak murâdımdır deyü istid‘â ettikte fi’l-hakīka zikr olunan Bostanî İbrahim Usta ismine mukayyed olan gedik sâhib-i arzuhâl-i mezkûrun el-yevm yedinde şirâen mülkü ve sâlifü’l-beyân Yenimahallede vâki‘ bakkāl dükkânı ve Ermeni odaları [24a] beynlerinde olan dükkân-ı mezkûr esnâfdan birinin gediğinden hâlî olduğunu ve ber-vech-i meşrûh gedik nakli mer‘î ve mu‘teber şürût-ı nizâmlarından olduğunu esnâf-ı hâzirûn-ı merkūmûndan her biri haber vermeleriyle gedik-i evvel-i mezkûr Yenimahallede bostanî kolluğu kurbünde yağhâne karşısında vâki‘ bakkāl dükkânı ve Ermeni odaları beynlerinde kâin merkūm Hayrullah Usta’nın bâ-temessük-ı mütevellî tasarrufunda olan dükkân-ı mezkûra nakl ile mahâll-i evvelin kaydı ref‘ ve terkīn ve mahâll-i sâni-i merkūmda sâhib-i arzuhâl-i mezbûrun kendi ismine tasrîhan kaleminden yedine bir kıt‘a sûret verilmek iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 14 M sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>