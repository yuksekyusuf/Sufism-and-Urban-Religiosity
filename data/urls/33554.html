﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 191<br>Hüküm no: 127<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun Vakfı tevliyetinin Hafize bt. Abdullah’a tevcih edilmek istendiği</b><br><br>Tevliyet tevcîhi istid‘âsı<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda İstanbul’da Kumkapı nezdinde İbrahim Paşa Câmi‘-i şerîfinde va‘azıyye için merhûme Emine Hatun Vakfı’nın yevmî bir akçe <<ile>> vazîfe ile tevliyeti evvelen hayatda oldukça kendi nefsine ve ba‘de vefâtihâ atîkasından Emetullah Hatun’a ve ba‘dehâ mezbûre Emetullah’ın evlâd ve evlâd ve evlâdının eslah ve erşedine ve ba‘de inkırâzihim evlâd-ı atîkatdan Bahri Hatun’un zevci Abdullah Ağa’ya ve ba‘dehû mezbûrun evlâd ve evlâd ve evlâdının kezâlik eslah ve erşedine ve ba‘de inkırâzi’l-küll sâlifü’z-zikr İbrahim Paşa Vakfı mütevellîsi olanlara meşrûta idüğü küçük evkāf muhâsebesinde mukayyed vakfiye-i ma‘mûlün-bihâsında musarrah olmağla tevliyet-i mezkûreye derkenâr mantûkunca ber-mûcib-i şart-ı vâkıfa ve amel-i kadîm-i meşrûtiyyet üzre berat-ı âlî-şânla mutasarrıfe olan mezbûre Bahri Hatun’un sadriye kızı Hadîce Hatun ibnetü’l-mezbûr Abdullah’a bu esnâda fevt olup yeri ve hizmet-i lâzımesi mu‘attal kaldığı ve kendi dahi mütevellî-i mezbûre Hadîce Hatun’un li-ebeveyn kız karındaşı ve merkūm Abdullah Ağa’nın sadriye kızı müteveffât Ümmü Gülsüm Hatun’un sadriye sahîha kızı ve ol vechile mezbûrun evlâd ve evlâdından olup şart-ı vâkıfa ve te‘âmül-i kadîme üzre tevliyet-i mezkûrenin meşrûtun-lehâ olduğu beyânıyla tevliyet-i mezkûre müteveffât-ı mezbûre mahlûlünden meşrûtiyyet üzre kendiye tevcîh buyurulmasını sahibe-i arzuhâl Hafize bt. Abdullah nâm hatun istirhâm eylediği mefhûm-ı arzuhâlden müstebân ve keyfiyet-i tevliyet minvâl-i muharrer üzre olduğu derkenârdan müstefâd ve nümâyân ve amel-i kadîm dahi şurût-ı vakfiye-i mezkûre üzre cârî olarak nevbet-i tasarruf-ı tevliyet kendisinin ve idâreye dahi iktidârı olduğu vukūf-ı tâmları olan bî-garaz Müslimînden Mustafa Tevfîk Efendi b. Mehmed Emin ve Balmumcu el-Hâc Mehmed Ağa b. Ebîbekir ve Kömürcü el-Hâc Ali Ağa b. Mustafa nâm kimesnelerin meclis-i şer‘-i şerîfde mârrü’z-zikr İbrahim Paşa Vakfı mütevellîsi Hâfız Mehmed Derviş Efendi mahzarında alâ-tarîkı’ş-şehâde ihbârlarıyla zâhir ve ayân olmağın bu sûretde tevliyet-i mezkûre müteveffât-ı mezbûre mahlûlünden vazîfe-i mersûmesiyle meşrûtun-lehâsı mezbûre Hafize Hatun’a tevcîh ve şurûtu derciyle kaleminden yedine bir kıt‘a berat-ı şerîf-i âlî-şân inâyet ve ihsân buyurulmak bâbında fermân-ı âlîleri sudûru iktizâ eylediği İstanbul Mahkemesi’nden huzûr.<br><br>Fî 11 R sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>