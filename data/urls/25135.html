﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 277<br>Hüküm no: 248<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhtesib İskenden mahallesinden Gevher Hatun ile Mustafa Beşe b. İsmail’in hisselerini Ahmed Beşe b. Mehmed’e sattıkları</b><br><br>Mübâya‘a.<br><br>Mahmiye-i İstanbul’da Muhtesib İskender mahallesinde sâkin iken bundan akdem vefât eden Hasan Beşe b. İsmail’in verâseti sulbiye kebîre kızı Gevhen Hatun’a ve li-ebeveyn ammi oğulları Mustafa Beşe b. Ramazan ve Ahmed Beşe b. Mehmed’e münhasıra ve tashîh-i meseleleri dört sehimden olup sihâm-ı mezbûreden her birine isâbet ve intikāl eylediği şer‘an zâhir ve müte‘ayyin oldukdan sonra mezbûr Mustafa Beşe asâleten ve mezbûre Gevher’in zevci tarafından husûs-ı âti’l-beyânı ikrâra vekîl olup mezbûrenin zâtını ma‘rifet-i şer‘iye ile ârifân Nasuh Efendi b. Abdullah ve Yusuf b. Ali şehâdetleriyle şer‘an vekâleti sâbite olan Mehmed Çelebi b. Ali vekâleten meclis-i şer‘de bâ‘is-i hâze’l-kitâb mezbûr Ahmed Beşe mahzarında her biri ikrâr ve takrîr-i kelâm edip müteveffâ-yı mezbûrun muhallefâtından olup mahmiye-i merkūmede vâki‘ bir tarafdan Medîne-i Münevvere Vakfı ve bir tarafı Ahmed Beşe değirmeni ve bir tarafı Karagümrük meydânı ve bir tarafı tarîk-i âm ile mahdûd tabaka-i ulyâda üç bâb fevkānî oda ve tabaka-i vüstâda iki bâb oda ve tabaka-i süflâda bir kilâr ve kenîfi müştemil menzil müteveffâ-yı mezbûrun ile’l-vefât mülkü olup ba‘de vefâtihî ırsen verese-i mezbûrûna intikāl etmekle hâlâ menzil-i mahdûd-ı mezbûru beynimizde müzâyede eylediğimizde merkūm Ahmed Beşe üzerinde altmış bin akçede karâr edip ziyâde bir tâlib-i âhar dahi bulunmamağın bizim rızâmız ile altmış bin akçe mezbûr Ahmed Beşe’ye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ u teslîm ol dahi vech-i mübîn üzre iştirâ ve tesellüm eyledikden sonra semeni olan meblağ-ı mezbûr altmış bin akçeden mezbûr Ahmed Beşe’nin hissesine isâbet eden on beş bin akçeden mâ‘adâ müvekkile-i merkūme Gevher’in iki sehm hissesine isâbet eden otuz bin akçeyi mezbûr Mustafa Beşe’nin bir sehm hissesine isâbet eden on beş bin akçeyi müşteri-i mezbûr Ahmed Beşe yedinden tamamen ahz u kabz eyledik ba‘de’l-yevm menzil-i mahdûd-ı mezkûr merkūm Ahmed Beşe’nin mülk-i müşterâsıdır keyfe mâ yeşâ ve yehtâr mutasarrıf olsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-işrîn min-Şa‘bâni’l-mu‘azzam li-sene isneteyn ve seb‘în ve elf.<br><br>Şuhûdü’l-hâl: Nasuh Efendi b. Abdullah, Hasan Çelebi b. Mustafa, Süleyman Çelebi b. Mehmed, Ali Çelebi b. Ahmed, Yusuf b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=25134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1036"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>