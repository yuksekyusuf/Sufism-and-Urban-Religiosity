﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 162<br>Hüküm no: 116<br>Orijinal metin no: [51-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İmamoğlu Mehmed Raşid’in kefaletten dolayı Çıkrıkçı İsmail ile Çıkrıkçı Hüseyin’e olan borçlarını ödemesi için yapılan tenbih</b><br><br>Ma‘rûz<br><br>Sâhib-i arzuhâlden Çıkrıkçı Hüseyin b. Abdullah nâm kimesne Çıkrıkçı İsmail b. Mustafa nâm kimesne hâzır olduğu hâlde meclis-i şer‘-i münîrde derûn-ı arzuhâlde ismi mezkûr Mehmed Râşid b. el-Hâc Osman nâm kimesne m [muvâcehesinde] benim gāib ani’l-meclis İmâmoğlu Mehmed Râşid b. Ahmed b. Abdullah zimmetinde bin iki yüz elli dört senesi Saferi’l-hayrı’nın yirmi beşinci günü târihiyle müverrah bir kıt‘a temessük mantûkunca cihet-i karzdan iki bin guruş ve hâzır-ı merkūm İsmail’in dahi yine gāib-i merkūm zimmetinde kezâlik cihet-i karzdan bin guruş alacağım [alacağı] olup ve meblagayn-ı mezkûreyne merkūm Mehmed Râşid tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile kefîl ve zâmin oldukdan sonra mezbûr Hüseyin benim alacağım olan meblağ-ı mezkûr iki bin guruşun beş yüz guruşunu gāib-i merkūm bana edâ vü teslîm edip ol-vechile benim bâkī alacağım kalan bin beş yüz guruş ve hâzır-ı merkūm İsmail’in alacağı olan meblağ-ı mezkûr iki bin guruş ki cem‘an iki bin beş yüz guruş merkūm Mehmed Râşid zimmetinde bana deyni olduğunu nâtık işbu sene-i mübâreke Cumâdelâhiresinin on birinci günü târihiyle müverrah imzâ ve mührünü hâvî işbu bir kıt‘a temessüğü yedime i‘tâ etmiş idi el-hâletü hâzihî meblağ-ı mecmû‘-ı mezkûr iki bin beş yüz guruşun bin beş yüz guruşunu ben ve bin guruşunu hâzır-ı merkūm İsmail’den her birimiz kefâlet-i mahkiyesine binâen merkūm Mehmed Râşid’den hâlâ taleb ederiz deyü hâzır-ı merkūm ile ma‘an da‘vâ eylediklerinde merkūm Mehmed Râşid dahi cevâbında müdde‘î-i merkūm İsmail’in ber-minvâl-i muharrer müdde‘âlarını bi-tamamihi tâyi‘an ikrâr ü i‘tirâf etmeğin mûcebiyle meblağ-ı mezkûr iki bin beş yüz guruşun bin beş yüz guruşunu müdde‘î-i merkūm Hüseyin’e ve bin guruşunu hâzır-ı merkūm İsmail’e bi-hükmi’l-kefâle edâ ve teslîme merkūm Mehmed Râşid’e tenbîh olunduğu İstanbul Mahkemesi’nden [huzûr-ı âlîlerine i‘lâm olundu]<br><br>Fî 23 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34768"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34770"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>