﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 296<br>Hüküm no: 244<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Usta’nın vârislerinin terekeden hisselerini alarak birbirlerinin zimmetlerini ibra etmeleri</b><br><br>Havâss-ı Refîʻa kazâsına tâbi‘ Cuhûd Bergos karyesinde vâki‘ Hadîka-i Hâssa ustası iken bundan akdem vefât eden Mustafa Usta Ağa b. Mehmed’in verâseti zevce-i menkûha-i metrûkesi Hadice Hatun bt. Mehmed ile sulbî kebîr oğlu Bostanî Mehmed’e ve sagīr oğlu Mustafa’ya ve sadriye kebîre kızı Âişe Hatun’a münhasıra ve tashîh-i meseleleri kırk sehmden i‘tibâr olunup sihâm-ı mezbûreden beş sehmi zevcesi mezbûreye ve on dörder sehmi oğulları mezbûrân Bostanî Mehmed ve Mustafa’dan herbirine ve yedi sehmi kızı mezbûre Âişe Hatun’a isâbeti tahakkukundan sonra zâtı ta‘rîf-i şer‘î ile mu‘arrefe olan mezbûre Âişe Hatun meclis-i şer‘-i şerîf-i enverde sagīr-i mezbûrun vâlidesi ve tesviye-i umûruna mansûbe vasiyyesi olup tereke-i müteveffâ-i mezbûra bi’l-verâse ve bi’l-vesâye vâzıʻayi’l-yed olan işbu râfiʻayü’l-kitâb mezbûre Hadice Hatun ile merkūm Bostanî Mehmed mahzarlarında bi’l-verâse ikrâr-ı tâm ve takrîr-i kelâm edip babam müteveffâ-i mezbûrun terekesi tahrîr ve ba‘de ihrâci’l-mesârif ve’d-düyûn ber-mûceb-i defter-i kassâm tashîh-i merkūm üzere eşyâdan ve menzilden hisseme isâbet eden elli bin dokuz yüz doksan yedi akçeyi mezbûrân Hadice ve Bostanî Mehmed bana def‘ ve teslîm, ben dahi ber-vech-i muharrer meblağ-ı mezbûru yedlerinden bi’l-verâse ahz u kabz eyledim, baʻde’l-yevm müteveffâ-i mezbûrun medîne-i Eyüb’de Câmi‘-i Kebîr Mahallesiʼnde vâki‘ nısf menzilde olan hisse-i irsiyyeme ve sâir terekesinden hâric ez-defter ve dâhil-i defter kalîl ve kesîr, celîl ve hakīr, ma‘lûm ve mechûle müte‘allika âmme-i mîrâs da‘vâsından mezbûrân Hadice ve Bostanî Mehmed’in zimmetlerini bi’l-verâse ibrâ ve ıskāt eyledim vechen mine’l-vücûh ve sebeben mine’l-esbâb katʻâ da‘vâ ve nizâ‘ım yokdur dedikde gıbbe’t-tasdîki’ş-şerʻî mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Rebîʻi’l-evvel li-sene tisʻa ve hamsîn ve mi’e ve elf.<br><br>Şuhûdü’l-hâl: Mustafa Odabaşı b. ( ), es-Seyyid Mehmed b. es-Seyyid Mustafa, es-Seyyid Ahmed b. es-Seyyid Mehmed, Halil Çelebi b. İbrahim, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16857"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16859"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>