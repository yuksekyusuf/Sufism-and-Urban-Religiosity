﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 38<br>Hüküm no: 4<br>Orijinal metin no: [2a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bâli Çelebi b. Keyvan’ın vefat eden Mehmed b. Ramazan’daki alacağını terekesinden talep ettiği</b><br><br>Mahmiye-i Galata müzâfâtından kasaba-i Tophâne mahallâtından Selime Hâtun mahallesi sükkânından fahrü’l-emâsil ve’l-akrân Bâli Çelebi b. Keyvan meclis-i şer‘-i hatîr-i lâzimü’t-tevkīrde kasaba-i mezbûre mahallâtından Tomtom mahallesi sâkinlerinden olup bundan akdem vefât eden Fülfül Yazıcı demekle ma‘rûf Mehmed b. Ramazan’ın sagīre kızı Fâtıma’nın tesviye-i umûruna kıbel-i şer‘den mansûbe vasiyy-i merkūm vâlidesi Ümmühân Hâtun bt. Mehmed mahzarında takrîr-i da‘vâ edip târih-i kitâbdan bir buçuk sene mukaddem müteveffâ-yı mezbûr Mehmed zimmetinde kahve bahâsından yüz elli aded guruş-ı kebîr hakkım olup kable’l-edâ fevt olmağın terekesine vâzı‘atü’l-yed merkūme Ümmühân’dan taleb ederim dedikde gıbbe’s-suâl ve’l-inkâr müdde‘î-i mezbûrun müdde‘âsını mübeyyin beyyine taleb olundukda udûl-i müslimînden Hasan Reis b. Musa ve Ahmed Çelebi b. el-Hâc İbrahim nâm kimesneler alâ isri’l-istişhâd minvâl-i mes’ûl üzere edâ-i şehâdet-i şer‘î ve müdde‘î-i mezbûrun müteveffâ-yı mezbûr zimmetinde kahve bahâsından yüz elli kıt‘a guruş-ı kebîr hakkı olduğu bizim ma‘lûmumuz[dur], bu husûsa şâhidleriz, şehâdet dahi ederiz deyû edâ-i şehâdet-i şer‘iyye eylediklerinde ba‘de ri‘âyeti’ş-şerâit şehâdetleri makbûle olup sonra meblağ-ı mezbûru müteveffâ-yı mezbûrun hâl-i hayâtında taraf-ı şer‘iyyeden bir tarîk ile alıp kabz ve kabûl etmediğine yemîn teklîf olundukda half billâhi’l-aliyyi’l-azîm ettikden sonra meblağ-ı mezbûru edâya ba‘de’t-tenbîh işbu hurûf gıbbe’t-taleb ketb olundu. Cerâ zâlike ve hurrire fi’l-yevmi’s-sâmin min Saferi’l-hayr li sene ihdâ ve hamsîn ve elf.<br><br><br>Şuhûdü’l-hâl: Halil Efendi b. Hüseyin el-İmâm, Hasan Reis b. Musa, Mustafa b. Mehmed, Zülfikār b. Mehmed, Hızır Reis b. Habib ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=20207"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20209"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b038"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>