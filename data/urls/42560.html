﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 364<br>Hüküm no: 454<br>Orijinal metin no: [90b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Ağa’nın Sarraf Kazer ile olan alacak davasında anlaşma sağlanması</b><br><br>Ma‘rûz,<br><br>Sâhib-i arzuhâl Tahta Serdârı Süleyman Ağa b. Ali meclis-i şer‘-i münîrde derûn-ı arzuhâlde mezkûrü’l-ism sarrâf tâifesinden Kazer v. Manol zimmî muvâcehesinde bin yüz elli dokuz senesi Receb-i şerîfi evâsıtında zimmî-yi mesfûr yedinden istidâne ve kabz eylediğim yüz seksen guruş mukābelesinde malımdan kendüye rehin ve teslîm eylediğim cem‘an üç yüz otuz üç guruş kıymetli iki pandol sâ‘at ve bir sâye kapud ve bir fısdıkī çukaya kaplı bir nâfe kontuş kürk ve yüz yetmiş üç vakiyye evânî-i nühâsiye ile bin yüz altmış senesi saferinde ben diyâr-ı âharda bulunmağla zimmî-yi mesfûr gāib ani’l-beled Mustafa nâm kimesne ile ittifâk edip İstanbul’da Zeyrek mahallesinde vâki‘ Haremeyn-i şerifeyn Vakfı’ndan mutasarrıf olduğum bir bâb menzilimi merkūm Mustafa’nın vekâletiyle otuz guruş mukābelesinde âhara ferâğ ve kabz-ı bedel etmekle ber-vech-i muharrer eşyâ-i mezkûrede edâ-i deyn ile fekk-i rehn ve bedel-i mezkûru bana redd ü teslîme tenbîh olunmak matlûbumdur deyü zimmî-yi mesfûrdan da‘vâ eylediğimde, ol dahi eşyâ-i mezkûreyi târîh-i merkūmda bir kıt‘a temessük mantûkunca bana kat‘an ve sahîhan bey‘ ve teslîm edip ber-minvâl-i muharrer menzil-i mezkûrun bedeli olan meblağ-ı mezkûru kabzını külliyen inkâr etmekle beynimizde ba‘de vukū‘i’l-münâza‘a da‘vâ-yı mezkûremden [91a] beni sarrâf-ı mesfûr Kazer zimmî ile altmış guruş bedel-i makbûza sulh eylediklerinde, ben dahi sulh-ı mezkûru kabûl edip mâ‘adâ müdde‘âma ve eşyâ-i muharrere-i mezkûreye ve menzil-i mezkûrun bedeline ve târîh-i i‘lâma gelince sâire müte‘allika âmme-i de‘âvî ve mutâlebât ve kâffe-i eymân ve muhâsamâtdan mesfûr Kazer zimmî ile gāibân ani’l-meclis şerîkleri Andon ve Yorgi zimmîlerin her birinin zimmetini ferden ferdâ ibrâ-i âm ile ibrâ ve iskāt eylediğimde zimmî-i mesfûr dahi bedel-i sulh-ı mezkûr nâmıyla bana medfû‘u olan meblağ-ı mezkûr altmış guruşa ve kezâlik bi’l-cümle sâire müte‘allika âmme-i da‘vâdan benim zimmetimi ibrâ-i âm ile ibrâ ve iskāt etmekle her birimiz âharın ibrâsını dahi kabûl eyledik deyü ba‘de’l-ikrâr ve’t-tasdîk külliyen kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 13 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>