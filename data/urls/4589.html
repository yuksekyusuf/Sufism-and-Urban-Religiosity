﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 299<br>Hüküm no: 310<br>Orijinal metin no: [42a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mosko v. Yorgi’nin Rus asıllı cariyesini rızası olmadan sattığı iddiasıyla kayını Canato v. Mirza Reis’e açtığı davadan vazgeçtiği</b><br><br>Mahrûse-i Galata nevâhîsinden İstinye nâhiyesine tâbi‘ Yeniköy nâm karyede sâkin Mosko v. Yorgi nâm zimmî meclis-i şer‘-i şerîf-i enverde kayını işbu râfi‘u’s-sifr Canato v. Mirza Reis nâm zimmî muvâcehesinde ikrâr ve takrîr-i kelâm edip târih-i rakīmden beş sene mukaddem ben Eflak diyârında iken evsâfı beynimizde ma‘lûm Rusiyyetü’l-asl Maraşka nâm câriyemi bi-gayr-ı hakkın ahz ve âhara bey‘ ile itlâf etmişidin deyü câriye-i mezbûrenin kıymet-i şer‘iyyesini mezbûr Canato’dan taleb eylediğimde ol dahi câriye-i mezbûreyi emrinle bey‘ ve gāib ani’l-meclis Aslan Reis’e olan yüz guruş deynine edâ eyledim deyü def‘le mukābele ve def‘-i mezkûrunu isbât sadedinde olmağla beynimizde münâza‘ât-ı kesîre ve muhâsamât-ı ekîde vâkı‘a olmuş idi el-hâletü hâzihî ben da‘vâ-yı mezkûremden fâriğ olup husûs-ı mezkûra ve târih-i rakīme gelince beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan ben mezbûr Canato’nun zimmetini ibrâ-i âmm-ı râfi‘u’l-hısâm ile ibrâ ve iskāt edip ol dahi kezâlik târih-i rakīme gelince beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan benim zimmetimi ibrâ ve iskāt eyledi baʻde’l-yevm birbirimiz ile vechen mine’l-vücûh aslâ da‘vâ ve nizâ‘ımız yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 2 min-Cumâdelâhire sene 1121<br><br>Şuhûdü’l-hâl: Mehmed Çelebi b. Receb, Mehmed Çavuş b. Abdullah, Ali b. İvaz el-Muhzır, Mehmed Çelebi b. Ahmed, Mustafa Beşe b. Mehmed, Ebûbekir Çelebi b. Şa‘ban, diğer Mustafa Beşe b. Mehmed, İbrahim Beşe b. Hüseyin, Abdurrahman Çelebi b. el-Hâc Mehmed ve gayruhum mine’l-huzzâr.<br><br>Sevindi v. Duka, Sava v. Yorgi, Nikola Reis v. Hristodoli, Yorgi v. Dimitri.</p>          <br><a title="Önceki sayfa" style="text-decoration:none" href="./ayrmetin.php?idno=4588"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4590"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>