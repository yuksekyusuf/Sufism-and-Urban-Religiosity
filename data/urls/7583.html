﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 417<br>Hüküm no: 543<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Hasan’ın boşandığı kocası Bostanî Mehmed’deki alacağının ödemesine yapılan tenbih</b><br><br>Ma‘rûz<br><br>Mumcu Ali Beşe mübâşeretiyle Bâb Mahkemesi’ne ihzâr olunan Bostânî es-Seyyid Mehmed’in zevce-i mutallakası olup zâtı ta‘rîf-i şer‘î ile mu‘arrefe olan Fâtıma bt. Hasan nâm hatun meclis-i şer‘de mezbûr es-Seyyid Mehmed ile terâfu‘larında mezbûr es-Seyyid Mehmed zimmetinde cihet-i karzdan on dört guruş ve emriyle sakaya ve habbâza verdiğim altı guruş ki min-haysü’l-mecmû‘ yirmi guruş ile yedimden ve malımdan aldığı kırk guruş kıymetli iki kat mükemmel camaşur hâlâ zimmetinde kalıp hatta bundan akdem mezbûr es-Seyyid Mehmed ile muhâla‘a olduğumuzda meblağ-ı mezkûr yirmi guruş ile iki kat mükemmel camaşur bana zimmetinde deyni olduğunu huzûr-ı Müslimînde ikrâr dahi etmişidi meblağ-ı mezkûr ile camaşurumun aynıları mevcûd ise aynılarını müstehleke ise kıymet-i şer‘iyelerini mezbûr es-Seyyid Mehmed’den taleb ederim deyü da‘vâ mezbûr es-Seyyid Mehmed camaşurları ikrâr lâkin meblağ-ı mezkûru inkâr etmeğin müdde‘iye-i mezbûre ber-vech-i muharrer müdde‘âsını lede’t-tezkiye adâletleri zâhir olan sâkin oldukları Müneccim Sadi mahallesi imâmı Hüseyin Efendi b. Abdurrahman ve Müezzin Molla Mustafa b. Ali ve Mehmed Beşe b. İbrahim şehâdetleriyle mezbûr es-Seyyid Mehmed muvâcehesinde vech-i şer‘î üzere ba‘de’l-isbât mezbûre Fâtıma iki kat mükemmel camaşurunu bâ-vesâtet-i muslihîn mezbûr es-Seyyid Mehmed ile beş guruş üzerine sulh olmağın meblağ-ı müdde‘â-bih yirmi guruş ile bedel-i sulh-ı mezkûr beş guruş ki min-haysü’l-mecmû‘ yirmi beş guruşu müdde‘iye-i mezbûre Fâtıma Hatun’a edâya mezbûr es-Seyyid Mehmed’e tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 13 Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>