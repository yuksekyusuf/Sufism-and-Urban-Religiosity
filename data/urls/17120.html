﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 166<br>Hüküm no: 167<br>Orijinal metin no: [18b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Süleyman’nın evlâd-ı vakıfdan olduğu iddiâsıyla Cami-i kebîr Mahallesi’ndeki menzilden hisse talebinde bulunmasının uygun olmadığı</b><br><br>İʻlâmı mûcebince amel olunmak buyruldu<br><br>Maʻrûz-ı dâʻî-i Devlet-i aliyyeleridir ki;<br><br>Kasaba-i Tophâne’de İlyaszâde Mahallesi sâkinlerinden el-Hâc Süleyman b. Ömer nâm kimesne meclis-i şerʻ-i hatîrde zikr-i âtî vakıf menzile meşrûtiyyet üzere seksen seneden mütecâviz vâzıʻu’l-yed oldukları sâbit olan kendi nefsinden asıl ve karındaşı müteveffâ Molla Mehmed’in evlâd-ı sıgārı Ali ve Nefise’nin mansûb vasîleri işbu bâʻisü’l-iʻlâm eş-Şeyh Ahmed Efendi [b.] Sadi mahzarında medîne-i Hazret-i Ebâ Eyüb el-Ensârî’de Câmiʻ-i kebîr Mahallesiʼnde vâkiʻ maʻlûmü’l-hudûd zâviye taʻbîr olunur evlâd-ı evlâda meşrûta vakıf menzili mezbûr Şeyh Ahmed Efendi müteveffâ Molla Mehmed ve babaları Ali ve ceddimiz Mehmed Efendi bî-hak zabt ve tasarruf etmeleriyle müddet-i mezbûrede mürâʻât-ı hâtır içün daʻvâ olunmayıp sükūt etmiş idik. Ben dahi evlâd-ı vâkıfdan olmağla menzil-i mezbûrdan âid olan hissemi taleb ederim deyü eylediği takrîrine göre daʻvâ-yı mezkûre kırk seneden mütecâviz bilâ-özr terk olunup, kırk sene bilâ-özr terk olunan daʻvânın istimâʻı câiz olmadığını nâtık mezbûr Şeyh Ahmed Efendi fetvâ-yı şerîfe ibrâz etmeğin ber-mûceb-i fetvâ-yı şerîfe müddeʻî-i mezbûrun daʻvâsına iltifât olunmadığı bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’l-âşir min-şehri Rebîʻi’l-âhir li-sene sittin ve miʼe ve elf.<br><br>El-abdü’d-dâʻî li’d-devleti’l-aliyyeti’l-Osmâniye Ebûbekir en-Nâib be-medîne-i Ebâ Eyüb.</p>          <br><a title="Önceki sayfa" style="text-decoration:none" href="./ayrmetin.php?idno=17119"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17121"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o753"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>