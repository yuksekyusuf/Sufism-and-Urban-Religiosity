﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 88<br>Hüküm no: 43<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bogasıcı esnafından Mosayil v. Avanes’in hüsnü halinin bildirilmesi</b><br><br>Bogasıcı zimmînin hüsn-i hâl i‘lâmı<br><br>Ma‘rûz[-ı dâ‘i-i devlet-i aliyyeleridir ki]<br><br>Sâdır olan fermân-ı âlişâna imtisâlen işbu arzuhâle nazar olundukta İstanbul’da Uzunçarşı başında İğneci Hanı kurbünde bogasıcı dükkânında mütemekkin bogasıcı esnâfından arzuhâlde ismi mastûr Anadolu’da Maden kazâsı ahâlîsinden Mosayil v. Avanes zimmî dükkân-ı mezkûrda oturur iken efranc kıyâfetinde iki nefer Nasrâni tebessüm ederek mu‘tâdları üzere başlarından şabkalarını çıkararak zimmî-i mersûma âşinâlık edüp mukaddemâ dahi bir iki ruhbân dükkânına geldiğini fesci esnâfından ve pirinççi esnâfından evlâd-ı Arabdan el-Hâc Mehmed ve el-Hâc Halil nâm iki nefer kimesneler rü’yet eylediğini zâbıtâna inhâ ile mersûmu Bâb-ı âliye irsâl ve habsettirdikleri işbu arzuhâlde müstebân oldukdan sonra zimmî-i mesfûr Bâb-ı âliden mübâşir ta‘yîn buyrulan kapıkethüdâsı bendeleri ma‘rifetiyle meclis-i şer‘a ihzâr ve mücîzân-ı merkūmân hâzır oldukları hâlde bogasıcı esnâfının kethüdâsı Mehmed Emin Ağa ve esnâfından es-Seyyid Mehmed Akif Ağa ve Hâfız Mehmed Ağa ve İbrahim Ağa ve es-Seyyid Mehmed Emin Ağa ve es-Seyyid Hâfız Ahmed Ağa ve Osman Ağa ve Halil Ağa ve Ahmed Ağa ve yiğitbaşıları es-Seyyid Ahmed Ağa ve sâir otuz neferden mütecâviz mazbûtü’l-esâmî kimesnelerden hâlî tecessüs olundukta mersûm Mosayil zimmî on iki yaşından berü yanlarında bogası ticâretiyle me’lûf ve ırzıyla mukayyed olup hilâf-ı rızâ-i âlî hareket kendisinden me’mûl olmadığını ve bogasıcı esnâfı Efrenc tâifesinden batiste [patiska] ve sâir emti‘a iştirâ edegelmeleriyle ahz u i‘tâ hasebiyle beynlerinde âşinâlık müsteb‘ad olmadığını bi’l-muvâcehe ihbâr zimmî-i mersûma bi’l-vücûh tekeffül eylediklerini takrîr eyledikleri İstanbul Mahkemesi’nden huzûr [-ı âlîlerine i‘lâm olundu.]<br><br>Fî 3 Zilhicce sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32468"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32470"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>