﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 377<br>Hüküm no: 368<br>Orijinal metin no: [89a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un muhalaa yoluyla boşandığı eşi Hüseyin’in zimmetini ibra etmesi</b><br><br>Mahmiye-i İstanbul’da Hoca Hayreddin mahâllesinde vâki‘ Emir Buhârî odalarında sâkine olup zâtı Abdullah Çavuş b. Hasan ve Mustafa Beşe b. İbrahim nâm ta‘rîfleriyle mu‘arrefe olan Fâtıma bt. Ahmed nâm hatun mahmiye-i mezbûrede meclis-i şer‘-i hatîrde zevci olup vilâyet-i Rumeli’nde Kavala nâm kasabada sâkin işbu bâ‘isü’l-vesîka Hüseyin b. Mehmed nâm kimesne tarafından husûs-ı âti’l-beyana vekîl olduğu es-Seyyid Mustafa Çelebi b. es-Seyyid Mehmed ve Şaban Beşe b. Mahmud nâm kimesneler şehâdetleriyle şer‘an sâbit ve sübût-ı vekâletine hükm-i şer‘î lâhık olan Abdulvahhab Efendi b. Osman mahzarında bi-tav‘ihâ ikrâr ve takrîr-i kelâm edip müvekkil-i mezbûr Hüseyin kasaba-i mezbûrede sâkin olup benimle mu‘âmele-i zevciyet mümkün olmamağla zimmetinde mütekarrir ve ma‘kūdün-aleyh olan dört bin akçe mehr-i müeccelim üzerine ve nafaka-i iddet-i mu‘ayyenem ve meûnet-i süknâm dahi kendi üzerime olmak üzere vekîl-i mezbûr Abdulvahhab Efendi ile muhâla‘a-i sahîha-i şer‘iyye ile muhâla‘a edip ol dahi minvâl-i muharrer üzere hul‘-ı mezbûru ba‘de’l-kabûl müvekkil-i mezbûr Hüseyin ile zevciyet beynimizde kāime iken işbu yedimde olan nafaka hücceti nâtıka olduğu üzere zevcim müvekkil-i mezbûr üzerine takdîr etdirdiğim beher yevm onar akçeden beş ayda müctemi‘ olan bin beş yüz akçeden ve sâir beynimizde cârî ahz u i‘tâ ve mu‘âmelât-ı şettâya müte‘allıka âmme-i da‘vâdan müvekkil-i mezbûr Hüseyin’in zimmetini ibrâ ve iskāt eyledim dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fî 14 min-Cumâdelûlâ sene 1116<br><br>Şuhûdü’l-hâl: Ahmed Çelebi b. Matlabcı, el-Hâc Abdurrahman el-muhzır, el-Hâc Ali b. Abdullah Çukadâr, Yusuf Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41897"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41899"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>