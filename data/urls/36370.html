﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 404<br>Hüküm no: 445<br>Orijinal metin no: [179-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arazi ve akarla ilgili mahkemelerden verilen senedat-ı şer‘iyelerde dikkat edilecek hususlar</b><br><br>Bâb-ı Fetvâ<br><br>Dâire-i Meşîhat-i İslâmiye<br><br>Tahrîrât Kalemi<br><br>Aded: 20<br><br>İstanbul Kādılığı’na,<br><br>Fazîletlü Efendim Hazretleri,<br><br>Arâzî ve akāra müte‘allik vukū‘ bulan muhâkeme üzerine verilen bazı senedât-ı şer‘iyede münâza‘un-fîh akāra vaz‘-ı yedin beyyine-i mu‘addele ile sübûtuna ve münâza‘un-fîh arâzî-i emîriye veyâ mevkūfeden olduğu hâlde bazılarında ancak bidâyet-i mahkemede sahib-i arz ve mütevellînin huzûru gösterilerek esnâ-yı şehâdet ve hükümde dahi hazır bulunduklarına ve ba‘zen de gerek bidâyet-i muhâkemede ve gerek hîn-i hükümde huzûrlarına ve vakfa ta‘alluk eden husûsâta dâir olanlarda dahi yine ol vechile mütevellîsinin huzûruna ve taraf-ı da‘vâ ve şehâdetde ashâb-ı hudûdun âbâ ve ecdâdı isimlerinin zikrine ve her ne husûsa dâir olursa olsun bazı senedâtda tarafeyn vekîlleri vekâletlerinin müseccele veyâhûd ehadehümânın müseccele-i âharın müsbete ve ne husûs hakkında olduğuna ve tarafından veyâ şâhidlerden olan nisvânın zâtları ta‘rîf olunduğuna ve şâhidlerin bi’l-muvâcehe edâ-yı şehâdet-i şer‘iye eylediklerine ve müteveffâ veyâ gāib hakkında istimâ‘ olunan şuhûdun müteveffâ veyâ gāibin eb ve ced isimlerini beyân ettiklerine ve ba‘de’l-istimâ‘ şâhidlerin sırren ve alenen usûlüne tevfîkan tezkiyeleri icrâ ve müzekki-yi sırrî ve alenîlerin isim ve şöhretleriyle i‘lâma dercine ve tezkiye-i aleniyenin muvâcehede icrâ olunduğuna ta‘arruz olunmamasından nâşî mehâkim-i şer‘iyeden i‘tâ olunup li-ecli’t-tedkīk ve’t-temyîz fetvâhâneye vürûd etmekte olan bu gibi hücec ve i‘lâmât-ı şer‘iye ve nakz ve cerh edilmekde ve bazısının da târihinin usûl-ı hakk-ı şer‘îye tevfîkan ibâre-i Arabiye ile tahrîr olunmaması ve mühürlerinin de kābil-i tatbîk olmaması ve derûn-ı i‘lâmda zikr ve hikâye olunan sened ve vesâik-i şer‘iye ve evrâk-ı sâirenin tedkīki taleb olunan i‘lâm ile ma‘an gönderilmemesi Bâb-ı Muhâbere’nin küşâdına sebeb-i müstakil teşkîl edip bu yüzden de hukūk-ı ibâdın teahhura dûçâr olduğu görülmekte olduğundan ba‘demâ bu gibi esbâb-ı ma‘lûme-i zâhireden nâşî senedât-ı şer‘iyenin nakz ü cerhini îcâb eder hâlâtın vukū‘a getirilmemesi ve temyîzi taleb olunan vesâik-i şer‘iyede mahkî evrâk ve senedât-ı şer‘iye var ise asıl veyâhûd sûret-i musaddakalarının birlikde gönderilmesi, mahkûmun-aleyhler tarafından i‘tirâz edilen senedât-ı şer‘iyenin zahrlarına târih-i teblîğleriyle müddeti zarfında i‘tirâz olunduğunun işâret ve mühr-i resmî ile tasdîk kılınması ve hatt-ı mağribî ile tahrîr olunan i‘lâmların kırâeti emr-i usr olduğundan bu gibilerin kırâet olunacak mertebe hatt-ı Osmânî ile tahrîrleri husûslarının ve bazı nüvvâb-ı şer‘in hâric ez-salâhiyet dâire-i vilâyetleri hâricinde ikāmet etmekte bulunan müdde‘â-aleyhleri mahkemelerine da‘vet ve adem-i îcâbetleri hâlinde vekîl-i müsahhar ta‘yîniyle gıyâben icrâ-yı muhâkemelerine tesâddî etmeleri gibi hilâf-ı usûl mu‘âmeleden tevakkī edilmesi lüzûmunun ta‘mîmen nüvvâb-ı şer‘iye teblîği Fetvâhâne’den ifâde olunmuş ve bu gibi [180] mevâdd-ı ma‘lûmeye adem-i i‘tibâriyle ashâb-ı mesâlih hukūkunun sürüncemede kalmasına sebebiyet veren nüvvâbın taht-ı mesûliyete alınmaları mukarrer bulunmuş olmağla ona göre iktizâsının îfâ ve nüsah-ı melfûfenin mülhakāt nüvvâbına tisyârına mübâderet eylemeleri siyâkında tezkire-i mecî terkīm kılındı efendim.<br><br>Fî 25 Zilka‘de sene 1327 ve fî 26 Teşrîn-i sânî sene 1325.<br><br>Şeyhülislâm<br><br>Sahib</p>          <br><a title="Önceki sayfa" style="text-decoration:none" href="./ayrmetin.php?idno=36369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>