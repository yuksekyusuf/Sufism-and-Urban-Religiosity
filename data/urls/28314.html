﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 241<br>Hüküm no: 289<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli Halife b. Derviş’in kaybolan ve Esirci Ramazan b. Hasan’ın elinde bulunan Rus asıllı cariyesinin kendisine teslimi</b><br><br>Mahmiye-i İstanbul’da Akşemseddin mahallesi sâkinlerinden bâ‘is-i hâze’l-kitâb Veli Halife b. Derviş nâm kimesne meclis-i şer‘-i şerîf-i enverde mahmiye-i mezbûrda Mollâ Gürânî mahallesi sâkinlerinden Esirci Ramazan b. Hasan nâm kimesne mahzarında üzerine da‘vâ ve takrîr-i kelâm edip işbu meclis-i şer‘de mevcûd ve şâhid-i mezbûr Ramazan yedinde olan orta boylu açık kaşlı, elâ gözlü Rusiyyetü’l-asl Gülistan bt. Abdullah nâm câriyemi târîh-i kitâbdan kırk iki gün mukaddem mahalle-i mezbûrede iken mülkümden zâyi‘ olmuşdu, hâlâ mezbûr Ramazan mârru’z-zikr câriyeye bi-gayrı hakkın vaz‘-ı [yed] eder, hâlâ suâl olunup kasr-ı yedine ve bana teslîme tenbîh olunmak matlûbumdur dedikde gıbbe’s-suâl mezbûr Ramazan cevâbında mârru’z-zikr câriyeyi târîh-i kitâbdan on iki gün mukaddem bir hâtûndan kırk bir guruş semen-i medfû‘a iştirâ ve kabz edip mülk-i müşterâm olmağla vaz‘-ı yed ederim, müdde‘î-i mezbûrun mülkü olduğu ma‘lûmum değildir deyücek, müdde‘î-i mezbûr Veli Halife’den müdde‘âsını mübeyyin beyyine taleb olundukda yine mahalle-i mezbûre sâkinlerinden Mehmed b. Osman ve Hüseyin b. Yusuf nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu meclis-i şer‘de mevcûd ve şâhid-i merkūm Ramazan yedinde olan orta boylu açık kaşlı elâ gözlü Rusiyyetü’l-asl Gülistan bt. Abdullah nâm câriye müdde‘î-i mezbûrun mülk ve hakkı olup târîh-i kitâbdan kırk iki gün mukaddem mülkünden zâyi‘ olmuş idi, biz bu husûsa bu vech üzere şâhidleriz, şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olup müdde‘î-i mezbûr tahlîf-i şer‘î ile tahlîf olundukdan sonra mûcebince zikr olunan câriyeyi müdde‘î-i mezbûra teslîme merkūm Ramazan’a tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-sâdis ve’l-ışrîn min-Saferi’l-hayr li-sene sitte mi’e ve elf.<br><br>Şuhûdü’l-hâl: Hasan Ağa b. Hüseyin, Halil Beşe b. Ali, İbrahim Çelebi b. Kani, Hüseyin Çelebi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=28313"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28315"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o338"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>