﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 307<br>Hüküm no: 328<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Nikola’nın Küçükçekmece’deki iki adet mezraası hakkında davacı olduğu Rabia bt. Ahmed’le sulh oldukları</b><br><br>Zimmî tâifesinden Yorgi v. Nikola mahfil-i şer‘-i hatîrde mahmiye-i İstanbul’da Sultan Bâyezid Hân-ı Cedîd mahallesi sâkinelerinden bâ‘isetü’l-kitâb umdetü’l-muhadderât Rabia bt. Ahmed nâm hatun tarafından husûs-ı âtîye vekîl olup mahzar-ı hasm-ı şer‘îde Dergâh-ı âlî -dâme mahfûfan bi’l-me‘âlî - müteferrikalarından umdetü’l-emâsil ve’l-akrân Mehmed Ağa b. el-merhûm İskender Paşa ve zahrü’l-cüyûş Ahmed Çavuş b. Mustafa şehâdetleriyle şer‘an vekâleti sâbite olan zahrü’l-akrân Osman Bey b. Abdülmennân el-cündî muvâcehesinde ikrâr ve takrîr-i kelâm edip havâss-ı Kostantıniyye kazâsı muzâfâtından Küçükçekmece nâhiyesinde Pinakitye nâm karyede vâki‘ bir tarafı Hüseyin Halife mülküne ve üç tarafı tarîk-i âmma müntehiye olan bir kıt‘a mezra‘a ve yine mezra‘a-i mezkûre kurbünde vâki‘ cevânib-i erba‘ası Abâyici Mehmed ve Cevad Çavuş mezra‘alarıyla tarîk-i âmma müntehiye olan bir kıt‘a mezra‘a mukaddemâ sâhib-i arz ma‘rifetiyle benim tasarrufumda olup târih-i kitâbdan yedi yıl mukaddem İstimad nâm zimmî ile akd-i mezâri‘a-i sahîha edip zirâ‘at üzere iken yedi yıldan beri mezbûre Rabia Hatun zikr olunan iki kıt‘a mezra‘aya bir tarîkle vaz‘-ı yed etmeğin mezkûreden da‘vâ ve taleb eylediğimde mezbûre Rabia Hatun cevâbında zikr olunan iki kıt‘a mezra‘a mukaddemâ sâhib-i arz ma‘rifetiyle merkūm İstimad’ın taht-ı tasarrufunda olup merkūm İstimad târih-i kitâbdan yedi yıl mukaddem hakk-ı tasarrufunu sâhib-i arz ma‘rifetiyle bedel-i mu‘ayyen ile bana tefvîz ve teslîm edip ben dahi tefevvüz ve tesellüm etmeğin yedi yıldır ki zirâ‘at ve hirâset ederim deyip benim tasarrufumda olduğunu inkâr etmeğin beynimizde küllî nizâ‘ ve cidâl vâki‘ olmuşidi el-hâletü hâzihî beynimizde muslihûn tavassut edip da‘vâ-yı mezkûreden beni on bir kâmil guruşa sulh eylediklerinde ben dahi sulh-i mezbûru kabûl ve bedel-i sulh-i mezkûru vekîl-i merkūmun yedinden bi’t-tamâm alıp kabz edip merkūme Rabia’nın zimmetini husûs-ı mezkûra müte‘allik olan cemî‘ de‘âvî ve mutâlebâtdan ibrâ-i âmm-ı kātı‘ü’n-nizâ‘la ibrâ eyledim min-ba‘d zikr olunan iki kıt‘a mezra‘aya müte‘allik mezbûre Rabia Hatun ile da‘vâ ve husûmetim yokdur dedikde gıbbe’t-tasdik mezbûr Yorgi’nin zevcesi olan Despina bt. Aleksi nâm nasrâniye dahi vekîl-i mezkûr muvâcehesinde ikrâr ve takrîr-i kelâm edip karye-i merkūmede vâki‘ tarafeyni Hüseyin Halife bağı ile Bekaroğlu nâm zimmî bağına ve tarafeyn-i âharîni tarîk-i âmma müntehî olan bir kıt‘a mülk bağımı mukaddemâ bey‘-i bâtt-ı kat‘î ile üç bin fıddî akçeye merkūme Rabia’ya bey‘ u teslîm edip ol dahi iştirâ ve tesellüm eyledikden sonra semeni olan meblağ-ı mezbûrun iki bin akçesini yedinden alıp kabz edip bin akçesi zimmetinde kalmış idi hâlen zikr olunan bin akçeyi mezkûreden da‘vâ ve taleb edip mezbûre Rabia dahi cevâbında zikr olunan bin akçeyi dahi bi’t-tamâm sana edâ ve îfâ eyledim zimmetim berî olmuşdur deyip ben inkâr edip beynimizde küllî nizâ‘ ve cidâl vâki‘ olmuş idi hâlen beynimizde muslihûn tavassut edip husûs-ı mezbûru vekîl-i merkūm Osman Bey ile üç kâmil guruşa bizi sulh eylediklerinde ben dahi sulh-i mezbûru kabûl ve bedel-i sulhu bi’t-tamâm vekîl-i mezkûrun yedinden alıp kabz edip mezbûre Rabia’nın zimmetini zikr olunan bin akçeye müte‘allık da‘vâdan ibrâ-i âmm-ı hâsım-ı nizâ‘la ibrâ eyledim dedikde gıbbe’t-tasdîk mâ-hüve’l-vâkı‘ bi’t-taleb ketb olundu.<br><br>Hurrire fî-evâsıtı’l-Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Zahrü’l-cüyûş Nurullah Çavuş b. Ali, umdetü’l-emâsil Mustafa Çavuş b. el-merhûm Hamza Paşa, es-Seyyid Mehmed Çavuş b. es-Seyyid İsa, Mustafa Bey b. Mehmed, İbrahim Subaşı b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=39619"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39621"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o374"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>