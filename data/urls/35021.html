﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 419<br>Hüküm no: 368<br>Orijinal metin no: [136-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın kefaletinden doğan borcunu ödemesi</b><br><br>2497 [guru]ş hüküm<br><br>[Ma‘rûz]<br><br>Hâlâ İstanbul’da vâki‘ Tahmis müdîri bâ‘isü’l-i‘lâm el-Hâc Mehmed Salih Ağa b. Halil meclis-i şer‘-i münîrde mukaddemâ Tahmisönü attârlarından ve hâlâ kâğıdcı esnâfından es-Seyyid Mustafa Ağa b. İsmail muvâcehesinde mezbûr es-Seyyid Mustafa Ağa’nın sâlifü’l-beyân Tahmisönü’nde vâki‘ mutasarrıf olduğu bir bâb dükkânında müsteciri olan Attâr İbrahim Edhem Ağa b. Ahmed hâzır olduğu hâlde hâzır-ı mezbûr İbrahim Edhem Ağa’nın bir müddetden beri mâlımdan ve yedimden iştirâ ve kabz eylediği meshûk kahve semeninin hesâbını sene-i sâbıkā yani bin iki yüz elli yedi senesi Zilhiccetü’ş-şerîfesinin on beşinci günü hâzır-ı mezbûr ile zikr olunan Tahmis odasında yegân yegân sehv ü galatdan ârî hesâb-ı sahîh ile rü’yet eylediğimizde lede’l-muhâsebe hâzır-ı mezbûr İbrahim Edhem Ağa zimmetinde cihet-i mezkûreden yirmi dört bin yedi yüz dokuz guruş alacak hakkım zuhûr ettikde meblağ-ı merkūm bana zimmetinde sahîhan deyni olduğunu ikrâr-ı kat‘î ile ikrâr edip meblağ-ı merkūm yirmi dört bin yedi yüz dokuz guruşa mezbûr es-Seyyid Mustafa Ağa tarafeynden bi’l-emr ve’l-kabûl kefâlet-i mutlaka ile kefîl ve zâmin olmağla meblağ-ı mezkûr yirmi dört bin yedi yüz dokuz guruşu kefâlet-i mahkiyesine binâen mezbûr es-Seyyid Mustafa Ağa’dan hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr el-Hâc Mehmed Salih Ağa ber-vech-i muharrer müdde‘âsını sâlifü’z-zikr Tahmisönü attârlarından el-Hâc İbrahim Ağa b. Ömer ve Hafız Abdullah Efendi b. Ali ve İbrahim İbiş Ağa b. Mehmed Sadık ve Hasan Ağa b. Abdullah ve es-Seyyid Ömer Ağa b. es-Seyyid Hüseyin nâm kimesneler şehâdetleriyle bi’l-muvâcehe ber-nehc-i şer‘î isbât ettikde mezbûr es-Seyyid Mustafa Ağa müdde‘î-i mezbûrun ber-vech-i muharrer müdde‘âsını bi-tamamihi tâyi‘an ve kat‘iyyen ikrâr ü i‘tirâf etmeğin mûcebince meblağ-ı merkūm yirmi dört bin yedi yüz dokuz guruşun bi-hükmi’l-kefâle müdde‘î-i mezbûr el-Hâc Mehmed Salih Ağa’ya edâsıyla mezbûr es-Seyyid Mustafa Ağa ilzâm olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 2 Receb sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35020"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35022"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>