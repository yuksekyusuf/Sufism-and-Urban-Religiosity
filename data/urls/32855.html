﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 441<br>Hüküm no: 429<br>Orijinal metin no: [88a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lağımcı Mustafa Ağa b. Ahmed ve eşi Hafîze bt. Abdullah’ın menzillerine sonradan açtıkları iki adet pencereyi kaldıracaklarını taahhüt ettikleri</b><br><br>Menzil keşfi<br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlîlerine imtisâlen zikri câ‘î husûsun mahallinde ketb ü tahrîri içün savb-ı şer‘-i enverden me’zûnen irsâl olunan Kâtib Mehmed Hidâyetullah Efendi dâ‘îleri ve bi’l-ma‘iyye rü’yete memûr Haremeyn-i şerîfeyn müfettişi mevâlî-i izâmdan Hatîbzâde Fazîletlü es-Seyyid Mehmed Derviş Efendi dâ‘îleri tarafından mürsel Kâtib Hüseyin Efendi hâssa mimarı hulefâsından Selim Sâbit ve Safi Mustafa Halîfeler ile İstanbul’da Avratpazarı kurbünde Canbâziye Mahallesi’nde tarîk-i hâsda vâki‘ münâza‘un-fîh olan bir bâb menzile varup cerîdede mazbûtü’l-esâmî Müslimîn huzûrlarında akd-i meclis-i şer‘-i Nebevî ettiklerinde menzil-i mezkûr karşısında kâin tarîk-i hass-ı merkūm erbâbından ashâb-ı arzuhâl zîr-i nezâret-i dâ‘îlerinde olan evkāfdan merhûm-ı mezbûr Canbâz Mustafa Ağa Vakfı müsakkafâtından ma‘lûmü’l-hudûd bir bâb menzile bâ-temessük-ı mütevellî bi’l-icâreteyn iştirâken mutasarrıflar olup kendi nefsinden asıl ve zevcesi Âişe bt. Abdullah nâm Hatun tarafından vekîl-i müseccel-i [88b] şer‘îsi es-Seyyid el-Hâc Mehmed Ağa b. es-Seyyid Ali ve Dârü’s-sa‘âdeti’ş-şerîfe ağası hazretleri nezâretlerinde âsûde evkāfdan Ayasofya-i Kebîr Vakfı müsakkafâtından ma‘lûmü’l-hudûd bir bâb menzile bâ-temessük-ı mütevellî bi’l-icâreteyn iştirâken mutasarrıflar olup kezâlik kendi nefsinden asıl ve zevcesi Şerîfe Fâtıma bt. Ahmed nâm Hatun tarafından vekîl-i müsecceli Haffâf es-Seyyid el-Hâc Halil Ağa b. es-Seyyid Ali ve yine zikr olunan Ayasofya-i Kebîr Vakfı müsakkafâtından ma‘lûmü’l-hudûd bir bâb menziline bâ-temessük-ı mütevellî bi’l-icâreteyn ber-vech-i iştirâk mutasarrıflar olup kezâlik kendi nefsinden asıl ve vâlidesi Fâtıma bt. Mustafa nâm hatun tarafından vekîl-i müseccel-i şer‘îsi es-Seyyid Derviş Ahmed b. es-Seyyid İbrahim nâm kimesnelerden her biri meclis-i ma‘kūd-ı mezkûrda zikr olunan Canbaz Mustafa Ağa Vakfı müsakkafâtından olup bir tarafdan tarîk-i hâs ve bir tarafdan el-Hâc Mehmed Ağa menzili ve tarafeyni tarîk-i âm ile mahdûd şehriye on beşer akçe icâre-i müeccele ile bir bâb menzile bâ-temessük-ı mütevellî bi’l-icâreteyn iştirâken mutasarrıflar olan tarîk-i hass-ı merkūm erbâbından derûn-ı arzuhâlde mezkûrü’l-ism Lağımcı es-Seyyid el-Hâc Mustafa Ağa b. es-Seyyid Ahmed ile zevcesi mu‘arrefetü’z-zât Hafîze bt. Abdullah nâm hatun muvâcehelerinde mârrü’l-beyân Canbaz Mustafa Ağa Vakfı’nın mütevellîsi mevâlî-i izâmdan hâlâ Galata Kādısı Keçecizâde fazîletlü Mehmed İzzet Efendi tarafından mürsel vekîli es-Seyyid Mehmed Ağa b. Ali hâzır olduğu hâlde zevcân-ı mezbûrân es-Seyyid el-Hâc Mustafa Ağa ve Hafîze Hatun iştirâken mutasarrıflar oldukları menzilleri yüz tarafında mimârân-ı mezbûrân mesâhalarıyla tûlen on bir buçuk zirâ‘ ve tarîk-i hâs ağzı tarafından arzen on dört buçuk parmak ve tarîk-i âm ağzı tarafından yedi parmak bi-hesâb-ı terbî‘i yedi zirâ‘ dokuz parmak mahalli bi-gayr-ı hakkın zabt ve menzillerine ilâve eylediklerinden mâ‘adâ bu esnâda müceddeden binâ ve inşâ eyledikleri menzil-i mezkûrun fevkānîsinde bir bâb odalarının iki aded pencerelerinden bizim ber-vech-i iştirâk mutasarrıflar olduğumuz menzillerimizin makarr-ı nisvân olan oda ve sofalarımıza nezâret ve havâlîsi olmağla zikr olunan yedi zirâ‘ dokuz parmak mahalde n keff-i yed ve mârru’z--zikr ihdâs eyledikleri iki aded pencerelerinin nezâret ve havâlîsini def‘a zevcân-ı mezbûrâna tenbîh olunmak bi’l-asâle ve bi’l-vekâle murâdımızdır deyü da‘vâya tasaddî etmişdik el-hâletü hâzihî muslihûn tavassutuyla beynimiz tevfîk ve ıslâh olunup ber-vech-i muharrer bi’l-asâle ve bi’l-vekâle tasaddî eylediğimiz yedi zirâ‘ dokuz parmak mahalli nizâ‘ından meccânen fâriğler olmamızla zevcân-ı mezbûrân dahi ihdâs eyledikleri iki aded pencerelerinin kezâlik mimârân-ı mezbûrân mesâhalarıyla kadden bir zirâ‘ mahallini sedd ve bend ile nezâret ve havâlesini def‘ etmek üzere ta‘ahhüd ve bu vechile külliyen kat‘-ı münâza‘a eyledik deyü ikrâr ve tasdîklerini kâtibân-ı mezbûrân mahallinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelüp her biri alâ-vukū‘ihi inhâ ve takrîr eylediği ba‘de’t-tenfîz İstanbul Mahkemesi’nden [huzûr-ı âlîlerine i‘lâm olundu.]<br><br>Fî 29 Z sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32854"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32856"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b441"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>