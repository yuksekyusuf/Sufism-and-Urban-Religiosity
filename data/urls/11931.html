﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 51<br>Hüküm no: 13<br>Orijinal metin no: [6-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Şemseddin Efendi’nin vefatıyla küçük kızları Hatice Behice ve Ayşe Nevber’e intikal eden ev hisselerinin satışına izin verilmesi</b><br><br>Küçük İbrahim, izin: 1 kıt‘a<br><br>Numara: 90, 112,5 guruş<br><br>Medîne-i Üsküdar’da Vâlide-i atik mahallesinde sâkin iken bundan akdem vefât eden Osman Şemseddin Efendi b. el-müteveffâ Cerrâh Mehmed Efendi’nin sulbiye sagīre kızları Hadice Behice ve ÂişeNevber’in vâlideleri ve tesviye-i emirlerine bâ-hüccet-i şer‘iye vasîyy-i mansûbeleri zâtı ta‘rîf-i şer‘î ile mu‘arrefe işbu bâ‘isetü’l-kitâb Âişe Nuriye Hanım bt. Abdullah m. bi’l-vesâye takrîr-i kelâm edüp nezâret-i Evkāf-ı Hümâyûn’a mülhak evkāfdan Arslanzâde Vakfı musakkafâtından mahalle-i mezbûrede kâin iki numara ile murakkam ma‘lûmü’l-hudûd ve’l-müştemilât şehriye otuz akçe icâre-i müeccelelü bir bâb menzilin nısf hisse-i şâyi‘ası babası müteveffâ-yı mezbûr Mehmed Efendi b. Hüseyin intikālinden müteveffâ-yı mezbûr Osman Şemseddin Efendi’nin hayatında âdiyen bi’l-icâreteyn taht-ı tasarrufunda olup ba‘de vefâtihî sagīretân-ı mezbûretâna hasbe’l-âde münâsafeten intikāl edüp lâkin menzil-i mezkûr müşrif-i harâb olarak hâsılı harcına vefâ etmeyip bekāsı sagīretân-ı mezbûretân haklarında muzır ve gayr-ı müfîd olduğundan mâ‘adâ sagīretân-ı mezbûretânın nafaka ve kisveye eşedd-i ihtiyâçları olmağla sagīretân-ı mezbûretânın menzil-i mezkûrda olan nısf hisse-i şâyi‘aları bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīretân-ı mezbûretân haklarında her vechile enfa‘ ve evlâ olduğuna binâen işbu yedimde olup hâlâ medîne-i mezkûre nâibi mekremetlü Mehmed Salim Efendi ile Dokuzuncu Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīretân-ı mezbûretânın menzil-i mezkûrda olan nısf hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla bin beş yüz guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 29 Şa‘bân sene [1]300<br><br>Şühûdü’l-hâl: Yorgancı esnâfından ketebeden Mustafa Efendi b. Rıza, Rıza Ağa b. Hasan ve gayruhum.<br><br>[7] Derûn-ı hüccetde bast ü beyân olunduğu vasiyy[e]-i mezbûre Âişe Hanım sagīretân-ı mezbûretânın menzil-i mezkûrda olan nısf hisse-i şâyi‘asını bedel-i misli idiği mütehakkık olan lira-yı Osmânî yüz guruş hesâbıyla yedi bin beş yüz guruş mukābelesinde Muhzır Mehmed Ağa b. Osman’a ol dahi der‘ akab meblağ-ı merkūm mukābelesinde vasiyye-i mezbûre Âişe Nuriye Hanım’a bâ-re’y-i mütevellî kat‘iyyen ba‘de’l-ferâğ vasiyy[e]-i mezbûre Âişe Nuriye Hanım sagīretân-ı mezbûretânın müşterek mâllarından ve li-ecli’l-idâne vasî nasb olunan mezbûr Mehmed Ağa yedinden istidâne ve kabz eylediği lira-yı Osmânî yüz guruş hesâbıyla yedi bin beş yüz guruş deyni mukābelesinde nısf hisse menzil-i mezkûru sagīretân-ı mezbûretâna bâ-re’y-i mütevellî vefâen ferâğ edeceğinden senedât idâresinde ol-vechile ferâğı icrâ ve sened-i hâkānîsi i‘tâ olunmak üzere işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=11930"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11932"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b051"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>