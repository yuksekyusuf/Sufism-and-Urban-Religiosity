﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 145<br>Hüküm no: 143<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un kocasıyla ortak olduğu evdeki yarı hissesini gelini Hatice Hatun’a sattığı</b><br><br>Medîne-i Üsküdar’a tâbi‘ Kādı karyesi sâkinelerinden olup zâtı Ahmed Efendi b. el-Hâc Mehmed ve el-Hâc Sinan Ağa b. Murtaza nâm kimesneler ta‘rîfleriyle mu‘arrefe olan Fâtıma b. Halil nâm Hatun meclis-i şer‘-i şerîf-i enverde gelini işbu râfi‘atü’l-vesîka Hadîce bt. Abdullah nâm hatun mahzarında bi’t-tav‘i’s-sâf ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup karye-i mezbûre mahallâtından Osman Ağa mahallesinde vâki‘ bir tarafdan Hasan Beşe mülkü ve bir tarafdan Seferli Ahmed mülkü ve bir tarafdan Hüseyin Beşe mülkü ve bir tarafdan tarîk-i hâs ile mahdûd bir bâb fevkānî oda ve bir kenîfi müştemil mülk menzilin nısf-ı şâyi‘i benim ve nısf-ı şâyi‘i zevcim Hasan Beşe b. Ahmed’in olmağla ben hisse-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile elli guruşa gelinim mezbûre Hadîce’ye bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm [ve] kabûl eyledikden sonra semeni olan meblağ-ı merkūm elli guruşun mutâlebesinden mezbûre Hadîce’nin zimmetini ibrâ ve iskāt eyledim ba‘de’l-yevm zikri mürûr eden menzil-i mahdûd-ı mezkûrun nısf-ı şâyi‘inde benim kat‘â alâka ve medhalim kalmayıp gelinim mezbûre Hadîce’nin mülk-i müşterâsı ve hakk-ı sırfı olmuşdur keyfe mâ teşâ ve tahtâr mutasarrıfe olsun de[di]kde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>[Fî 9] min-Muharremi’l-harâm sene 1151<br><br>Şuhûdü’l-hâl: Ahmed Efendi b. el-Hâc Mehmed, el-Hâc Sinan Ağa b. Murtaza, İmâm Mustafa Efendi b. Hüseyin, Attâr İsmail Beşe b. Abdullah, Derviş Mustafa b. Abdullah, Yazıcı Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o294"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>