﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 277<br>Hüküm no: 221<br>Orijinal metin no: [138-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Saliha Sâniye Hanım’dan çocuklarına kalan ev ve arsanın satılmasına izin verilmesi</b><br><br>Küçük İbrahim, izin: 1 kıt‘a<br><br>Numara: 533, 5 guruş<br><br>Galata’ya muzâfe kasaba-i Kasımpaşa’da Kulağuz mahallesinde sâkine iken bundan akdem vefât eden Saliha Sâniye Hanım bt. Mahmud b. Mehmed’in sadrî sagīr oğlu Fahreddin Receb’in babası ve velîsi olup mahmûdü’l-hâl idiği bi’l-ihbâr zâhir olan işbu bâ‘isü’l-kitâb Mehmed Ağa b. Receb bi’l-velâye takrîr-i kelâm edüp Hazîne-i Evkāf-ı hümâyûndan mazbût evkāfdan Silivrikapısı dâhilinde kâin merhûm İbrahim Paşa Câmi‘-i şerîfi ve hayrât-ı sâiresi vakfı müsakkafâtından mahmiye-i İstanbul’da Altımermer kurbünde Seydi Ömer mahallesinde Küçük Hamam caddesinde vâki‘ on üç numara ile murakkam şehriye kırk beş akçe icâre-i müeccelelü ma‘lûmü’l-hudûd ve’l-müştemilât bir bâb menzilin sülüs hisse-i şâyi‘ası bâ-temessük ve Hazîne-i Haremeyn-i muhteremeynden mazbût evkāfdan sadr-ı esbak merhûm Bayram Paşa Vakfı müsakkafâtından İstanbul’da Tavukpazarı kurbünde Atik Esir Pazarı aşağısında yirmi numara ile murakkam ma‘lûmü’l-hudûd şehriye doksan akçe icâre-i müeccelelü bir bâb dükkân arsasının dahi kezâlik sülüs hisse-i şâyi‘ası babası müteveffâ-yı mezbûr Mahmud Ağa intikālinden müteveffât-ı mezbûrenin hayatında bi’l-icâreteyn taht-ı tasarrufunda olup ba‘de vefâtihâ sülüs hisse menzil ve sülüs hisse arsa-i mezkûre sagīr-i mezbûr ile sadrî kebîr oğlu İsmail’e münâsafeten intikāl edüp lâkin menzil-i mezkûr ânen fe-ânen müşrif-i harâb olarak ve arsa-i mezkûre dahi bî-hâsıl ve etrâfını muhît taş duvarları münhedim olarak bekāları sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun menzil ve arsa-i mezkûrede olan sülüsden nısf hisseleri bedel-i misilleri ve mütevellîleri re’yleriyle âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle ma‘an hıfz olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i Belediyesi taraflarından i‘tâ olunan memhûr iki kıt‘a tahmîn-i bedel pusulası mantûkunca sagīr-i mezbûrun menzil-i mezkûrda olan sülüsden nısf hissesi sîm mecîdiye yirmi guruş hesâbıyla altı yüz altmış yedi guruş ki cem‘an bin buçuk guruş mukābelesinde âhara ferâğa izin taleb şüd.<br><br>Fî 20 Şa‘bân sene [1]301<br><br>Şühûdü’l-hâl: Altımermer’de sâkin yorgancı esnâfından İsmail Ağa b. Ali, Atik Ali Paşa’da sâkin Somuncubaşı Osman Ağa b. Ebûbekir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o301"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>