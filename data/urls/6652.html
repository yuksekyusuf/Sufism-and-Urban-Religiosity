﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 399<br>Hüküm no: 436<br>Orijinal metin no: [61b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Unkapanı’nın tamire ihtiyacı olduğu</b><br><br>Bâ-mühr-i efendi<br><br>Derûn-ı arzuhâlde mezkûr husûsu tefahhus ve suâl için taraf-ı şer‘den irsâl olunan vekāyi‘ kâtibimiz el-Hâc Abdullah Efendi Unkapanı’nda Unkapanı nâibi ikāmet eylediği mahalle varıp kapan navluncularından ve ekmekçi tâifesinden otuz neferden mütecâviz müseccelü’l-esâmî mevsûkun-bih kimesnelerden ve Unkapanı mültezimi Yusuf Ağa’dan ve kapan kâtibi Ali Efendi’den kapan-ı dakīk vakıf mıdır ve ta‘mîr iktizâ ettikde ne tarafdan ta‘mîr olunageldiğini suâl ettikde kapan-ı mezbûr Ayasofya Vakfı’ndan olup ber-vech-i mâlikâne balık emîni olanlar taraflarından iltizâmen verilip bedel-i iltizâmını onlar kabz etmekle ta‘mîr dahi onlar tarafından olagelmişdir ve hâlâ ta‘mîre muhtâcdır ve el-yevm balık emâneti bostâniyân ocağı mâlikânesidir ve kapan iltizâmı sâlifü’z-zikr emîn tarafındandır deyü haber verdiklerini mahallinden mevlânâ-yı mezbûr ba‘de’t-tahrîr kapan-ı mezbûrun sakfında ve ba‘zı duvarlarında harâb olduğunu dahi ba‘de’l-mu‘âyene ve’l-müşâhede meclis-i şer‘a gelip haber verdiği ba‘de’t-tescîl huzûr-ı âlîlerine i‘lâm olundu. El-emru li-men-lehü’l-emr.<br><br>Fî 2 min-Zilhicceti’ş-şerîfe sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>