﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 291<br>Hüküm no: 311<br>Orijinal metin no: [72b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osmancık’ta Koca Mehmed Paşa vakfı mütevellî kaymakamı Ali’nin tasarrufuna vakıf görevlisi Ömer’in ve diğerlerinin müdâhale etmemesi</b><br><br>Ma‘rûz.<br><br>Arzuhâl eden Ali derûn-ı arzuhâlde mastûrü’l-ism olup Dîvân-ı âlîlerine ihzâr olunan Ömer Efendi mahzarında nezâret-i hazret-i a‘zamîde olan evkāfdan Osmancık’da vâki‘ Koca Mehmed Paşa vakfına evlâdiyet ve meşrûtiyyet üzere mütevellî olan es-Seyyid Salih Çelebi bin yüz kırk senesi Martı ibtidâsından üç sene zabteylemek üzere bir tahvîl ile beni kāimmakām-ı mütevellî nasb ve vakıf karyelerin iltizâm ben dahi kabûl ve mâlımdan taraf-ı vakfa ma‘lûmü’l-mikdâr akçem geçip ancak bir sene zabtedip henüz akçemi istifâ etmiş değil iken mezbûr Salih Çelebi tevliyeti karındaşı es-Seyyid Süleyman’a kasr-ı yed etmekle mezbûr es-Seyyid Süleyman mezbûr Ömer’i kāimmakām-ı mütevellî nasb ol dahi tarafından gāib ani’l-meclis Tüfenkci Ahmed nâm kimesneyi vekîl etmekle ahvâlimi Çorum sancağı beyi Kahraman Mehmed Paşa ve Hacı Hamza ve kādısı es-Seyyid Ahmed Efendi başka başka arz etmeleriyle yedimde olan temessük ve fermân-ı âlî ve hüccet-i şer‘iyeler mûceblerince mütevellî-yi merkūm es-Seyyid Salih’e verdiğim akçem tamamen edâ olunmadıkca gerek es-Seyyid Salih ve gerek es-Seyyid Süleyman ve gerek Ömer ve âhardan bir ferd müdâhale ve zabtına mümâna‘at etmeyip ben zabteylemek üzere yedime işbu emr-i âlîşân ihsân olunmişiken merkūm Ömer müdâhele ve mu‘ârazadan hâlî olmamağla yedimde olan emr-i şerîf-i âlişâna nazar ve mûcebince mu‘ârazası men‘ olunmak murâdımdır deyü yedinde takrîrini nâtık olan emr-i şerîfi ibrâz eyledikde mezbûr Ömer dahi itâ‘at-ı emr-i âlî edip min-ba‘d tevliyet-i merkūme kāimmakāmlığına ve vakıf karyelerine müdâhale etmemek üzere ta‘ahhüd etmekle mezbûr Ali mûcebince emr-i âlî iltimâs eder müsâ‘ade buyurulursa ol bâbda fermân hazret-i veliyyü’l-emrindir.<br><br>Fî 3 Zilhicce sene [1]143</p>          <br><a title="Önceki sayfa" style="text-decoration:none" href="./ayrmetin.php?idno=6064"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6066"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>