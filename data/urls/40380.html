﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 162<br>Hüküm no: 101<br>Orijinal metin no: [16a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Amir b. Hacı Mehmed’in Esirci Yusuf Beşe b. Satılmış’dan satın aldığı cariyenin ayıplı çıkması üzerine cariyeyi iade edip parasının kendisine teslimi</b><br><br>Mahrûse-i Galata’da Azebkapısı dâhilinde sâkin işbu râfi‘ü’r-rakīm el-Hâc Âmir b. el-Hâc Mehmed meclis-i şer‘-i hatîrde esirci tâifesinden Yusuf Beşe b. Satılmış nâm râcil mahzarında üzerine da‘vâ ve takrîr-i kelâm edip mezbûr Yusuf Beşe işbu göğ elâ gözlü açık kaşlı orta boylu Gülbûy nâm Rusiyyetü’l-asl câriyesini târih-i kitâbdan yirmi gün mukaddem bana kendi mülküm olan Rusiyyetü’l-asl yetmiş riyâlî guruş kıymetli Şahbaz nâm câriye ile otuz kıt‘a riyâlî guruşa bey‘ ve teslîm ben dahi iştirâ ve tesellüm ve def‘-i semen-i mezbûr eyledikden sonra hâlâ ben câriye-i mezbûre Gülbûy’un sar‘a marazı olduğu ayb-ı kadîmine muttali‘ olup inde’t-tüccâr noksân semen îcâb eder uyûbdan olmağla hâlâ mezbûre Gülbûy merkūm Yusuf Beşe’ye red olunup kendiye verdiğim câriye-i merkūme ile otuz guruşunu bana teslîme mezbûr Yusuf Beşe’ye tenbîh olunmak matlûbumdur dedikde gıbbe’s-suâl mezbûr Yusuf Beşe cevâbında câriye-i mezbûre Gülbûy’ı vech-i muharrer üzere müdde‘î-i mezbûra bey‘ini ve mezbûr Gülbûy’u[n] sar‘a marazına mübtelâ olduğunu ikrâr ve i‘tirâf edip lâkin müdde‘î-i mezbûr el-Hâc Âmir mezbûre Gülbûy’u ba‘de’l-iştirâ istifrâş ve vaty eylemişdir deyu def‘le mukābele edicek gıbbe’l-istintak mezbûr el-Hâc Âmir vech-i muharrer üzere merkūme Gülbûy’u vaty eylemediğini mu‘terif olmağla mâni‘-i red olup noksân semen lâzım gelmekle mûcibiyle câriye-i merkūme Gülbûy’un noksân semeni müdde‘î-i mezbûr el-Hâc Âmir’e teslîme mezbûr Yusuf Beşe’ye tenbîh olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Hâcı Ali b. Abdünnur, Hâcı İbrahim b. Mehmed, Osman Beşe çukadâr, Mehmed b. Haydar, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40379"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40381"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o897"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>