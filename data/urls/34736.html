﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 133<br>Hüküm no: 83<br>Orijinal metin no: [35-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahudilerin Balat’taki sinagoglarının tamire muhtaç olan duvar ve diğer mahallerinin eskisine uygun olarak yapılmasına izin verildiği</b><br><br>Ma‘rûz<br><br>İstanbul’da mütemekkin Yahûd tâifesi kullarının i‘tâ-i hahamları Yakov nâm kullarının zikr-i câî husûsda ruhsat-ı seniyyenin istirhâmları bâbında takdîm eylediği ar<<zuhâlinde>> arzuhâli bâlâsına bu dâ‘îlerine hitâben sâdır olan fermân-ı âlîlerine imtisâlen cânib-i şerî‘at-i metînü’l-esâsdan me’zûnen irsâl olunan eşrâf-ı kuzât-ı kirâm-ı zevi’l-ihtirâmdan vekāyi‘ kâtibimiz Hasan Hüseyin Efendi Ebniye-i Hâssa müdîri efendi hulefâsından Mehmed Said ve el-Hâc Ali halîfeler ile İstanbul hısnı ebvâbından Balatkapısı dâhilinde el-Hâc İsa mahallesinde kâin Derbe? Sinâvîsi demekle meşhûr sinâvîye varıp mahalle-i mezbûre imâmı Hafız Mehmed Efendi ve ahâlisinden Abdürresül Efendi b. Mustafa ve Ahmed Ağa b. İbrahim nâm kimesneler sinâvî mütevellîsi Hekîm Davit ve Eczâcı Yakov v. Mesliye(?) ve Çorabçı? Menahim v. Yako ve Şişeci Mişon v. Hayim ve Marko v. Zahari nâm Yahûdîler hâzır oldukları hâlde millet-i mersûmenin icrâ-yı âyîn eyledikleri kadîm sinâvî-i mezbûr ve müştemilâtı keşf ve misâha olunduklarında işbu merbût olup Ebniye-i Hâssa müdîri efendi-i mûmâ-ileyh bendelerinin tersîm eylediği üzere dokuz zirâ‘ kaddi olarak tûlen on yedi zirâ‘ on sekiz parmak ve arzen on altı zirâ‘ altı parmak ki bi-hesâbı terbî‘î iki yüz seksen sekiz buçuk zirâ‘ sinâvî-i mezkûrun üzerinde mevcûd sakfının kiremid pûşîdeli ve saçakları ve bağa? ve yelkovanları ve etrâf-ı erba‘asında mevcûd kârgîr duvarlarının derûn ve bîrûnu sıvaları ve câ be-câ cam ve çerçûbeleri ve tuğla ve döşemeleri fersûde ve köhne ve sinâvî-i mezkûr ittisâlinde kâin tâife-i nisâya mahsûs <<kadda>> altı zirâ‘ kadde tûlen dokuz zirâ‘ ve arzen altı buçuk zirâ‘ ki terbî‘an elli sekiz buçuk zirâ‘ tevkīf mahâlli ve yine sinâvî-i mezbûra muttasıl tûlen dokuz ve arzen dört zirâ‘ olarak bi-hesâbı terbî‘î otuz altı zirâ‘ fevkānî haham odasının üzerlerinde mevcûd sakflarının kiremid pûşîdeleri ve saçaklarının bağa ve yelkovanları ve bîrûnlarında tahta kaplamaları ve derûnlarında sıvaları ve nerdubânı fersûde ve harâb ve sinâvî-i mezkûr havlusunda vâki‘ dört zirâ‘ on sekiz parmak tûlen dört zirâ‘ on iki parmak arzda ki bi-hesâbı terbî‘î yirmi dört zirâ‘ dokuz parmak terbî‘inde kadîm ferrâş odası bundan mukaddem merhûm? münhedim ve cevânib-i erba‘asında mevcûd havlu duvarlarından mârrü’z-zikr haham odası cânibinde vâki‘ duvar bu esnâda vukū‘ bulan hareket-i arzda münhanî ve inhidâma mâil ve mâ‘adâsı dahi harâb olduklarında mârrü’l-beyân duvardan mâ‘adâsının kāimen ta‘mîrleri ve duvar-ı mezkûrun hedm ile tecdîdi muktezî olduğunu ba‘de’l-keşf ve’l-mu‘âyene mevlana-yı mûmâ-ileyh ma‘an mürsel ümenâ-i şer‘den Çukadâr Mehmed Rifat b. Mustafa ve Muhzır Mahmud b. Mahmud ile meclis-i şer‘-i şerîfe gelip alâ-vukū‘ihî inhâ ve takrîr etmekle sinâvî-i mezbûrun erbâbı bâlâda zikrleri mürûr eden sinâvî ve tevkīf mahâlli ve haham ve ferrâş odalarını vaz‘-ı kadîmleri üzere bilâ-ziyâde ta‘mîre ve duvar-ı mezkûru hedm ile kadîmlerine müsâvî olarak bilâ-terfî‘ tecdîde şer‘an kādirler olup ancak husûs-ı mezkûr re’y-i sâmîlerine menût idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 N sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>