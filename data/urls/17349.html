﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 273<br>Hüküm no: 396<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayserili Nakkaş Ali Beşe b. Hasan’ın Osman b. Abdullah’ı bıçakla yaraladığının şahitlerin ifâdesiyle tespit edildiği</b><br><br>Maʻrûz;<br><br>Medîne-i Eyüb’de Fethi Çelebi Mahallesiʼnde sâkine bâʻisü’l-iʻlâm Osman b. Abdullah b. Abdurrahman nâm muʻtakın mevlâsı ve tarafından husûs-ı âti’z-zikri daʻvâya vekîl olduğu el-Hâc Mehmed Efendi b. İbrahim ve Mehmed Ağa b. Mustafa nâm kimesneler şehâdetleriyle mahzar-ı hasm-ı câhidde vekâleti sâbit olan Nakkāş Mustafa Çelebi b. Ali medîne-i mezbûrede kolluk mübâşeretiyle ihzâr-ı şerʻ etdirdiği Kayseriyeli Nakkāş Ali Beşe b. Hasan mahzarında târîh-i iʻlâm gecesi baʻde’l-işâ mahalle-i mezbûrede bakkal dükkânı kurbünde odalar kapısı önünde işbu mezbûr Nakkāş Ali Beşe muʻtekam ve müvekkilim mezbûr Osman b. Abdullah’ın üzerine hücûm ve bi-gayr-ı hakkın sağ boş böğüründen bıçak ile amden darb ve cerh eyledi deyü mûcib-i şerʻîsini mezbûr Nakkāş Ali Beşe’den daʻvâ etdikde mezbûr Nakkāş Ali Beşe dahi husûs-ı mezkûru inkâr etmekle vekîl-i mezbûr Mustafa Çelebi’den beyyine taleb olundukda mahalle-i mezbûrede sâkin diğer Ali Beşe b. Receb ve medîne-i mezbûrede Süleyman Subaşı Mahallesi’nden Mustafa Beşe b. Halil nâm kimesneler meclis-i şerʻa hazırân olup istişhâd olunduklarında fi’l-hakīka târîh-i iʻlâm gecesi baʻde’l-işâ mahalle-i mezbûrede bakkal dükkânı kurbünde odalar kapısı önünde işbu Kayserili mezbûr Nakkāş Ali Beşe vekîl-i mezbûr Nakkāş Mustafa Çelebi’nin muʻtakı müvekkil-i mezbûr Osman b. Abdullah’ın üzerine hücûm ve bi-gayr-ı hakkın sağ boş böğründen bıçak ile amden darb ve cerh eyledi bizler bu husûsa ve bu vech üzere şâhidleriz şehâdet dahi ederiz deyü şâhidân-ı mezbûrân münkir-i mezbûr Kayseriyeli Nakkāş Ali Beşe muvâcehesinde vech-i şerʻî üzere şehâdet etmeleriyle baʻde’t-taʻdîl ve’t-tezkiye şehâdetleri makbûle olmağın cerh-i mezkûrun mûcib-i şerʻîsi birʼ-i tâm husûlüne tevkīf olunduğu baʻde’t-tescîl bi’l-iltimâs huzûr-ı âlîlerine iʻlâm olundu. Fermân men-lehü’l-emrindir.<br><br>Fi’l-yevmi’s-sâmin min-Muharremi’l-harâm sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o728"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>