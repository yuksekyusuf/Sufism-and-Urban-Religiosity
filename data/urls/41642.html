﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 177<br>Hüküm no: 112<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostantin v. Dimitri’nin kalan borcunu ödemesi gerektiği</b><br><br>Tâife-i Yahûdun Sinora cemâ‘atinden olup mahmiye-i İstanbul’da Balat kapısı dâhilinde sâkin Avadya v. Bayram ve Yako v. Hayk ve İsak v. Haym nâm Yahûdîler mahmiye-i mezbûrede meclis-i şer‘de Havâss-ı aliyye kazâsına tâbi‘ Litroz nâm karye ahâlîsinden Kostantin v. Dimitri nâm zimmî muvâcehesinde her biri üzerine da‘vâ ve takrîr-i kelâm edip bundan akdem mezbûr Kostantin’e malımızdan iki yüz otuz guruş ikrâz ve teslîm, ol dahi yedimizden istikrâz ve kabz ve masârıfına sarfla ba‘de’l-istihlâk zimmetinde hakkımız olup hattâ yedimize deyn temessükü dahi vermekle hâlâ suâl olunup alıverilmesi matlûbumuzdur dediklerinde gıbbe’s-suâl mezbûr Kostantin cevâbında fi’l-vâki‘ müdde‘iyûn-ı mezbûrûna cihet-i mezbûreden zimmetinde iki yüz otuz guruş deyni olduğunu ikrâr lâkin meblağ-ı mezbûr seksen guruşluk cedîd zolta ile otuz guruşluk para ki cem‘an iki yüz on guruşunu târîh-i kitâbdan altmış gün mukaddem karye-i mezbûrede mahzar-ı şuhûdda müdde‘iyûn-ı mezbûrûna edâ ve teslîm edip ancak zimmetimde bâkī yirmi guruş deynim kalmışdır deyü meblağ-ı mezbûrun iki yüz on guruşunda def‘le mukābele edicek gıbbe’l-istintâk ve’l-inkār mezbûr Kostantin’den def‘-i mezkûruna beyyine taleb olundukda udûlden olup karye-i mezbûre ahâlîsinden Kostantin v. Dimitri ve Aleksi v. Nikola ve Hıristo v. Panayot ve Dimitri v. Yani nâm zimmîler li-ecli’ş-şehâde meclis-i şer‘e hâzirûn olup istişhâd olunduklarında fi’l-hakīka mezbûr Kostantin târîh-i mezkûrda karye-i merkūmede müdde‘iyûn-ı mezbûrûna bizim huzûrumuzda zimmetinde deyni olan meblağ-ı mezbûr iki yüz otuz guruşun yüz seksen guruşluk cedîd zolta ile otuz guruşluk para ki cem‘an iki yüz on guruşunu edâ ve teslîm, onlar dahi yedinden ahz u kabz eyledi[ler] biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm meblağ-ı bâkī-i mezbûr yüz yirmi guruşu müdde‘iyûn-ı mezbûrûna edâ ve teslîme mezbûr Kostantin’e tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Saferi’l-hayr sene 1116.<br><br>Şuhûdü’l-hâl: Ahmed b. Muslı, İbrahim Çelebi b. Ebubekir, Süleyman Bey b. Eyüb, Mustafa Beşe b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=41641"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41643"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>