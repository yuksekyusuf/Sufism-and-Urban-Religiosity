﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 96<br>Hüküm no: 77<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İslamoğlu Hüseyin Ağa’nın oğlu Hüseyin Ağa’nın Bedros aleyhindeki eşya rehni davası</b><br><br>Mübâşiri Cerhacı Ahmed Kavvâs’a teslîm.<br><br>Fi’l-asl vilâyet-i Anadolu’da Kemah kazâsı ahâlîsinden medîne-i Üsküdar’a muzâfe Beylerbeyi karyesinde sâkin bahçıvan tâifesinden iken işbu târîh-i i‘lâmdan altı ay mukaddem vefât eden İslamoğlu Hüseyin Ağa b. el-mezbûr İslâm b. Abdullah’ın sulbî oğlu ve hasran vârisi olduğu bâ-i‘lâm-ı şer‘î sâbit ve mütehakkık olan sâhib-i arzuhâl Hüseyin Ağa mahfil-i şer‘iyyâtda Devlet-i aliyye teba‘asının Ermeni milletinden ve ekmekçi esnâfından derûn-ı arzuhâlde mezkûrü’l-ism Bedros v. Ağya muvâcehesinde pederim ve mûrisim müteveffâ-yı mezbûr Hüseyin Ağa hayâtında merkūm Bedros’a nân-ı azîz semeninden zimmetinde deyni olan yüz guruş mukābelesinde yedimde emvâli olan dört yüz guruş kıymetli on üç [15a] aded sîm zarf ve yüz elli guruş kıymetli beş aded sîm kaşık ve üç bin guruş kıymetli altın üzerine masnû‘ tek taşlı bir aded elmas yüzüğünü rehin vaz‘ ü teslîm eylediğinde ol dahi yedinden ber-vech-i muharrer irtihân ve teslîm ve kabz ve kabûl eyledikden sonra meblağ-ı mezkûr yüz guruşu merkūm Bedros’a kable’l-edâ ve’l-îfâ fevt oldukdan sonra deyn-i meblağ-ı mezkûr yüz guruşun elli guruşunu esmân-ı tereke-i müteveffâ-yı merkūmdan olarak merkūm Bedros’a def‘ ü teslîm edip bâkīsi olan elli guruşu dahi dâyin-i merkūma edâ ve teslîme, ol dahi rihân-ı muharrere-i merkūmeyi rehniyetden fekk ü tahlîs ve bana teslîme tarafeynden her birimiz ta‘ahhüd etmiş idik. El-hâletü hâzihi merkūm Bedros rihân-ı muharrere-i merkūmeden zikr olunan on üç aded zarfları tebdîl ve ma‘den zarf olarak bana def‘ ü teslîm murâd eylediğinden mâ‘adâ zikirleri mürûr eden kaşık ve yüzükleri bana teslîmden ibâ vü imtinâ‘ eder olmağla suâl olunup meblağ-ı bâkī-i mezkûr elli guruşu dahi yedimden ahz ü kabz birle zikirleri mesbûk sîm zarf ve kaşık ve yüzüğü rehniyetden fekk ü tahlîs ve bana teslîme merkūm Bedros’a tenbîh olunmak murâdımdır deyü ba‘de’d-da‘vâ ve’l-istintâk, ol dahi cevâbında müteveffâ-yı mezbûr Hüseyin Ağa hayâtında semen-i mezkûrdan ol mikdâr guruşu deyni mukābelesinde malından sâlifü’l-beyan on üç aded ma‘den zarf rehin vaz‘ ve bana teslîm ve ba‘dehû edâ-yı deyn ile zikr olunan zarfları rehniyetden fek ü tahlîs etmeksizin fevt oldukdan sonra müdde‘î-i merkūm Hasan Ağa meblağ-ı merkūm yüz guruşun elli guruşunu bana edâ ve îfâ ve ben dahi rehin olan mârrü’z-zikr on üç aded ma‘den zarfları rehniyetden fekk ü tahlîs ve kendüye i‘tâ ve teslîm etmiş idim deyüb müdde‘î-i mezbûrun mâ‘adâ ber-minvâl-i muharrer müdde‘âlarını red etmekle müdde‘î-i mezbûr Hasan Ağa ber-minvâl-i meşrûh müdde‘âlarını isbâtdan izhâr-ı acz edip istihlâf etdikde merkūm Bedros’a zikr olunan zarfları tebdîl etmediğine ve mâ‘adâlarını dahi adem-i kabzına şer‘an yemîn lâzım geldiğine binâen müdde‘î-i mezbûr Hasan Ağa’nın talebiyle merkūm Bedros’a bi’l-muvâcehe vech-i şer‘î üzere yemîn verilmeğin mûcebince müdde‘î-i merkūm Hasan Ağa da‘vâ-i mezkûresiyle merkūm Bedros’a bî-vech-i şer‘î bilâ-beyyine mu‘ârazadan ba‘de’l-men‘ müdde‘î-i merkūm Hasan Ağa’nın ikrâr ve i‘tirâfı üzere lâzım gelen meblağ-ı bâkī-i mezkûr elli guruşu merkūm Hasan Ağa’dan tahsîl merkūm Bedros’a teslîm olunmak iktizâ eylediği huzûr-ı [âlîlerine i‘lâm olundu].<br><br>Fî 16 Ra sene [12]73.<br><br>Akif.</p>          <br><a title="Önceki sayfa" style="text-decoration:none" href="./ayrmetin.php?idno=38312"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38314"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o182"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>