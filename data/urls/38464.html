﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 115<br>Hüküm no: 84<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esma bt. Halil ile oğlu Seyyid Hüseyin’in kendilerine intikal eden arsanın üzerindeki enkazı satmaları arsanın bir kısmını da hibe etmeleri</b><br><br>Arsa mübâya‘ası, bir mikdârı meccânen, 200 guruş<br><br>Mahmiye-i İstanbul’da Kumkapı kurbünde Dülbendçi Hüsameddin mahallesinde sâkin iken bundan akdem fevt olan Mustafa b. Ali’nin verâseti zevce-i menkûha-i metrûkesi Esma bt. Halil ile sulbî kebîr oğlu es-Seyyid Hüseyin’e inhisârı tahakkukundan sonra zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan mezbûre Esma Hatun ile merkūm Hüseyin meclis-i şer‘-i şerîf-i enverde kezâlik zâtı mu‘arrefe işbu bâ‘isetü’l-vesîka Hadice bt. Hüseyin nâm hatun mahzarında bi’l-verâse ikrâr-ı tam ve takrîr-i kelâm edip mezbûr Esma Hatun mahalle-i mezbûrede vâki‘ Hafız Lütfullah ve Yorgânî Said Ağa ve Yorgânî el-Hâc Salih Ağa menzilleri ve taraf-ı râbi‘i tarîk-i âm ile mahdûd Sîmkeş el-Hâc Musa Vakfı’na senede altmış akçe mukāta‘a-yı kadîmeli bir kıt‘a arsanın nısfı benim ve nısf-ı âharı mûrisimiz zevcim müteveffâ-yı mezbûrun hayatında ile’l-vefât bâ-temessük-i mütevellî taht-ı tasarrufumuzda ve üzerinde mevcûde bi’l-cümle enkāz-ı mevcûdesinin dahi kezâlik nısfı benim ve nısf-ı âharı zevcim mezbûrun kezâlik hayatında mülk ve hakkı olup ba‘de vefâtihî arsa-i mezkûrenin nısfı benimle oğlum mezbûra ve enkāz-ı mevcûdesinin dahi sümünü bana ve selâse-i erba‘ı oğlu mezbûra mevrûs olmağla biz arsa-i mezkûrenin yüz yirmi bir zirâ‘ mahâllini ifrâz ve alâmet-i fâsıla vaz‘ıyla imtiyâz birle üzerinde mevcûde bi’l-cümle enkāz-ı ma‘lûmesi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mezbûre Hadice Hatun’a iki yüz guruşa bey‘ ü temlik ve zikr olunan yüz yirmi bir zirâ‘ arsası dahi bâ-ma‘rifet-i mütevellî mezbûre Hadice Hatun’a meccânen ferâğ ve tefvîz eylediğimizde ol dahi ber-vech-i muharrer iştirâ ve temellük ve tefevvüz ve teslîm ve kabz ü kabûl eyledikden sonra semeni olan meblağ-ı mezbûr iki yüz guruşu müşteri-yi mezbûre bize def‘ ü teslîm biz dahi yedinden tamamen ahz ü kabz eyledik, fîmâ-ba‘d enkāz-ı mezkûrenin ma‘lûmü’l-mikdârı mezbûre Hadice Hatun’un mülk-i müşterâsı ve hakk-ı sırfı ve zikr olunan mukāta‘alu arsanın dahi yüz yirmi bir zirâ‘ı dâhil-i havza-i tasarrufu olup <<bizim kat‘a>> bizim alâka ve medhalimiz kalmamışdır dediklerinde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 2 Ra sene [1]242<br><br>Şühûdü’l-hâl: Muhzır Emin Çelebi, Muhzır Fettah Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38463"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38465"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>