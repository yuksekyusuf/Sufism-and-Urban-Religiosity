﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 76<br>Hüküm no: 5<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mimar Kemal Camii’nin minare ve şerefesi ile harap mahallerinin tamiri ve iki yeni odanın da ilaveten yapılması</b><br><br>Husûs-ı âti’z-zikrin mahallinde keşf ve tahrîri için fermân-ı âlî sâdır olmağın imtisâlen-leh cânib-i şer‘den Mevlânâ Mehmed Efendi b. Yusuf ta‘yîn ve irsâl olunup ol dahi hâssa mi‘mârlarından Hasan Halîfe b. Mahmud ile Dârü’s-sa‘âdeti’l-aliyye Kostantıniyyeti’l-mahmiye mahallâtından Mi‘mâr Kemal Mahallesi’nde vâki‘ ashâb-ı hayrâtdan merhûm Mi‘mâr Kemal câmi‘-i şerîfi’ne varıp zeyl-i vesîkada mektûbü’l-esâmî Müslimîn huzûrunda akd-i meclis-i şer‘-i kavîm eyledikde hâlâ câmi‘-i mezkûr vakfı mütevellîsi olan işbu râfi‘u’l-vesîka Halil Ağa b. Mustafa nâm kimesne meclis-i ma‘kūd-ı mezkûrda takrîr-i kelâm ve tâʻbir ani’l-merâm edip işbu câmi‘-i şerîf minâresinin külâhı ve şerefesi ve şerefeye gelinceye değin inhidâma meyleden mevâzi‘i ve câmi‘-i mezkûrun abdesthâne ve kenîfleri ve inhidâma meyleden mevâzi‘-i adîdesi ta‘mîre eşedd-i ihtiyâc ile muhtâc olup ve câmi‘-i mezkûrun sofası dehlîzi tahtında tarîk-i âm tarafında iki bâb sagīr dükkân müceddeden binâ olunup ecr-i misli ile îcâr olunmak her vechile münâsib ve vakfa enfa‘ ve evlâ olmağın keşf ve mu‘âyene olunup mâl-ı vakf-ı mezbûr ile iki bâb sagīr oda ve mevâzi‘-i mezkûrenin tecdîd ve ta‘mîrine cânib-i şer‘den bana izin verilmek murâdımdır dedikde baʻde’l-keşf ve’l-mu‘âyene zikr olunan minârenin ve abdesthâne ve kenîflerin ve inhidâma meyleden mevâzi‘in ta‘mîre muhtâc olup ve mahall-i mezkûrda iki bâb sagīr oda binâ olunmak her vechile münâsib ve vakfa enfa‘ ve evlâ olduğunu mi‘mâr-ı mezbûr haber verip ve zeyl-i vesîkada muharrerü’l-esâmî bî-garaz Müslimîn dahi icmâ‘ u ittifâk eylediklerini mevlânâ-yı mezbûr mahallinde ketb ü tahrîr ba‘dehû ma‘an ba‘s olunan Süleyman b. Abdullah ile meclis-i şer‘a gelip her biri alâ-vukū‘ihî inhâ ve takrîr etmeğin minvâl-i muharrer üzere tecdîd ve ta‘mîre mütevellî-i merkūm Halil Ağa’ya kıbel-i şer‘den izin verilmeğin mâ-vaka‘a bi’t-taleb ketb olundu.<br><br>Fî 7 min-şehri Rebîʻülâhir sene 1121<br><br>Şuhûdü’l-hâl: el-Hâc Hüseyin Efendi b. Kalender el-İmâm, Ahmed Efendi b. Mustafa el-Müezzin, Hasan Efendi b. Ebûbekir, Abdülkerim Efendi b. el-Hâc Mustafa, İsmail Ağa b. Abdullah, Molla Habib b. Receb, el-Hâc Mehmed Ağa b. Derviş, Mehmed Ağa b. el-Hâc Salih, el-Hâc Ali b. Mehmed, Mehmed Beşe b. Hamza, Mehmed Çelebi b. Hüseyin, Mehmed Çelebi b. Ahmed, Mehmed Çelebi b. Osman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4283"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4285"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o664"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>