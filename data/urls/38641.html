﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 245<br>Hüküm no: 261<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Testereci esnafından Mehmed Salih ve Halil’in testerci dükkânı gediğini Mehmed Kerim Bey’e satmaları</b><br><br>Testereci Gediği, 200 guruş<br><br>Mahmiye-i İstanbul’da Kaliçeciler köşkü kurbünde sâkinler testereci Halil b. Salih ve şerîki Mehmed Salih b. Hüseyin meclis-i şer‘-i şerîf-i enverde bâ‘isü’l-kitâb Emin Paşazâde Kādıasker-i esbak merhûm el-mebrûr Mehmed Emin Beyefendi’nin mahdûmu müderrisîn-i kirâm-ı zevi’l-ihtirâmdan fazîletlü Mehmed Kerim Beyefendi tarafından husûs-ı âti’l-beyânda ber-vech-i câî vekîl-i şer‘îsi Mehmed Esad b. Osman mahzarında her biri ikrâr-ı tam ve takrîr-i kelâm edip mahmiye-i mezbûrede Sultan Bâyezid kurbünde Testereciler Çarşısı’nda bakkāl dükkânı ve İbrahim Usta dükkânı arsaları miyânlarında kâin bir bâb testereci dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûmenin yedimizde iştirâken ve şâyi‘an emvâlimiz olmağla biz âlât-ı lâzıme-i ma‘lûmemizi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile iki yüz guruşa müvekkil-i mûmâ-ileyh Mehmed Kerim Beyefendi’ye bey‘ ü temlik ve teslîm eylediğimizde ol dahi ber-vech-i muharrer her birimizin hisselerimizi iştirâ ve temellük ve tesellüm ve kabz ve kabûl ve semeni olan meblağ-ı merkūm yalnız iki yüz guruşu ikimize def‘ ü teslîm, biz dahi tamamen ahz ü kabz ve beynimizde bi’l-iştirâk iktisâm eyledik, fîmâ-ba‘d âlât-ı lâzıme-i mezkûrenin mecmû‘u mîr-i mûmâ-ileyhin emvâl-i mahzı ve hakk-ı sırfı olup bizim kat‘a alâka ve medhalimiz kalmamağla akd-i mezkûrun tağrîr ve gabnine müte‘allika âmme-i da‘vâ ve mutâlebât ve kâffe-i eymân ve muhâsamâtdan müvekkil-i mûmâ-ileyh Mehmed Kerim Beyefendi’nin zimmetini ibrâ-yı âmm-ı sahîh-i şer‘î ile ibrâ ve iskāt eylediğimizde ol dahi ber-vech-i muharrer ibrâ-yı mezkûru kabûl eyledi dediklerinde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 24 Ca sene [1]242.<br><br>Şühûdü’l-hâl: el-Hâc Mehmed Emin Ağa b. Mehmed, el-Hâc Mehmed Ağa, Hasan b. İbrahim, el-Hâc Ali Efendi b. Mehmed Kerim, Muhzır Ebûbekir Çelebi, Muhzır Feyzullah Çelebi, Muhzır Ali Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>