﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 330<br>Hüküm no: 477<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayram v. İvaz’ın vârislerinden kızı Saltana’nın bir mikdar para karşılığında terekedeki hakkından vazgeçtiği</b><br><br>Mahmiye-i İstanbul’da Samadya kapısı dâhilinde Bayrakdar Mahallesi’nde sâkin olup bundan akdem hâlik olan Bayram v. İvaz nâm Ermeninin verâseti zevce-i metrûkesi Despina bt. Miyer ve sulbiye kebîre kızı Saltana nâm hatunlara ve sulbî sagīr oğulları Bazar ve Tanrıverdi’ye münhasıra olduğu sâbit ve müte‘ayyen oldukdan sonra mezbûre Saltana mahfil-i şer‘-i şerîfde mezbûre Despina kendi tarafından asîl ve sagīrân-ı mezbûrânın tesviye-i umûrlarına vasiyy-i mansûbeleri olmağla muvâcehesinde ikrâr-ı tâm ve bast-ı merâm edip babam hâlik-i mezbûrun mahalle-i mezbûrede vâki‘ beyne’l-ahâlî ve’l-cîrân ma‘lûmü’l-hudûd olan menzilinden vesâir muhallefâtından hisse-i şer‘iyyem mukābelesinde tehârüc-i şer‘î vechi üzere mezbûre Despina asâlet ve vesâyeti hasebiyle muhallefât-ı mezbûreye vâzı‘atü’l-yed olmağın yedinden iki bin akçe ahz u kabz edip tereke-i mezbûreye müte‘allika da‘vâm kalmamışdır, da‘vâ dahi edersem lede’l-hükkâmi’l-kirâm istimâ‘ olunmaya dedikde sulh-i mezbûr cânib-i sagīrâna enfa‘ olmağın mukırra-i mezbûreyi mezbûre Despina kelimât-ı meşrûhasında tasdîk etmeğin mâ-vaka‘a bi’t-taleb ketb olundu.<br><br>Fî-evâili Zilhicceti’ş-şerîfe li-sene erba‘a ve sittin ve elf.<br><br>Şuhûdü’l-hâl: Süleyman Beşe b. Ebîbekir, Pîrî Beşe b. Hüseyin, Mehmed Çelebi b. Hüseyin, İbrahim Çelebi b. Davud, Rıdvan b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>