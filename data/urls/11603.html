﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 321<br>Hüküm no: 272<br>Orijinal metin no: [84b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Hızır Ağa’nın ev vakfı</b><br><br>Elhamdülillâhi el-vâkıfu alâ-külli hâlin el-muttali‘u alâ-mâ fi’l-bâl ve’s-salâtü alâ-Muhammedin seyyidü erbâbi’l-fazl ve’l-kemâl ve alâ-âlihî ve ashâbihi hayru ashâbin ve âl ve ba‘d işbu vakfiyye-i sahîha-i şer‘iyye ve bu enîka-i sarîha-i mer‘iyyenin sâhibesi ve hayrât [ve] hasenâtın râgıbesi kıdvetü’l-muhadderât Âişe Hatun bt. Hızır Ağa meclis-i şer‘-i hatîr-i lâzımü’t-tevkīrde vakf-ı âti’l-beyâna li-ecli’t-tescîl mütevellî nasb ve ta‘yîn eylediği fahrü’l-akrân Veli Bey b. Abdülmennan nâm bevvâb-ı sultânî mahzarında ikrâr-ı tâm ve takrîr-i ani’l-merâm edip mahmiye-i İstanbul’da el-Hâc Bayram mahallesinde vâki‘ dâhiliyye ve hâriciyye iki muhavvatayı muhtevî olup muhavvata-i dâhiliyyesi iki beyt-i süflîyi ve bir sofayı ve iki beyt-i ulvî ve matbah ve kenîf ve cüneyneyi ve muhavvata-i hâriciyyesi iki beyt-i ulvî ve ıstablı ve bir hücre ve kenîfi müştemil olup bir tarafdan Mehmed Çelebi b. Kasım mülkü ve bir tarafdan Fâtıma Hatun bt. Ahmed mülkü ve iki tarafdan tarîk-i âm ile mahdûd olan mülk menzilimi hasbeten lillâhi te‘âlâ vakfedip süknâsını evvelâ kendi nefsime ba‘de’l-vefât kız karındaşım kızı Ümmühânî bt. Receb nâm hatuna ve evlâdına ve evlâd-ı evlâdına ba‘de’l-inkırâz îcâr olunup hâsıl olan ücreti her sene Medîne-i Münevvere fukarâsına irsâl ola deyu şart ve ta‘yîn eylediğimden sonra menzil-i merkūmu mütevellî-i mezbûra teslîm eyledim ol dahi kabz [ve] tesellüm edip sâir mütevellîler gibi tasarruf eyledi dedikde vâkıfe-i mezbûreyi ikrâr-ı meşrûhunda mütevellî-i merkūm vicâhen tasdîk eyledikden sonra vâkıfe-i mezbûre takrîr-i da‘vâ edip vakf-ı mezbûrun sıhhatinde iştibâh yokdur lâkin İmâm-ı Azam ve hümâm-ı akdem Ebû Hanife el-Kûfî mezhebinde sıhhat lüzûmu müstelzim olmayıp rücû‘ emr-i meşrû‘ olmağın menzil-i mezbûru istirdâd ederin dedikde gıbbe’s-suâl mütevellî-i mezbûr cevâbında İmâm-ı mûmâ-ileyh mezhebinde sıhhat lüzûmu müstelzim değildir lâkin İmâmeyn-i hümâmeyn mezheblerinde sıhhat lüzûmdan müfârık olmamağın onların mezhebleri üzere hükm-i şer‘î taleb edip menzil-i mezbûru teslîmden imtinâ‘ edicek hâkim-i muvakkı‘-ı hâze’l-kitâb tûbâ-lehû ve hüsnü-meâb cânib-i vakf-ı mezbûra nazar ve mubtıl-i hayr olmakdan hazer edip İmâmeyn-i müşârun-ileyhimâ mezhebleri üzere hükmettikden sonra min-ba‘d vakf-ı mezbûr vakf-ı lâzım olup tebdîl ve tağyîri adîmü’l-ihtimâl olduğu “Fe men-beddelehû ba‘de mâ-semi‘ahu fe-innemâ ismühû ale’llezîne yübeddilûnehû innellâhe semî‘un alîm” ve ecrü’l-vâkıf ale’l-hayyi’l-cevâdi’l-kerîm.<br><br>Cerâ zâlike ve hurrire fî-evâili şehri Rebî‘i’l-âhir li-sene ihdâ ve selâsîn ve elf.<br><br>Şühûdü’l-hâl: Osman Efendi b. Ramazan el-imâm, Maksud b. Ali el-müezzin, Kasım b. Abdullah, Abdurrahman b. Receb, Rıdvan [b.] Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o742"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>