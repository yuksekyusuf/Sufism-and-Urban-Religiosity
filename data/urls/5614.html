﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 541<br>Hüküm no: 690<br>Orijinal metin no: [130a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şüca Anbarî Vakfı’na ait hisselerin sattırıldığına dair iddialarının doğru olmadığı</b><br><br>Ma‘rûz.<br><br>Ashâb-ı arzuhâl Mehmed karındaşı Ali b. Mehmed İstanbul kādıları nezâretinde olan evkāfdan Şücâ‘ Anbârî Vakfı’ndan İstanbul’da Langa-i kebîr kurbünde Kâtib Kasım Mahallesi’nde vâki‘ ma‘lûmü’l-hudûd bir bâb menzilin bi’l-icâreteyn mutasarrıfı Avanis v. Serkiz nâm zimmî ile vakf-ı mezbûr mütevellîsi el-Hâc İsmail Efendi hâzır olduğu hâlde ba‘de’l-murâfa‘a menzil-i mezkûr sagīre kız karındaşımız Sâliha ile bi’l-iştirâk tasarrufumuzda iken bundan akdem vezîr-i sâbık maktûl İbrahim Paşa’nın makremecibaşısı Abdurrahman nâm kimesne kendi sâkin olduğu odada ibşu mütevellî İsmail Efendi hâzır olduğu hâlde bizlere kerhen bizler dahi mükrehen menzil-i mezkûru on beş kîseye tahammülü var iken beş kîse bedel mukābelesinde mezbûr Abdurrahman’a bâ-ma‘rifet-i mütevellî fâriğ ba‘dehû ol dahi bâ-ma‘rifet-i mütevellî mesfûr Avanis’e fâriğ olmuş idi deyü menzil-i mezkûru da‘vâ ve mesfûr Avanis cevâbında sagīr-i mezbûrun hissesini vasîsi zarûret-i nafakasi’çün işbu hüccet-i şer‘iyye mantûkunca kıbel-i şer‘den me’zûnen ve müdde‘iyân-ı mezbûrân asâleten menzil-i mezkûru ber-vech-i muharrer bi-tav‘ihim mezbûr Abdurrahman’a fâriğ olduklarından sonra ol dahi bâ-ma‘rifet-i mütevellî bana fâriğ olmuş idi deyip lâkin vakf-ı menzil-i mezkûrun hakīkatda tasarrufu mütevellînin olup mütevellî-i mezbûr İsmail Efendi istintak olundukda vakfiyetinde zikrolunan ferağlar kerhle olmadığını haber ve husûs-ı mezkûrda müdde‘î olmadığından mâ‘adâ mükrehün-bihi dahi ta‘yîne kādir olmayıp ve mezbûr Abdurrahman erbâb-ı ikrâhdan dahi olmamağla müdde‘iyân-ı mezbûrân Mehmed ve Ali bî-vech mu‘ârazadan men‘ olundukları huzûr-ı âlîlerine i‘lâm olundu.<br><br>Fî 16 Receb sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b541"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>