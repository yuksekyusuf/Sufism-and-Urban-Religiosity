﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 63<br>Hüküm no: 22<br>Orijinal metin no: [4a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Reisülküttab Hamza Efendi’nin devlete intikal eden bostanlığının el-Hac İlyas b. el-Hac Keyvan’a satıldığı</b><br><br>Bundan akdem reîsülküttâb olup mağzûben emr-i şerîf-i sultânî ile katl olunan Hamza Efendi’nin cümle terekesi cânib-i mîrîye kabz olunmak fermân olunmağın maktûl-i mezbûrun terekesini bey‘e ve semenini kabza meʼmûr olup bi’l-fi‘l atebe-i aliyye-i sultâniyyede vezâretle başdefterdâr olan düstûr-ı mükerrem, müşîr-i mufahham, nâzımu mesâlihi’l-enâm bi-ahseni’l-intizâm, müdebbirü umûri’s-saltanati’l-aliyye bi’l-fikri’s-sâkıb, mütemmimü mehâmmi’l-enâmi bi’r-re’yi’s-sâib, sâhibü’l-izzi ve’l-ikbâl, âmirü’l-hazâini bi-ahseni’l-a‘mâl zü’l-kadri’r-refî‘ ve’l-câhi’l-menî‘ hazret-i Abdulbâki Paşa -dâme bi’l-hayri zikrühû ve feşâ- mahfil-i şer‘-i hatîr-i lâzımü’t-tevkīrde Dîvân-ı âlî -dâme mahfûfen bi’l-ma‘âlî- de sipâh-ı zafer-penâh zümresinden işbu bâ‘isü’l-kitâb el-Hâc İlyas b. el-Hâc Keyvan mahzarında ikrâr edip maktûl-i mezbûrun terekesinden olup mahrûse-i Galata tevâbi‘inden Tarabya nâm karyede vâki‘ cânib-i kıbelîsi ve garbîsi Aleksandra nâm zimmî bağına ve şimâlîsi merhûm-ı mağfiret-nişân Sultan Bâyezid Hân Vakfı’na ve cânib-i şarkīsi sâhil-i deryâya müntehî olup dört kuyu ve bir havuzu ve mâ-i cârîyi ve bir dolabı ve bir harâba müşrif beyti ve bir çatma çardağı hâvî ve müştemil olan bostanlık müddet-i medîd sûk-ı sultânîde nidâ ve müzâyede olundukda yüz bin fıddî râyic fi’l-vakt akçede mersûm el-Hâc İlyas üzerinde karâr edip bir akçe ziyâde ile âhar tâlibi olmayıp ve meblağ-ı merkūm yevm-i vukū‘-ı bey‘de mebî‘-i mezkûrun semen-i misli idiği zâhir ve mütehakkık olmağın mahdûd-ı mezbûru vech-i merkūm üzere bey‘e meʼmûr olduğum ecilden mezkûr el-Hâc İlyas’a meblağ-ı merkūm yüz bin akçeye bey‘ edip teslîm-i mebî‘ eylediğimden sonra meblağ-ı mezbûru bi’t-tamâm mîrî için ahz u kabz eyledim, keyfe yeşâ tasarruf eylesin dedikde gıbbe’t-tasdîk mâ vaka‘a bi’t-taleb sebt olundu.<br><br>Fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: Ali Çavuş b., Hasan Çavuş, Mehmed Efendi el-Kefevî, Mehmed Çavuş-ı Dımışvârî, Mustafa Bey b. el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=39313"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39315"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>