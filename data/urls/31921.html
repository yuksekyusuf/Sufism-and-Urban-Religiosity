﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 522<br>Hüküm no: 513<br>Orijinal metin no: [75a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nevrekop kazasına bağlı Sengirti köyünün deruhdecisi İsmail Efendi’nin kazanın eski naibi Mehmed Reşid Efendi’den üç yüz kuruş alacağı olduğu</b><br><br>300 guruş hüküm<br><br>Ma‘rûz<br><br>Rumeli’de Nevrekop Kazâsı’na tâbi‘ Sengirti nâm karye ahâlisinin umûrlarını rü’yete memûr vekîlleri ve deruhdecileri olan el-Hâc İsmail Efendi b. Sâlih nâm kimesne tarafından kabûlüne mevkūfe vekâletle vekîl olduğu es-Seyyid Osman b. İbrahim ve Ahmed Beşe b. Mustafa şehâdetleriyle sâbit olan İbrahim Ağa b. Musa meclis-i şer‘-i münîrde sâbıkā kazâ-i merkūm nâibi olan kuzâtdan Mehmed Reşid Efendi b. Hafız Ali muvâcehesinde mezbûr Mehmed Reşid Efendi bundan akdemce kazâ-i mezbûrda niyâbeti esnâsında karye-i mezbûre toprağında cerîhan vefât eden bir kimesnenin “keşfiye” ve “dem diyeti öşrü” nâmıyla karye-i mezbûre ahâlisinden üç yüz guruş mütâlebe ve birkaç neferini habsetmekle müvekkilim mezbûr el-Hâc İsmail Efendi dahi karye-i merkūme ahâlisinin umûrlarını rü’yete memûr olduğu hasebiyle ahâli-i karye-i mezbûreden habseyledikleri kimesneleri tahlîs zımnında malından işbu mezbûr Mehmed Reşid Efendi’nin bi-gayrı hakkın ahz eylediği üç yüz guruşu müvekkilim mezbûr için bi’l-vekâle istirdâd murâdımdır deyü eylediği da‘vâsı mezbûr Mehmed Reşid Efendi’nin ikrâr ü i‘tirâfıyla sâbit ve meblağ-ı merkūmu müvekkil-i mezbûr için müdde‘î-i vekîl-i mezbûra redd ü teslîme müte‘ahhid olduğu İstanbul Mahkemesi’nden huzûr.<br><br>Fî-gurreti Ş sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31920"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31922"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b522"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>