﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 350<br>Hüküm no: 401<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Moşi v. Avram’ın, dükkân ferağı ve alacak davasında Seyyid Halil b. Mustafa ile Şerife Ayşe Hatun’un zimmetlerini ibrâ ettiği</b><br><br>Dekâkin ferağı<br><br>Ma‘rûz<br><br>Arzuhâl eden ipekçi Avram v. Moşi nâm Yahûdi’nin oğlu ve tarafından husûs-ı âtîde vekîl olduğu Ali Çavuş b. Hasan ve Sâdık b. İsmail şehâdetleriyle sâbit olan Moşi nâm Yahûdi meclis-i şer‘-i enverde derûn-ı arzuhâlde mezkûrü’l-ism kendi nefsinden asîl ve sulbiye-i kebîre kızı Şerîfe Âişe Hatun tarafından dahi zikri âtî husûsta tasdîka vekîli olan es-Seyyid Halil b. Mustafa mahzarında mezbûr es-Seyyid Halil Efendi bundan akdem babam ve müvekkilem mersûm Avram Yahûdi’nin mâlından bin guruş istikrâz ve kabz ettikden sonra mukābelesinde hâmiş-i arzuhâlde mezkûr derkenâr nâtık olduğu üzere merhûme Belkıs Hatun vakfı musakkafâtından kasaba-i Hasköy’de kâin ma‘lûmü’l-hudûd dört bâb dekâkînden mutasarrıf olduğu sülüs hissesini mezbûr es-Seyyid Halil Efendi ve zevcesi müteveffât Fâtıma bt. Abdurrahman nâm Hatun dahi dekâkîn-i mezkûreden mutasarrıfe olduğu sülüsân hissesini hayatında bin iki yüz iki senesi Muharrem gurresinde rızâsıyla her biri bi-tarîkı’l-vefâ bâ-re’y-i mütevellî fâriğler olup müvekkilim babam mesfûr dahi ba‘de’t-tefevvüz mezbûre Fâtıma Hatun hisse-i mezkûresini kable’t-tahlîs fevt ve hasbe’l-âde kızı müvekkile-i mezbûre Şerîfe Âişe Hatun’a intikāl etmişdi lâkin babam müvekkil-i mersûm ile merkūm es-Seyyid Halil Efendi’nin beynlerinde ahz u i‘tâları olmağla bu esnâda rü’yet eylediklerinde babam müvekkil-i mersûm meblağ-ı mezkûr bin guruşun sekiz yüz altmış guruşunu merkūm es-Seyyid Halil Efendi’den istîfâ etmiş olmağla bâkīsi olan yüz kırk guruşu dahi merkūm es-Seyyid Halil Efendi babam müvekkil-i mersûma def‘ ve teslîm eylediğinde ol dahi zikr olunan dört bâb dekâkînden sülüs hissesini mezbûr es-Seyyid Halil Efendi’ye ve sülüsân hissesini dahi kızı müvekkile-i mezbûre Şerîfe Âişe Hatun’a bâ-re’y-i mütevellî ferağ ve tefevvüz eylediğinde onlar dahi ba‘de’t-tefevvüz zikr olunan dekâkîn-i mezkûrelere ve meblağ-ı mezkûr bin guruşa müte‘allika âmme-i da‘vâdan tarefeynden her biri âharın zimmetini kabûlü hâvi ibrâ ve iskāt eylediler deyü mukırr-ı vekîl-i mersûmun ikrârını mezbûr es-Seyyid Halil Efendi tasdîk eylediği İslâmbol Mahkemesi’nden huzûr-ı âlîlerine i‘lâm olundu.<br><br>Fî-18 min Ra sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>