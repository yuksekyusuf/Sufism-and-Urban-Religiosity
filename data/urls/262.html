﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 93<br>Hüküm no: 79<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duka v. Yani’nin kefil olduğu parayı Mayer v. Avraham’a ödemesi gerektiği</b><br><br>Mahmiye-i İstanbul’da Alman cemâ‘atinden işbu bâ‘isü’r-rakīm Mayer v. Avraham nâm Yahûdi meclis-i hatîr-i lâzımü’t-tevkīrde Duka v. Yani nâm zimmî muvâcehesinde üzerine da‘vâ edip gāib ani’l-meclis Celasini v. Malkom nâm zimmî zimmetinde yedimden müşterâ ve makbûz kıymet ve mikdârı beynimizde ma‘lûm ibrişim kaytan ve bükme semenlerinden yüz elli guruş hakkım olup meblağ-ı mezbûra yine gāib ani’l-meclis Dimitri v. Yani nâm zimmî tarafından emr ve kabûlü hâviye kefâlet-i sahîha-i şer‘iyye ile kefîl bi’l-mâl olmuş idi. Hâlâ merkūm Dimitri’nin cihet-i kefâletden zimmetinde lâzım gelen yüz elli guruşa merkūm Duka kefîl olmağın kefâleti hasebiyle taleb ederim suâl olunsun dedikde gıbbe’s-suâl merkūm Duka cevâbında müdde‘î-i merkūmun hasmı mezbûr Dimitri’nin nefsine kefîl oldum deyip mâla kefîl olduğunu inkâr edicek müdde‘î-i mezbûr Mayer’den da‘vâsına mutâbık beyyine taleb olundukda Mahrûse-i Galata’da Sultan Bayezid Mahallesi’nde sâkin Hasan v. Pîrî ve mahmiye-i mezbûrede cemâ‘at-i mersûmeden Aslan v. Mayer nâm zimmîler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müdde‘î-i mezbûr Mayer’in mezbûr Celasini zimmetinde beynlerinde ma‘lûm ibrişim kaytan ve bükme semenlerinden yüz elli guruşa ...? merkūm Duka bizim huzûrumuzda kefîl bi’l-mâl oldu, biz bu husûsa şâhidleriz şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle meblağ-ı merkūmu müdde‘î-i mersûma def‘ ve teslîm etmek üzere merkūm Duka’ya tenbîh olunup mâ-vaka‘a ketb olundu.<br><br>Fi’r-râbi‘ aşer şehri Ramazani’l-mübârek li-sene selâse ve sittin ve elf.<br><br>Şuhûdü’l-hâl: Pîrî Beşe b. Hüseyin, Süleyman Beşe b. Mehmed, Rıdvan b. Abdullah, Halil b. Mustafa, Ramazan b. Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=261"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=263"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>