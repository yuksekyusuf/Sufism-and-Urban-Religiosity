﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 301<br>Hüküm no: 190<br>Orijinal metin no: [53b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın vefat eden Fatıma Hatun’un kendisini vasi tayin ettiğini ispat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın kıbel-i şer‘-i şerîfden me’zûnen Mevlânâ Mehmed Rûşenî Efendi irsâl olunup ol dahi mahmiye-i İstanbul’da Yavaşça Şahin mahallesinde sâkin hâfızü’l-kitâb el-Hâc Mustafa b. Ahmed’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf eyledikde mezbûr el-Hâc Mustafa meclis-i mezbûrda mahalle-i mezbûrede sâkine iken bundan akdem vefât eden Fâtıma Hatun bt. Mehmed’in sadriye kebîre kızı olmağla terekesine bi’l-verâse vaz‘-ı yed eden zâtı mahalle-i mezbûre sükkânından Hüseyin Efendi b. Hasan ve Mahmud Efendi b. Mehmed ta‘rîfleriyle mu‘arrefe olan zevcesi Âişe Hatun bt. Mehmed mahzarında üzerine da‘vâ ve takrîr-i kelâm edip kaynanam müteveffât-ı mezbûre Fâtıma Hatun bt. Mehmed b. Abdullah fevtinden altı gün mukaddem hâl-i marazında bi-emrillâhi te‘âlâ vefât ettiğimde mecmû‘-ı malımdan vech-i mesnûn üzere techîz ve tekfînim görüldükden sonra cümle malımın sülüsü ifrâz olunup sülüs-i mezbûrdan elli guruşu ile eyyâm-ı mübârekede tabh-ı ta‘âm ve it‘âm-ı fukarâ oluna ve sülüs-i mezbûrdan her ne bâkī kalırsa kızım oğlu olup vârisim olmayan işbu Abdullah Beşe’ye verile deyü vasiyet ve tenfîzine huzûr-ı Müslimînde beni vasiyy-i muhtâr nasb ü ta‘yîn ben dahi muvâcehesinde ba‘de’l-kabûl musırraten-aleyhâ vefât edip tenfîz-i vesâyâ murâd eylediğimde kızı mezbûre mâni‘a olur suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden mu‘arrifân-ı mezbûrân Hüseyin Efendi b. Hasan ve Mahmud b. Mehmed ve Ahmed Çelebi b. Abdüsselam li-ecli’ş-şehâde meclis-i ma‘kūd-ı mezbûra hâzırûn olup istişhâd olunduklarında fi’l-hakīka müteveffât-ı mezbûre Fâtıma Hatun bt. Mehmed b. Abdullah fevtinden altı gün mukaddem hâl-i marazında bi-emrillâhi te‘âlâ vefât ettiğimde mecmû‘-ı malımdan vech-i mesnûn üzere techîz ve tekfînim görüldükden sonra cümle malımın sülüs-i mezbûrdan elli guruşu ile eyyâm-ı mübârekede tabh-ı ta‘âm ve it‘âm-ı fukarâ oluna ve sülüs-i mezbûrdan her ne bâkī kalırsa kızım oğlu olup vârisim olmayan işbu Abdullah Beşe’ye verile deyü vasiyet ve tenfîzine bizim huzûrumuzda dâmadı müdde‘î-i mezbûr el-Hâc Mustafa’yı vasiyy-i muhtâr nasb ü ta‘yîn ol dahi muvâcehesinde ba‘de’l-kabûl musırraten-aleyhâ vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm [54a] vâki‘ hâli mevlânâ-yı mezbûr mahallinde tahrîr ba‘dehû ma‘an mürsel İbrahim Çelebi b. Mehmed ve Molla İsmail Beşe [b.] Zülfikâr ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 28 min-Safer sene 1110<br><br>Şuhûdü’l-hâl: Hasan Çelebi b. el-Hâc Hüseyin, el-Hâc Mehmed b. Mukim, Mehmed Beşe b. Süleyman, Müezzin el-Hâc Mustafa Efendi b. Cafer, Abdullah Çelebi b. Mustafa, Mehmed Çelebi b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=37133"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37135"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>