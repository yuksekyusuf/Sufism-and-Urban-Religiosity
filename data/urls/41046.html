﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 705<br>Hüküm no: 767<br>Orijinal metin no: [117a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kamer Hatun’un Karabaş mahallesinde vakfettiği menzilinin oturması için Mehmed Efendi’ye tahsisi</b><br><br>Efendi hazretlerinin imzâsıyladır.<br><br>Mahmiye-i İstanbul’da Karabaş mahallesinde vâki‘ merhûme Kamer nâm sâhibetü’l-hayrât vakıf ve süknâsını evvelâ kendi nefsine ba‘dehâ evlâdına badehüm utekāsına ve evlâdına ba‘de’l-inkırâz sulehâdan bir recüle şart ve ta‘yîn eylediği ma‘lûmü’l-hudûd menzil şart-ı vâkıf üzere evlâd-ı utekādan sâkine olan Ümmühani Hâtun fevt olup evlâd-ı utekā münkariza olmağla menzil-i mezbûr ber-mûceb-i şart-ı vâkıf sulehâdan bir recüle tevcîh olunmak lâzım gelmeğin tevcîh olunup mutasarrıfı olan Ahmed Efendi nâm kimesne fevt olup menzil-i mezbûr mahlûl olmağın işbu hâmilül-kitâb sulehâdan Mehmed Efendi’nin süknâya eşedd-i ihtâc ile muhtâc olmağla menzil-i mezbûr ber-mûceb-i şart-ı vâkıf savb-ı şer‘den merkūm Mehmed Efendi’ye tevcîh olunup tasarrufi’çün bu vesîka bi’t-taleb ketb olundu.<br><br>Fi’l-yevmi’l-hâmis aşer min-Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Mehmed Efendi [b.] Mustafa el-kādî, Kutbeddîn İsmail b. Hürremşah el-Kādî bi-medîneti Niş? sâbıkā, Ahmed Çelebi, Ali Bey.</p>          <br><a title="Önceki sayfa" style="text-decoration:none" href="./ayrmetin.php?idno=41045"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41047"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b705"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o796"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>