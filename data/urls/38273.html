﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 61<br>Hüküm no: 37<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Mehmed Ağa ile Mehmed Emin Ağa’nın birbirlerinin zimmetlerini ibra etmeleri</b><br><br>Müdde‘î-i mezbûr Şerîf Mehmed Ağa’ya teslîm.<br><br>Ma‘rûz,<br><br>Kasab esnâfından Şerîf Mehmed Ağa b. Ali nâm kimesne mahfil-i şer‘iyyâtda yine esnâf-ı merkūmeden bâ‘isü’l-i‘lâm Mehmed Emin Ağa b. el-Hâc Haşim muvâcehesinde yedimde olup işbu sene-i mübâreke Cumâdelûlâsının dokuzuncu günü târîhiyle müverrah Salı günü huzûr-ı hazret-i fetvâpenâhîde ma‘kūd meclis-i şer‘-i münîrde murâfa‘adan verilen işbu bir kıt‘a i‘lâm-ı şer‘î tafsîlen zikr ü beyan olunduğu üzere mezbûr Mehmed Emin Ağa zimmetinde lahm-ı ganem semeninden mahkûmün-bih alacak hakkım olan dokuz yüz bin dört yüz seksen dokuz guruşdan rızâmla meccânen fâriğ olduğumdan mâ‘adâ mezbûr Mehmed Emin Ağa işbu târîh-i i‘lâma gelince beynimizde cereyân eden cemî‘ ahz ü i‘tâ ve bi’l-cümle medfû‘ât ve makbûzâtımız hesâbını mezbûr Mehmed Emin Ağa benimle sehv ü galatdan ârî yegân yegân sahîhan rü’yet edip ahadühümâ âharın yed ve zimmetimizde bir akçe ve bir habbe hakkımız ve alacağımız dahi zuhûr etmemekle meblağ-ı merkūm dokuz bin dört yüz seksen dokuz guruşun mutâlebesine ve işbu târîhe gelince sâir cemî‘ hukūk-ı şer‘iyyeye müte‘allıka âmme-i de‘âvî ve mutâlebât ve kâffe-i eymân ve muhâsamâtdan mezbûr Mehmed Emin Ağa’nın zimmetini ibrâ-i âmm-ı sahîh-i şer‘î ile ibrâ ve iskāt eylediğimde ol dahi kezâlik bi’l-cümle husûs-ı mezkûra ve işbu târîh-i i‘lâma gelince sâir cemî‘ hukūk-ı şer‘iyyeye müte‘allıka âmme-i de‘âvâ ve mutâlebât ve kâffe-i eymân ve muhâsamâtdan benim zimmetimi ibrâ-i âmm-ı sahîh-i şer‘î ile ibrâ ve iskāt ve tarafeynden her birimiz ber-vech-i muharrer âharın ibrâsını kabûl eyledik deyü mukırr-ı merkūm Şerîf Mehmed Ağa’nın sâdır olan bi’l-cümle kelimât-ı meşrûhasını mezbûr Mehmed Emin Ağa vicâhen tahkīk ve şifâhen tasdîk eylediği ve bi’l-iltimâs huzûr-ı [âlîlerine i‘lâm olundu].<br><br>Fî 2 Ş sene [1]242.</p>          <br><a title="Önceki sayfa" style="text-decoration:none" href="./ayrmetin.php?idno=38272"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38274"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o190"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>