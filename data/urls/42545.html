﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 355<br>Hüküm no: 439<br>Orijinal metin no: [87b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe’nin, vefat eden Kalyoncu Hasan Beşe’nin mirası hususunda dava açmaya hakkı olmadığı</b><br><br>Ma‘rûz,<br><br>Sâhib-i arzuhâl Hasan Beşe mahfil-i şer‘iyyâtda derûn-ı arzuhâlde ismi mezkûr Kasım Efendi ile şerîki olan Küçük Ali Beşe muvâcehelerinde Hâslar kazâsına tâbi‘ Karaköy nâm karyede sâkin iken bundan [akdem] fevt olan Kalyoncu Hasan Beşe b. Mustafa benim li-ebin karındaşım olmağla verâseti bana ve hâlâ karye-i mezbûrede sâkin li-ebeveyn er karındaşı Hüseyin Beşe’ye münhasıra iken mezbûrân Kasım Efendi ve Ali Beşe müteveffâ-yı mezbûr zimmetinde sekiz yüz guruş karzdan hakkımız olmağla karye-i mezbûrede vâki‘ ma‘lûmü’l-hudûd mülk menzilini müteveffâ-yı mezbûr hayatında deyn-i mezkûrun dört yüz guruş mukābelesinde bize temlîk etmiş idi deyü menzil-i mezbûru ve zimmetimde olan dört yüz guruş müdde‘âlarını isbât etmeksizin fuzûlî ve bi-gayr-ı hakkın zabt etmeleriyle menzil-i mezbûrdan ve meblağ-ı merkūmdan hisse-i irsiyemi mezbûrândan taleb ederim deyü da‘vâya tasaddî etdikde müdde‘î-i mezbûr Hasan Beşe’nin ber-vech-i muharrer ikrâr ve takrîri üzere müteveffâ-yı mezbûrun li-ebeveyn er karındaşı mevcûd iken kendinin verâsetde alâkası olmamağla mezbûrâna hasm-ı şer‘î olmayıp suâl dahi teveccüh etmemeğin mezbûr Hasan Beşe husûs-ı mezkûr için mezbûrân Kasım Efendi ve Ali Beşe’den her birine bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 5 Muharremi’l-harâm sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>