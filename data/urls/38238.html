﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 33<br>Hüküm no: 2<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halep valisi Mustafa Paşa’nın hizmetkârlarından Abdülmümin Ağa’ya kefaletten dolayı olan borcunu ödemesi hususunda Mehmed Ağa’ya tenbih olunması</b><br><br>Hüve<br><br>Yâ Fettâh, Yâ Rezzâk, Yâ Alîm<br><br>Hâlâ fermân-revâ-yı revnak-efzâ-yı mesned-i vâlâ-yı Sadr-ı Rumeli a‘lemü’l-ulemâi’l-mütebahhirîn efdalü’l-fudalâi’l-müteverri‘în ferîdü’l-asri bi’l-fazl ve’l-kemâl vahîdü’d-dehri bi’ş-şeref ve’l-iclâl yenbû‘u’l-efâzıl câmi‘u mehâsini’l-ahlâk zıll-ı e‘âzımü’l-âfâki’l-âlemü’r-rabbânî ve’t-tahrîrü’l-fâzıli’s-samedânî ekmelü’l-mütekaddimîn ve’l-müteahhirîn sâbıkā İmam-ı evvel-i hazret-i şehriyârî semâhatlü es-Seyyid Mustafa İzzet Efendi hazretlerinin def‘a-i ûlâ sadâreti’l-ulyâlarında vâki‘ olan i‘lâmât-ı şer‘iyyâtın evvelki sicill-i mahfûzlarıdır. Fî-nevbeti fahrü’l-müderrisîni’l-kirâm hâlâ şer‘iyyâtî mekremetlü es-Seyyid Halil Efendi -dâme muvaffakan bi’l-hayr-<br><br>Fî-gurreti Receb sene [12]73<br><br>Halebü’ş-şehbâ vâlisi devletlü Mustafa Paşa hazretlerinin teba‘asından es-Seyyid Abdülmümin Ağa b. Süleyman nâm kimesne mahfil-i şer‘iyyâtda canbaz esnâfından Mehmed Ağa b. Osman muvâcehesinde benim gāib ani’l-meclis yine esnâf-ı merkūmeden Ahmed Ağa b. Abdullah zimmetinde malımdan ve yedimden iştirâ ve kabz eylediği bir re’s kır bargir semeninden alacak hakkım olan sekiz yüz guruşa işbu merkūm Mehmed Ağa tarafından bi’l-emr ve’l-kabûl kefâlet-i mutlakā-i sahîha-i şer‘iyye ile kefil ve zâmin oldukdan sonra mebâliğ-i mekfûlün-bih-i mezkûr sekiz yüz guruşun beş yüz yirmi guruşunu kefâlet-i mezkûresine binâen bundan akdemce bana edâ ve teslîm etmekle bâkīsi olan iki yüz seksen guruşu dahi merkūm Mehmed Ağa’dan kefâlet-i mahkiyesine binâen hâlâ taleb ederim deyü ba‘de’d-da‘vâ ve’l-istintâk ol dahi cevâbında kazıyye minvâl-i muharrer üzere olup meblağ-ı mekfûlün-bih bâkī-i mezkûr iki yüz seksen guruş müdde‘î-i merkūm es-Seyyid Abdülmümin Ağa’ya cihet-i kefâletden el-yevm zimmetinde sahîhan deyni olduğunu bi-tamâmihî tâyi‘an ve kat‘iyyen ikrâr u i‘tirâf etmeğin mûcebince meblağ-ı mekfûlün-bih bâkī-i mezkûr iki yüz seksen guruşun müdde‘î-i merkūm es-Seyyid Abdülmümin Ağa’ya bi-hükmi’l-kefâle hâlâ edâ ve teslîmiyle mezbûr Mehmed Ağa ilzâm olunduğu mübâşirleri Bâb-ı zabtiye neferâtından Divriğli Musa Ağa kulları yediyle huzûr-ı [âlîlerine i‘lâm olundu].<br><br>Fî 3 B sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38237"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38239"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b033"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o195"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>