﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 327<br>Hüküm no: 302<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye bt. Mehmed’in satışı iptal edilen cariyenin bedelini iade etmesi için Hatip Mustafa Efendi’ye dört ay süre verdiği</b><br><br>Mahmiye-i İstanbul’da Çoban Çavuş mahallesinde sâkine Raziye bt. Mehmed nâm hâtunun zevci ve tarafından husûs-ı âti’l-beyâna vekîl olup mezbûrenin zâtını ma‘rifet-i şer‘iyye ile ârifân olan Mehmed Çelebi b. ( ) ve Hüseyin b. Mahmud nâm kimesneler şehâdetleri ile şer‘an vekâleti sâbite olan umdetü’l-emâcid ve’l-a‘yân Ali Ağa b. Haydar meclis-i şer‘-i hatîr-i lâzimü’t-tevkīrde mahmiye-i mezbûrede merhûm ve mağfûrun-leh Ebû’l-feth Sultân Mehmed Hân Câmi‘-i şerîfinde hatîb olan umdetü’l-hutabâ’i’l-kirâm Mustafa Efendi b. Receb mahzarında bi’l-vekâle ikrâr ve takrîr-i kelâm edip mezbûr Mustafa Efendi bundan akdem Rusiyyetü’l-asl Gülazar bt. Abdullah nâm câriye-i memlûkesini iki yüz on kıt‘a riyâlî guruşa müvekkile-i mezbûreye bâtten bey‘ ve teslîm ol dahi iştirâ ve tesellüm ve def‘-i semen eyledikden sonra rızâları ile bey‘-i mezbûru ikāle etmeleri ile câriye-i mezbûreyi merkūm Mustafa Efendi’ye geri red ve teslîm, mezbûr Mustafa Efendi dahi ba‘de’l-kabz semen-i mezbûr iki yüz on riyâlî guruş mezbûr Mustafa Efendi zimmetinde kalmağla meblağ-ı mezbûrun mezbûr Mustafa Efendi def‘aten edâya iktidârı olmayıp taksîte tâlib oldukda meblağ-ı mezbûrun hâlâ seksen riyâlî guruşunu mezbûr Mustafa Efendi verip ba‘de yüz otuz riyâlî guruşunu târih-i kitâbdan üç ay tamâmına değin her ayda kırkar riyâlî guruş verip ba‘dehû bir ayda dahi on riyâlî guruş vermek üzere cem‘an dört ay tamâmına değin [43b] vekâletim hasebiyle mezbûr Mustafa Efendi’ye taksît edip ol dahi vech-i muharrer [üzere] taksît-i mezbûru kabûl eyledi dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mehmed Çavuş b. Ca‘fer el-mübâşir, Osman Beşe çukadâr, İsa Bey b. Ahmed, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o870"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>