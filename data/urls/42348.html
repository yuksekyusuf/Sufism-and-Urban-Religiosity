﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 222<br>Hüküm no: 242<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Bey’in Serkiz v. Tatos aleyhindeki alacak davasında anlaşma sağlanması</b><br><br>Bâ-hatem-i hazret-i efendi,<br><br>Ma‘rûz,<br><br>Sâhib-i arzuhâl İbrahim Paşa mahallesinden el-Hâc Ali Bey b. Mehmed b. Abdullah’ın tarafından husûs-ı âti’l-beyânda vekîl olduğu es-Seyyid el-Hâc Ahmed b. Mehmed ve Yusuf b. Eyüb şehâdetleriyle sâbit olan Osman Ağa b. Abdurrahman meclis-i şer‘-i münîrde derûn-ı arzuhâlde mezkûrü’l-ism sarrâf tâifesinden Serkiz v. Tatos zimmî muvâcehesinde bin yüz altmış dokuz senesinde müvekkil-i merkūm el-Hâc Ali Bey’in Sarrâf-ı mesfûr Serkiz zimmî yedinden ve malından istidâne ve kabz eylediği yalnız bin guruş ile devrolunan bir senelik murâbahasından dahi yüz elli guruş ki cem‘an bin yüz elli guruş zimmî-yi mesfûra deyni olmağla müvekkil-i merkūm Ali Bey deyn-i mezkûruna mahsûben zimmî-yi mesfûr yedine altmış altı senesi Rebî‘ülûlâsı’nda bir def‘a sekiz yüz elli guruş ve altmış sekiz senesi Recebi’nde dahi bir def‘a yedi yüz otuz yedi guruş ki min-haysü’l-mecmû‘ def‘ateynde bin beş yüz seksen yedi guruş def‘ ü teslîm etmekle ber-minvâl-i muharrer müvekkil-i merkūmun vereceği olan meblağ-ı mezkûr bin yüz elli guruşu zimmî-yi mesfûra iki def‘ada teslîm eylediği meblağ-ı mezkûr bin beşyüz seksen yedi guruşdan ba‘de’t-tenzîl bâkī kalan dört yüz otuz yedi guruşu zimmîyi mesfûrdan bi’l-vekâle taleb ederim deyü tasaddî eylediği ziyâde da‘vâsından bâ-vesâtet-i muslihîn zimmî-i mesfûr ile kat‘an li’n-nizâ‘ yüz elli guruş bedel-i makbûza sulh olup ziyâde müdde‘âsına ve husûs-ı mezkûra [45b] ve bi’l-cümle sâire müte‘allika âmme-i de‘âvî ve mutâlebât ve kâffe-i eymân ve muhâsamâtdan zimmî-yi mesfûrun zimmetini vekâleten ibrâ-i âm ile ibrâ ve iskāt eylediğinde zimmî-yi mesfûr Serkiz dahi bedel-i sulh-ı mezkûra ve bi’l-cümle sâire müte‘allika âmme-i da‘vâdan müvekkil-i merkūm el-Hâc Ali Bey ile vekîl-i mezbûr Osman Ağa’nın kezâlik zimmetini ibrâ-i âm ile ba‘de’l-ibrâ ve her biri bi’l-asâle ve bi’l-vekâle âharın ibrâsını kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 21 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42347"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42349"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>