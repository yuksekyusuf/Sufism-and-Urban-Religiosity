﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 321<br>Hüküm no: 266<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mosko v. Tanaş’ın, kasab gediği hissesini İsteryo v. Niko’ya, onun da Ali Ağa b. Osman’a devrettiği</b><br><br>Kasab ferâğı<br><br>Ma‘rûz<br><br>Hudâvendigâr-ı esbak cennet-mekân firdevs-âşiyân Sultân Abdülhamid Han -tâbe serâhu- hazretleri evkāf-ı şerîfelerinden Yedikule hâricinde vâki‘ gayrı-ez selhhâne-i mîrî on aded ganem selhhânelerinden sekizinci selhhâneye merbûr [merbût] İstanbul’da Hocapaşa Çarşısı’nda kâin ma‘lûmü’l-hudûd bir bâb kasab dükkânı derûnunda mevcûde gedik ta‘bîr olunur âlât-ı lâzıme-i ma‘lûmenin nısf-ı şâyi‘ine bâ-temessük-i mütevellî bi’l-icâreteyn mutasarrıf olan Mosko v. Tanaş zimmî tarafından husûs-ı âtîde vekîl olduğu Kiziro v. Kriço ve Tiro v. Koço nâm zimmîler şehâdetleriyle sâbit olan Nikola v. Panayot nâm zimmî meclis-i şer‘-i münîrde kasab tâifesinden İsteryo v. Niko zimmî muvâcehesinde kasablar kethudâsı el-Hâc Hasan Ağa hazır olduğu hâlde müvekkilim mersûmun ber-vech-i muharrer mutasarrıf olduğu nısf hisse-i mezkûresini müvekkilim mersûmun hüsn-i rızâ ve tayyib-i hâtırı ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde bâ-re’y-i mütevellî mersûm İsteryo zimmîye bi’l-vekâle ferâğ ve tefvîz ve vech-i lâyıkı üzre teslîm eylediğimde ol dahi ber-vech-i muharrer tefevvüz ve kabûl etmekle fîmâ-ba‘d nısf hisse-i mezkûre mersûm İsteryo zimmînin dâhil-i havza-i tasarrufu olup müvekkilim mersûmun alâkası kalmamışdır deyü ba‘de’l-ikrâr ve’t-tasdîk mesfûr İsteryo zimmî meclis-i şer‘-i hatîrde Yedikule’de kasab ustası el-Hâc Ali Ağa b. el-Hâc Osman mahzarında takrîr-i kelâm edip ben ânifen tefevvüz eylediğim nısf hisse-i mezkûremi hüsn-i rızâ ve tayyib-i hâtırım ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde bâ-re’y-i mütevellî merkūm el-Hâc Ali Ağa’ya ferâğ ve tefvîz ve tarîk-ı lâyıkı üzre teslîm eylediğimde ol dahi ber-vech-i muharrer tefevvüz ve kabûl etmeğin fîmâ-ba‘d nısf hisse-i mezkûre merkūm el-Hâc Ali Ağa’nın dâhil-i havza-i tasarrufu olup benim alâka ve medhalim kalmamışdır deyü mukırr-ı mersûm İsteryo zimmînin takrîr-i meşrûhunu merkūm el-Hâc Ali Ağa tasdîk etmekle nısf gedik-i mezkûrun fâriğ-i evvel mersûm Mosko zimmî ismine olan kaydı defter ve vakf-ı şerîfden ref‘ ve terkīn ve mütefevviz-i sânî-i merkūm el-Hâc Ali Ağa ismine tashîhan kayd ve hâmiş-i temessüke temhîr ile yedine i‘tâ olunması[nı] istid‘â eylediği İstanbul Mahkemesi’nden huzûr.<br><br>Fî 29 C sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>