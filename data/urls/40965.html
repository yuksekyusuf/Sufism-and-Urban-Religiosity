﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 649<br>Hüküm no: 686<br>Orijinal metin no: [106a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miço v. Radovine’nin alacak davasında Mehmed Bey b. Mehmed ile beş yüz akçe üzerine sulh olduğu</b><br><br>Mahmiye-i Edirne’ye tâbi‘ Derbend nâm karye sâkinlerinden Miço v. Radovine nâm zimmî meclis-i şer‘-i hatîr-i lâzimü’t-tevkīrde mahrûse-i İstanbul kurbünde Üsküdar sâkinlerinden işbu bâ‘isü’l-kitâb Mehmed Bey b. Mehmed nâm cündi mahzarında ikrâr-ı tâm ve takrîr-i kelâm edip mezbûr Mehmed Bey bundan akdem medyûnu olan Miho nâm zimmîye sen kefîlsin deyu bi-gayri şer‘î benden dört bin altı yüz nakid akçe ve her re’se ikişer yüz akçe kıymeti olan on yedi re’s hınzırım alıp hâlâ meblağ-ı mezbûru ve zikrolunan hınzır kıymetini mezbûr Mehmed Bey’den taleb ve da‘vâ edip beynimizde münâza‘ât-ı kesîre ve muhâsamât-ı şedîde cereyânından sonra beynimize muslihûn tavassut edip da‘vâ-yı mezbûremden beni beş yüz akçe üzerine inşâ-i akd-i sulh edip ben dahi sulh-ı mezbûru kabûl ve bedeli olan meblağ-ı mezbûr beş yüz akçeyi mezbûr Mehmed Bey yedinden bi’t-tamâm alıp kabz edip mâ‘adâsı mutâlebesinden mezbûr Mehmed Bey’in zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Recebi’l-ferd li-sene semân ve sittîn ve elf.<br><br>Şühûdü’l-hâl: Ali Bey b. el-Hâc Hüseyin, Dilaver b. Perviz, İbrahim b. Mustafa, Fahrü’l-cüyûş Hüseyin Çavuş, Muharriru’l-hurûf Hasan.</p>          <br><a title="Önceki sayfa" style="text-decoration:none" href="./ayrmetin.php?idno=40964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b649"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o807"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>