﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 826<br>Hüküm no: 1006<br>Orijinal metin no: [139b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa b. Veli’nin Rumeli eski kazaskeri Şaban Efendi’de olan alacağının vasîsi tarafından tahsil edildiği</b><br><br>Husûs-ı âti’l-beyânın tahrîri iltimâs olunmağın savb-ı şer‘den irsâl olunan Bursevî Hüseyin Efendi mahmiye-i İstanbul’da Çukurhamam kurbünde sâkin olup a‘lemü’l-ulemâ’i’l-mütebahhirîn efdalü’l-fudalâi’l-müteverri‘în yenbû‘u’l-fezâyil ve’l-meâli metbû‘i’l-efâzıl ve’l-e‘âlî câmi‘ü’l-fürû‘ ve’l-usûl hâvi’l-mu‘addel ve’l-menkūl sâbıkā Rumeli kādıaskeri olan Şaban Efendi hazretleri menzil-i âlîlerine varıp zeyl-i kitâbda isimleri mastûr olan Müslimîn huzûrlarında akd eylediği meclis-i şer‘de mahmiye-i merkūmede Kalenderhâne mahallesinde sâkin olup mukaddemâ fevt olan Veli birâder-i Ahmed Ağa’nın sulbî sagīr oğlu İbrahim Ağa’nın kıbel-i şer‘den mansûb vasîsi olan Salih Bey b. Mehmed mûmâ-ileyh efendi hazretlerin huzûr-ı şerîflerinde ikrâr ve takrîr-i kelâm edip bundan akdem vasîsi olduğum sagīr-i mezbûr mâlından mûmâ-ileyh efendi hazretlerine ikrâz ve teslîm eylediğim yüz yirmi bin akçenin elli bin akçesini almış idim el-hâletü hâzihî bâkī kalan yetmiş bin akçesini dahi yedinden tamamen alıp kabz edip zimmetlerinde bir akçe ve bir habbe bâkī kalmadı dedikde gıbbe’t-tasdîkı’l-mu‘teber vâki‘ hâli mevlânâ-yı mezbûr mahâllinde tahrîr ve ba‘dehû ma‘an irsâl olunan Mehmed ile meclis-i şer‘a gelip alâ-vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Zilhicceti’ş-şerîfe lis-ene isneyn ve seb‘în ve elf.<br><br>Şuhûdü’l-hâl: Umdetü’l-mevâliyi’l-izâm sâbıkā Kuds-i Şerîf Kādısı Altıparmak İbrahim Efendi, Fahrü’l-emâcid İshak Ağa b. Salih, Fahrü’l-eimme Mustafa Efendi [b.] Abdülmümin el-muhzır, Umdetü’l-emâsil ve’l-ayân Şaban Ağa b. İlyas.</p>          <br><a title="Önceki sayfa" style="text-decoration:none" href="./ayrmetin.php?idno=25892"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25894"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b826"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o926"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>