﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 638<br>Hüküm no: 678<br>Orijinal metin no: [103b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukacı Hacı Mahmud Çelebi b. Hacı Ali’nin Ahmed b. Mustafa’ya bir sene içerisinde ödemek şartıyla yüz yirmi bin akçe borcu olduğunu ikrar ettiği</b><br><br>Fi’l-asl mahrûse-i Bosnasarayı’ndan olup mahmiye-i İstanbul’da Kebeciler Hanı’nda sâkin <<iken bundan akdem fevt olan>> çukacı tâifesinden el-Hâc Mahmud Çelebi b. el-Hâc Ali mahmiye-i Edirne’de mahfil-i kazâda Vilâyet-i Rumeli’nde Mostar kasabasında sâkin iken bundan akdem fevt olan Mustafa’nın sulbî sagīr oğlu Ahmed’in tesviye-i umûruna kıbel-i şer‘-i mergūbdan mansûb vasîsi olan hâfızu’l-kitâb umdetü’l-emâcid ve’l-ekârim câmi‘u’l-mehâmid ve’l-mekârim Ali Ağa b. Halil mahzarında ikrâr ve takrîr-i kelâm edip sagīr-i mezbûr malından fıddî râyic fi’l-vakt yüz on bin akçe vasiyy-i mezbûr Ali Ağa yedinden istikrâz ve kabz ol dahi ikrâz ve teslîm etmeğin hâlâ meblağ-ı mezbûr yüz on bin akçe ile yine müşterâ ve makbûz çuka bahâsından târih-i kitâb şehr-i Rebî‘ülâhiri gurresinden bir sene tamâmına değin müeccel ve mev‘ûd on bir bin akçe ki cem‘an yüz yirmi bir bin mezbûru’n-na‘t akçe zimmetimde lâzimü’l-edâ ve vâcibü’l-kazâ deynimdir dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min şehri Recebi’l-mürecceb li-sene semân ve sittîn ve elf.<br><br>Şühûdü’l-hâl: Mehmed Ağa b. Abdullah, Hâcı Kenan b. Abdullah, İshak Bey b. Salih, Mustafa Bey b. Mehmed, Ramazan Bey b. Osman, Ali Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40956"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40958"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b638"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o809"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>