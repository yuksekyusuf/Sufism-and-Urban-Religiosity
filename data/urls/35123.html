﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 535<br>Hüküm no: 470<br>Orijinal metin no: [183-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi esnafından Babik v. Hazar ve ortağı Asador v. Markar’ın Sarraf Bağdisar ve oğlu hakkındaki alacak iddialarının geçersiz olduğu</b><br><br>57000 [guru]ş gedik nizâ‘ından men‘<br><br>[Ma‘rûz]<br><br>Âsitâne-i aliyye’de vâki‘ ekmekçi tâifesinden arzuhâl sâhibleri Babik v. Hazar ve şerîki Asador v. Markar zimmîler meclis-i şer‘-i hatîrde mübâya‘a sarrâflarından derûn-ı arzuhâlde isimleri mastûr Bağdisar v. Karabet ve sulbî kebîr oğlu Markos zimmîler muvâcehelerinde habbâzân müdîri es-Seyyid İbrahim Edhem Efendi [184] ve Yiğitbaşı İsmail ve sâir mazbûtü’l-esâmî ustabaşıları hâzır oldukları hâlde bâ-irâde-i seniyye Hazîne-i Evkāf-ı Haremeyn-i muhteremeyn tarafından idâre olunan cennet-mekân merhûm ve mağfiret-nişân hazret-i Sultan Ahmed Hân-ı evvel -aleyhi rahmeti’l-Meliki’l-âlâ- evkāf-ı şerîfeleri müstegallâtından İstanbul’da Ahmediye Meydanı nâm mahâlde kâin bir bâb vakıf francalacı fırını ve derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûme bâ-temessük-i mütevellî bi’l-icâreteyn münâsafeten taht-ı tasarrufumuzda iken işbu sene-i mübâreke Cumâdelâhiresinin yirmi birinci günü ber-vech-i muharrer mutasarrıf olduğumuz fırın ve âlât-ı gedik-i merkūmların nısf hisse-i şâyi‘alarını uhdemizde ibkā edip mâ‘adâ nısf hisse-i şâyi‘alarını mersûmân Bağdisar ve oğlu Markos zimmîlere ale’l-iştirâki’s-seviyy elli yedi bin guruş bedel mukābelesinde bâ-izn-i mütevellî ferâğ ve tefvîz eylediğimizde onlar dahi ber-vech-i muharrer tefevvüz ve kabûl ettiklerinden mâ‘adâ müşterek mâlımız olup fırın-ı mezkûrda olan ma‘lûmü’l-mikdâr dakīk ve hatab ve sâir eşyâ-i ma‘lûmemizi dahi bi-safkatin vâhidetin on sekiz bin beş yüz <<elli sekiz>> on iki guruşa sarrâfân-ı mesfûrâna seviyyen bey‘ ü teslîm ve bâ-defter-i müfredât ma‘lûmü’l-esâmî kimesneler zimmetlerinde alacak hakkımız olan on beş bin yedi yüz seksen üç buçuk guruş dokuz parayı dahi kabza ve makbûzları olan meblağ-ı merkūm on beş bin yedi yüz seksen üç buçuk guruş dokuz para ve semen-i mezkûr on sekiz bin beş yüz on iki guruş ve bedel-i merkūm elli yedi bin guruş ki cem‘an doksan bir bin iki yüz doksan beş buçuk guruş dokuz parayı cem‘an ol-mikdâr guruş dâyinlerimiz yine bâ-defter-i müfredât ma‘lûmü’l-esâmî kimesnelere deynlerimize mahsûben edâ ve teslîme hâzır-ı müdîr-i mûmâ-ileyh ve sâir hâzırûn-ı mezbûrûn ma‘rifetleriyle sarrâfân-ı mezbûrâna emir ve tarafımızdan tevkîl eylediğimizde onlar dahi ber-vech-i muharrer iştirâ ve kabz ve vekâlet-i mezkûreyi kabûl ettiklerinden sonra beher şehr üçer bin guruş taksît ile deyn-i mezkûrumuzu edâ murâd ettiklerinde dâyinlerimiz dahi râzılar olmayıp ziyâde mutâlebe ettiklerinden mersûmân Bağdisar ve Markos zimmîler nısf hisse-i şâyi‘a-i merkūmeleri ber-vech-i muharrer tefevvüz ve eşyâ-i muharrere-i mezkûreyi dahi minvâl-i muharrer üzere şirâlarına nâdim ve peşîmân olmalarıyla henüz nısf hisse-i şâyi‘a-i merkūmeler defter-i vakf-ı şerîfde uhdelerine kayd ile taraf-ı vakfdan zabt ü tasarrufları’çün temessük tahrîr ve temhîr ve yedlerine i‘tâ dahi olunmayıp ve sarrâfân-ı mersûmân zimem-i merkūmeden dahi nesne kabz etmeden sarrâfân-ı mersûmân fırın ve gedik-i mezkûrların nısf hisse-i şâyi‘a-i merkūmelerinden bâ-re’y-i mütevellî keff-i yed edip biz kemâ-kân zabt eylediğimizden gayrı bey‘-i mezkûru dahi bi’t-terâzî beynimizde fesh ü ikāle birle mebî‘-i mezkûru bize tamamen redd ü teslîm etmişler ise de mücerred mukaddemâ nısf hisse-i şâyi‘amızın ve gedik-i merkūmları meblağ-ı merkūm elli yedi bin guruş mukābelesinde ber-vech-i muharrer tefevvüz etmeleriyle öyle olucak bedel-i merkūm elli yedi bin guruşu bize verip nısf hisse-i şâyi‘a-i merkūmeleri zabt etmek üzere mersûmân Bağdisar ve Markos zimmîlere cebr olunmak murâdımızdır deyü evkāf-ı celîle-i mezkûre kāimmakām-ı mütevellîsi ecille-i ricâl-i Devlet-i aliyyeden hâlâ Evkāf-ı Hümâyûn Nâzırı sa‘âdetlü atûfetlü Mustafa Kânî Beyefendi taraflarından mürsel vekîlleri Câbî-i vakf Mehmed Eşref Efendi b. Mustafa hâzır olduğu hâlde takrîr-i meşrûhu üzere tasaddî eyledikleri da‘vâları şer‘an ve kānûnen ve nizâmen mesmû‘a ve iltifâta şâyân olmadığı müdde‘iyân-ı mersûmân Babik ve şerîki Asador zimmîlere tefhîm ve mûcebince da‘vâ-yı mezkûreleriyle mesfûrân Bağdisar ve Markos zimmîlere bî-vech <<şer‘î>> mu‘ârazadan men‘ olundukları İstanbul Mahkemesi’nden huzûr-ı [âlîlerine i‘lâm olundu]<br><br>Fî 14 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35122"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35124"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>