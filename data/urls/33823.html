﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 449<br>Hüküm no: 396<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Abdullah’ın, Artin ve Melkon’un Nalbur Hanı’ndaki bir odayı fuzuli işgal ettiklerini iddia ettiği</b><br><br>Mercan Çarşısı’nda Na‘lbur Hânı’nda oda îcârı<br><br>Ma‘rûz<br><br>Dârü’s-sa‘âdeti’ş-şerîfe ağası hazretleri nezâretlerinde âsûde evkāfdan sadrazam-ı esbak-ı merhûm Pir Mehmed Paşa Vakfı müsakkafâtından İstanbul’da Mercan Çarşısı’nda vâki‘ Na‘lbur Hânı demekle meşhûr bir bâb kârgir hânın dokuz sehm i‘tibârıyla sekiz sehm-i şâyi‘ine bi’l-icâreteyn mutasarrıfe olan Emine Hanım bt. Abdullah’ın zevci ve tarafından bâ-hüccet vekîl-i sâbitü’l-vekâlesi Mehmed Salih Efendi b. İsmail Çarşamba günü Arz Odası’nda huzûr-ı fâizü’n-nûr-ı vekâlet-penâhîlerinde bi’l-ma‘iyye rü’yete me’mûr Haremeyn-i şerîfeyn müfettişi olup İstanbul pâyesiyle tekrîm buyrulan Emin Beyefendi-zâde fazîletlü Abdülkadir Beyefendi ma‘iyyetiyle akd olunan meclis-i şer‘-i münîrde hân-ı mezkûrun bir sehm-i şâyi‘-i âharına ale’l-iştirâki’s-seviy mutasarrıflar olan Nişan v. Kigork ve Sahak v. Abraham ve İstimati v. Ohan nâm zimmîler ile vakf-ı müşârün-ileyh mütevelliyesi Emine Hanım tarafından vekîl-i câbî-i vakf Mehmed Emin Efendi hazır oldukları hâlde sahib-i arzuhâl Melkon ve Artin veledey Bağdısar nâm zimmîler muvâcehesinde mersûmân Melkon ve Artin zimmîler hân-ı mezkûr derûnunda Avram ve Nişan zimmîler odaları beynlerinde kâin bir bâb odada fuzûlî temekkün etmeleriyle ihrâc olunmalarını bi’l-vekâle iddi‘â etmişdim lâkin zimmiyân-ı mersûmân aslı der-dest olup hâmiş-i arzuhâlde kaydı derkenâr olunan i‘lâm-ı şer‘îde tasrîh olunduğu üzre oda-i mezkûrede şehriye yüz elli para kirâ ile müste’cir olan babamız mesfûr Bağdısar zimmî ile hân-ı mezkûrun sâir odalarında müste’cir olanlar mutasarrıfîn i‘tibârıyla odahâ-i mezkûre gediklerine mâlikler olmalarıyla bin iki yüz kırk senesi Rebî‘ülevvelinde vekîl-i merkūm Mehmed Salih Efendi ol târihde İstanbul kādısı bulunup Anadolu sadr-ı esbakı pâyesiyle tekrîm buyrulan inâyetlü fazîletlü el-Hâc Mehmed Hamdullah Efendi hazretleri huzûrlarında cümle müste’cirîn muvâcehelerinde bi-aynihî iddi‘â ve ba‘dehû beynlerine muslihûn tavassut ederek lâyıkıyla her birinin kirâlarına zam ve tecdîd-i akd-i îcâr edip külliyen kat‘-ı münâza‘a ettiklerinden sonra babamız mesfûr Bağdısar zimmî bundan akdem hâlik oldukda hâlik olduğu oda-i mezbûre gediği ta‘bîr olunur âlât-ı lâzıme-i ma‘lûme bize mevrûs ve ol vechile oda-i mezkûrenin ırsen gedik mâlikleri olarak müste’ciri olduğumuzdan şehriye kirâsını mutasarrıfları merkūmûn edâ ve îfâ ederek mütemekkinleriz dediklerinde hâzırûn-ı mersûmûn kelâmlarını tasdîk ve ben dahi mazmûn-ı i‘lâm-ı mezkûru ikrâr ve i‘tirâf eylediğimde mukaddemâ huzûr-ı şer‘de cümlesinin rızâsıyla tanzîm ve i‘lâm olunmuş olmağla ber-mûcib-i i‘lâm amel ve hareket olunmak bâbında sünûh eden irâde-i seniyye-i âsafâne mûcibince oda-i mezkûreyi hâzırûn-ı mesfûrûn ile ma‘an beher şehr yüz ellişer para kirâ ile mersûmân Melkon ve Artin zimmîlere bi’l-asâle ve bi’l-vekâle îcâr ve teslîm onlar dahi istîcâr ve kabûl-birle bu def‘a dahi kat‘-ı nizâ‘ eyledik deyü ikrâr ve tesâdukları İstanbul Mahkemesi’nden huzûr.<br><br>Fî 14 Za sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33822"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33824"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>