﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 317<br>Hüküm no: 312<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tavukçu Ali Beşe’nin varislerinden Hatice Hatun’un bir miktar para karşılığında terekedeki haklarından vazgeçtiği</b><br><br>İbrâ<br><br>Mahmiye-i İstanbul’da Müftî Ali Çelebi mahallesi ahâlîsinden olup bundan akdem vefât eden Tavukçu Ali Beşe b. Hasan b. Abdurrahman’ın verâseti zevce-i menkûha-i metrûkesi Emine bt. Mahmud nâm hatun ile sulbiye kebîre kızları Hadîce ve Hamide nâm hatunlara münhasıra ve tashîh-i meselesi on altı sehmden olup sihâm-ı mezkûreden iki sehmi zevce-i mezbûre Emine Hatun’a ve yedişer sehmi mezbûretân Hadîce ve Hamide Hatun’dan her birine isâbeti tahakkukundan sonra mezbûre Hadîce Hatun’un zevci ve tarafından husûs-ı âti’l-beyânı ikrâra vekîl olduğu zât-ı mezbûreyi ârifân mahalle-i mezbûre imâmı Salih Efendi b. Mehmed Efendi ve Mehmed Ağa b. Abdullah şehâdetleriyle sâbit olan el-Hâc Mehmed b. Abdülbasıt nâm kimesne meclis-i şer‘-i hatîr-ı lâzımü’t-tevkīrde tereke-i müteveffâ-yı mezbûra vâzı‘atü’l-yed olan zâtı ta‘rîf-i şer‘î ile mu‘arrefe olan üvey vâlidesi bâ‘isetü hâzihi’l-vesîka mezbûre Emine Hatun mahzarında bi’l-vekâle ikrâr ve takrîr-i kelâm edip arsasının merhûm Ahmed Ağa nâm sâhibü’l-hayrın vakfına beher şehr otuzar akçe mukāta‘-i kadîmesi üzerinde mevcûd ebniyesinin nısfı mûrisimiz müteveffâ-yı mezbûrun ve nısf-ı âharı mezbûre Emine Hatun’un yedlerinde mülk ve hakları olmağla ebniye-i mezkûrenin nısf-ı şâyi‘inde ve müteveffâ-yı mezbûrun ber-mûceb-i defter-i müfredât tereke-i ma‘lûmesinden tashîh-i mezkûr üzere müvekkilem mezbûre Hadîce Hatun hisse-i irsiyesi mukābelesinde şerâit-i sıhhat-i sulhü hâvî mevâni‘-i müfsideden ârî nukūd ve terekeden hisse-i irsiyesinden ezyed alâ-tarîkı’t-tehârüci’ş-şer‘î mezbûre Emine Hatun ile yüz yirmi guruş üzerine sulh olup bedel-i sulh olan meblağ-ı mezbûr yüz yirmi guruşu mezbûre Emine Hatun yedinden tamâmen ahz u kabz edip nısf ebniye-i mezkûreye ve müteveffâ-yı mezbûrun kalîl ü kesîr, celîl ü hakīr âmme-i da‘vâdan mezbûre Emine Hatun ile kız karındaşı gāibetü ani’l-meclis mezbûre Hamide Hatun’un zimmetlerini ibrâ-i âmm-ı râfi‘ü’l-hısâm ile ibrâ ve ıskāt eylediğinde onlar dahi kezâlik tereke-i müteveffâ-yı mezbûra müte‘allıka âmme-i da‘vâdan müvekkilem mezbûre Emine Hatun’un zimmetini ibrâ ve ıskāt eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 26 S sene 1153.<br><br>Şuhûdü’l-hâl: Mustafa Efendi b. Mahmud, Osman Efendi b. Mustafa, el-Hâc İsmail b. İbrahim, Mehmed Çelebi b. Abdullah, Salih Efendi imâm-ı mahalle-i mezbûre</p>          <br><a title="Önceki sayfa" style="text-decoration:none" href="./ayrmetin.php?idno=6527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>