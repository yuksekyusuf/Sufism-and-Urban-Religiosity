﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 210<br>Hüküm no: 240<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çüngüş halkından İstanbul’da Karaman civarında ikamet eden Mehmed b. Ahmed ve Halil b. Himmet’in, kendilerinden haksız yere para alan Ali Beşe b. Veli’den şikayetleri</b><br><br>Fi’l-asl vilâyet-i Anadolu’da Diyarbekir sancağında Çüngüş kazâsına tâbi‘ Abahir? nâm karye ahâlisinden olup mahmiye-i İstanbul’da Karaman kurbünde sâkinler Mehmed b. Ahmed ve Habil b. Himmet nâm kimesneler meclis-i şer‘-i şerîf-i enverde Ali Beşe b. Veli nâm kimesne mahzarında üzerine da‘vâ ve takrîr-i kelâm edip mezbûr Ali Beşe târîh-i kitâbdan beş sene mukaddem karye-i mezbûrdan gelüp Yeniçeri serdârıyım deyü bi-gayrı hakkın yirmi beş guruşumuzu ahz u kabz etmişdi, hâlâ mezbûr Ali Beşe’ye suâl olunup alıverilmesi matlûbumuzdur dediklerinde gıbbe’s-suâl ve’l-inkâr müdde‘iyân-ı mezbûrândan müdde‘âlarına mutâbık beyyine taleb olundukda karye-i mezbûre ahâlîsinden mahmiye-i mezbûrede müsâferet vechi üzere sâkinler Üveys b. Budak ve Hasan b. Timurtaş nâm kimesneler li-ecli’ş-şahâde meclis-i şer‘a hâzırân olup isre’l-istişhâd fi’l-hakīka târîh-i mezbûrda mezbûr Ali Beşe karye-i mezbûreden gelüp yeniçeri serdârıyım deyü bizim huzûrumuzda işbu müdde‘iyân-ı mezbûrân mezbûr Mehmed ve Halil Beşe’nin yirmi beş guruşların ahz u kabz eyledi biz bu husûsa bu vech üzere şer‘an edâ-yı şehâdet ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr yirmi beş guruşu müdde‘iyân-ı mezbûrâna edâ ve teslîme mezbûr Ali’ye tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Rebî‘ülevvel sene mi’e ve elf.<br><br>Şuhûdü’l-hâl: İbrahim Çelebi b. Ahmed, Ali b. Bâli, Hüseyin b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=28264"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28266"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o349"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>