﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 299<br>Hüküm no: 331<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Bedros v. Roza’nın, berber gediği davasında Avanis v. Kiragos’un zimmetini ibrâ ettiği</b><br><br>Berber gediği nizâ‘ı mu‘ârazadan men‘<br><br>Ma‘rûz<br><br>Arzuhâl eden Berber Bedros v. Roza nâm zimmî meclis-i şer‘-i enverde Avanes v. Kiragos muvâcehesinde dergâh-ı âlî kapıcı başılarından Yeğen İbrahim Ağa tarafından husûs-ı âti’l-beyânı tasdîka vekîl-i şer‘îsi olan Çukadâr Feyzullah b. Halil hâzır olduğu hâlde İstanbul’da sedefciler sûkunda kâin müvekkil-i mûmâ-ileyhin bi’l-îcâreteyn mutasarrıf olduğu bir bâb berber dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme mersûm Avanes zimmînin yedinde mülkü olmağla âlât-ı lâzıme-i ma‘lûmenin nısfını mersûm Avanes zimmî mu‘teber gedik olmak üzere sekiz yüz guruş semen-i medfû‘ ve makbûza bi-safkatin vâhidetin bana bey‘ ben dahi ba‘de’l-iştirâ dükkân-ı mezbûrun mutasarrıfı mûmâ-ileyh dükkân-ı mezkûrun derûnunda mu‘teber gedik yokdur deyü beni ihrâc sadedinde olduğunda ben dahi gedik-i merkūm mu‘teber değildir deyü nısf-ı âlât-ı mezkûreyi yedinden ahz-birle semen olmak üzere medfû‘um olan sekiz yüz guruşu mersûm Avanes zimmîden istirdâd ederim deyü da‘vâ sadedinde olmuşdum el-hâletü hâzihi müvekkil-i mûmâ-ileyh âlât-ı muharrere-i mezkûre mu‘teber gedik olduğunu tasdîk ve yedime bir kıt‘a dahi gedik tezkiresi vermekle ben dahi mersûm Avanes zimmîden ber-vech-i muharrer tasaddî eylediğim da‘vâmdan fâriğ olup husûs-ı mezkûra müte‘allika da‘vâdan dahi mersûm Avanes zimmînin zimmetini rızâmla kabûlünü hâvi ibrâ ve iskāt edip bu vechile kat‘-ı nizâ‘ eyledik deyü ikrâr u i‘tirâfını mersûm Avanes ve hâzır-ı merkūm Çukadâr Feyzullah’dan her biri tasdîk eyledikleri tescîl olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-3 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31084"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31086"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>