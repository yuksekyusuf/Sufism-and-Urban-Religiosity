﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 499<br>Hüküm no: 617<br>Orijinal metin no: [110b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumcu Mehmed Beşe’nin Mustafa Bey aleyhindeki alacak iddiasında mühlet talebi sonrası gereken ödemenin yapılmasına dair Mustafa Bey’e tenbih</b><br><br>Mahmiye-i İstanbul’da Demirkapı kurbünde sâkin olup sâbıkā hadîka-i hâssa bostancılarından olan Mumcu Mehmed Beşe b. Abdullah nâm kimesne meclis-i şer‘-i şerîfde hadîka-i mezbûre bostancılarından Mustafa Bey b. Ali nâm kimesne mahzarında üzerine da‘vâ ve takrîr-i kelâm edip Bursa’ya tâbi‘ İkizce Mukāta‘ası’nın bin yetmiş sekiz senesinde hâsıl olacak mahsûlünü taht-ı iltizâmımda olup âhara dahi vermeğe me’zûn olmağla mezbûr Mustafa Bey sekiz bin beş yüz esedî guruşa deruhde mezbûr Mustafa Bey dahi iltizâm ve kabûl ve mukāta‘a-i mezbûreyi sene-i mezbûrede zabt ve mahsûl-i şer‘îsinden sekiz bin beşyüz esedî guruş cem‘ u tahsîl edip peşîn olmak üzere bana dört yüz kırk guruşu için kırk dört bin akçe ve dört bin yüz kırk esedî guruş verip ve bin dört yüz yirmi guruş dahi emrim ile mukāta‘a-i mezbûre malından almak üzere berât-ı şerîf ile ulûfeye mutasarrıf olan erbâb-ı vezâife verip cem‘an altı bin guruş verip iki bin beş yüz esedî guruşu bâkī kalmış idi, suâl olunup meblağ-ı bâkī-i mezbûru bana teslîme mezbûr Mustafa Bey’e tenbîh olunmak matlûbumdur dedikde gıbbe’s-suâl mezbûr Mustafa Bey cevâbında, hâs-ı mezbûrun sene-i mezbûrede hâsıl olacak mahsûlünü müdde‘î-i mezbûrdan ancak sekiz bin esedî guruş iltizâm ve mahsûl-i şer‘îsinden sekiz bin esedî guruş cem‘ ü tahsîl edip müdde‘î-i mezbûrun vech-i muharrer ikrâr etdiği altı bin esedî guruşdan ziyâde müdde‘î-i mezbûra bir def‘a kırk esedî guruş ve bir def‘a dahi dört yüz kırk esedî guruş olmak üzere kırk beş bin iki yüz akçe def‘ ü teslîm, müdde‘î-i mezbûr dahi ahz u kabz edip bin beş yüz sekiz guruş bâkī kaldıkdan sonra ben medîne-i Edirne’de olmağla müdde‘î-i mezbûr meblağ-ı bâkī-i mezbûru benden kabza tarafından diğer Mustafa Bey b. Abdullah nâm kimesneyi vekîl edip mezbûr diğer Mustafa Bey dahi bin seksen bir senesi Şa‘bânı’nın yirmi altıncı günü medîne-i mezbûrede hilâfete müvellâ olan Mehmed Efendi b. Mustafa huzûrunda vech-i muharrer üzere vekâletini asl şâhidleri olan Hüseyin Bey b. İslam ve Mustafa Bey b. Mehmed nâm bostancıların şehâdetlerini vech-i şer‘î üzere tahammül eden Zülfikar Bey b. Malkoç ve Ali b. Sinan nâm kimesnelerin şehâdetleri ile isbât edip nâib-i mezbûr şehâdetlerini kabûl ve mûcebince vekâletine hükmetdiğinden sonra bi’l-vekâle benden bin beş yüz esedî guruş ahz u kabz edip hüccet dahi olunmuş idi deyü mazmûnu min-külli’l-vücûh takrîr-i meşrûhunu nâtık ve nâib-i mezbûrun hatt ü hâtemini hâviye ve bin seksen senesi Şa‘bânı’nın on altıncı günü ile müverrah hüccet-i şer‘iyye ibrâz edip müdde‘î-i mezbûr ba‘zı müdde‘âsında def‘ ile mukābele ve mukāta‘a-i mezbûrenin mahsûl-i şer‘îsinden sekiz bin guruşdan ziyâde kabzını inkâr etmeğin gıbbe’s-suâl mezbûr Mumcu Mehmed Beşe cevâbında ânifen takrîr etdiğim üzere bana ve emrim ile erbâb-ı vezâife verdiği cem‘an altı bin guruşdan ziyâde mezbûr Mustafa Bey’e mukaddemâ yedinden kabz etdiğim meblağdan tebdîl için verdiğim elli bir esedî guruşdan bâkī kırk guruş kalmağla mezbûr Mustafa Bey meblağ-ı bâkī-i mezbûr kırk guruşu tebdîl edip yerine bana kırk guruş verip ben dahi kabz etmiş idim deyüp ziyâde kırk beş bin iki yüz akçe kendi kabzı ve bin beş yüz guruş vekîli kabzını inkâr edicek evvelâ mezbûr Mustafa Bey’den def‘-i mezbûrunu mübeyyine beyyine taleb olundukda zeyl-i hüccet-i mezbûrede [111a] isimleri mastûr olan kimesnelerden Kasım Bey b. Abdullah ve Ali Bey b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr diğer Mustafa Bey müdde‘î-i mezbûr Mumcu Mehmed Beşe’nin tarafından meblağ-ı bâkī-i mezbûr bin beş yüz sekiz esedî guruşu mezbûr Mustafa Bey’den kabza vekîli olduğunu bin seksen bir senesi Şa‘bânı’nın yirmi altıncı günü medîne-i mezbûrede nâibü’ş-şer‘ olan mezbûr Mehmed Efendi huzûrunda mezbûrân Zülfikar Bey ve Ali Bey b. Sinan’ın vech-i muharrer üzere şehâdetleri ile mezbûr Mustafa Bey muvâcehesinde isbât edip nâib-i mezbûr dahi şehâdetlerini kabûl ve mûcebince hükmetdiğinden sonra mezbûr diğer Mustafa bin beşyüz yirmi sekiz esedî guruşun bin beş yüz esedî guruşunu bi’l-vekâle merkūm Mustafa Bey’den ahz u kabz etmiş idi, biz mazmûn-ı hüccet-i mezbûreye bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle oldukdan sonra mezbûrân Mumcu Mehmed Beşe ve Mustafa Bey’in vech-i mübeyyen üzere kabzda tasâdîk etdikleri mezbûr Mustafa Bey’den altı bin kırk guruşdan ziyâde müdde‘î-i mezbûr Mumcu Beşe’ye kırk sekiz bin iki yüz akçe dahi verdiğine ve mezbûr Mustafa Bey sene-i mezbûrede mukāta‘a-i mezbûrenin mahsûl-i şer‘îsinden sekiz bin esedî guruşdan ziyâde beş yüz esedî guruş dahi kabz etdiğine ve mezbûr Mustafa Bey’in meblağ-ı mezbûr kırk guruşunu mukaddemâ tebdîl edivermek için müdde‘î-i mezbûrdan ahz etdiği elli bir guruşdan bâkī kırk guruş için verdiğine müdde‘î-i mezbûr Mumcu Mehmed Beşe’den beyyine taleb olundukda her biri ityân-ı beyyine için istimhâl etmekle mehl-i şer‘î ile imhâl olunduklarından sonra mûcebince sekiz esedî guruşu müdde‘î-i mezbûr Mumcu Mehmed Beşe’ye def‘ ü teslîme mezbûr Mustafa Bey’e tenbîh olunmağın mâ-vaka‘a bi’t-taleb ketb olundu.<br><br>Fî 26 min-şehri Ramazan’il-mübârek sene 1081.<br><br>Şuhûdü’l-hâl: Umdetü’l-mevâli’l-izâm Ahmed Efendi b. el-müvellâ el-merhûm Abdülcabbar Efendi, Mehmed Çelebi, Receb Çelebi b. Bali Efendi, Şah Mehmed Çelebi b. Abdülhalim, Şa‘bân Beşe Saraç Efendi, Siyavuş b. Abdullah, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2934"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2936"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b499"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>