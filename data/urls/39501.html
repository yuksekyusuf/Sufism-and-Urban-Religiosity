﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 215<br>Hüküm no: 209<br>Orijinal metin no: [41a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Bey b. İbrahim’e kayınpederi Halil Bey b. Hasan’a olan borcunu ödediğini ispatlaması için süre verildiği</b><br><br>İşbu bâ‘isü’l-kitâb zahrü’l-akrân Halil Bey b. Hasan mahfil-i şer‘-i hatîrde dâmâdı olan Ömer Bey b. İbrahim muvâcehesinde üzerine takrîr-i da‘vâ edip bundan akdem medîne-i Tire sükkânından Çerkes Hüseyin demekle ma‘rûf Hüseyin Bey nâm kimesne zimmetinde deyn-i şer‘îden altı yüz yetmiş bin akçe hakkım olmağla meblâğ-ı mezbûru mezkûr Hüseyin Bey’den ahz u kabz ve bana îsâle dâmâdım mezkûr Ömer Bey’i tarafımdan tevkîl ve irsâl edip ol dahi varıp meblâğ-ı mezbûru tamâmen ahz u kabz eyledikden sonra hâlâ onar akçeye râyic olan Osmânî mukaddemâ on ikişer akçeye râyic iken bana yedi bin Osmânî def‘ u teslîm eyledi mâ‘adâsı yedinde kalmışdır taleb ederin suâl olunsun dedikde gıbbe’s-suâl mezbûr Ömer Çelebi cevâbında fi’l-hakīka müdde‘î-i mezkûr ber-nehc-i mastûr meblâğ-ı mezbûru kabza tarafından beni tevkîl ve irsâl edip ben dahi varıp meblâğ-ı mezbûru kabz eylediğimden sonra mezbûr Halil Bey zikr olunan akçeden kendi sefînesi reislerine sermâye vermek içün bana emredip vech-i merkūm üzere hatt u hâtemini müştemil muktedir ve mersûm mektub göndermeğin ben dahi mezbûrun emri ile mezbûrun sefînesi reisi olan Hamza Reis’e kasaba-i İzmir’de Mahmud Çavuş nâm kimesne yedi ile yirmi bin Osmânî ve Hüseyin Bey yedi ile yüz otuz bin akçe ve diğer sefînesi reisi olan Mehmed Reis’e on beş bin altı yüz Osmânî ve keyl-i İstanbulî ile üç yüz otuz sekiz bin böğrülce ve yetmiş kantar kendir teslîm eyledim onlar dahi ahz u kabz eyleyip yedime temessük verdiler deyicek merkūm Halil Bey dahi istintâk olundukda ben vech-i merkūm üzere zikr olunan akçeden mezkûrân reislere sermâye ver deyü emretmedim ve nehc-i mastûr üzere mektub irsâl etmedim kat‘an haberim yokdur deyicek mezbûr Ömer Bey’den kelimât-ı meşrûhasına mutâbık beyyine taleb olunup ba‘de’l-istimhâl mehl-i şer‘î ile imhâl olundukdan sonra sûret-i hâl gıbbe’t-taleb ve’s-suâl ketb ve imlâ olundu.<br><br>Hurrire fî-evâʼili Şevvâli’l-mükerrem.<br><br>Şuhûdü’l-hâl: Umdetü’l-müderrisîn Mevlânâ Hatibzâde Ahmed Efendi el-Bursevî, zahrü’l-akrân Ahmed Ağa b. Abdullah reîsü’l-muhzırîn, el-Hâc Mahmud b. İsa el-muhzır, Mehmed Bey b. Mustafa, el-Hâc Abbas b. İbrahim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>