﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 482<br>Hüküm no: 355<br>Orijinal metin no: [130a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çeşitli cins altın paraların belirtilen fiyatlardan alınıp verilmesi, eksik altının alınıp verilmemesi, İstanbul dışına altın gönderilmemesi, altın parayı kesenlerin cezalandırılacağı</b><br><br>Altın fiyâtı ve nâkıs altının adem-i râyici.<br><br>Bâ-sah.<br><br>İstanbul Kādısı Fazîletlü Efendi<br><br>Darbhâne-i âmirede kat‘ olunan ecnâs-i altının fiyâtı refte refte tezâyüd bulmakda ve Darbhâne-i âmireden dahi fiyât-ı kadîmesiyle verilmekde olduğundan cânib-i mîrîye hasâr-ı küllîyi mûcib ve fiyât-ı kadîmelerine ircâ‘ ettirilse el-yevm eyâdî-i nâsda mütedâvil olan ecnâs-i altın ziyâdeye alınıp verilir iken bu vechile tanzîmi ibâdullâha hasârı müstevcib olacağı cihetden cânib-i mîrîyi hasârdan vikāye farîzasına ri‘âyet ve ibâdullâh dahi zarardan vikāyet olunarak bu husûsun taht-ı nizâm ve râbıtaya idhâli lâzımeden olduğuna binâen lede’l-müzâkere el-yevm nâs beyninde cârî ve mütedâvil olduğu üzere yaldız altını on guruşa ve Macar altını dokuz buçuk guruşa ve fındık altını dokuz guruşa ve rub‘iyesi yüzer paraya ve İstanbul zer-i mahbûbu altı buçuk guruşa ve nısfiyesi üç guruş bir rub‘a ve Mısır zer-i mahbûbu beş buçuk guruşa ve nısfiyesi yüz on paraya alınıp verilmek husûsuna ittifâk-ı ârâ ile rızâ verilmiş ve Darbhâne-i âmire fiyâtının râyic-i vakte tatbîki emr-i meşrû‘ olmak hasebiyle ol bâbda cânib-i şerî‘at-i garrâdan fetvâ-yı şerîfe i‘tâ kılınmış olduğundan başka işbu fiyâtdan ziyâdeye vermeğe cesâret eder olur ise o makūleler tedîb-i şedîd ile icrâ-yı tedîbleri lâzım geleceği zikrolunan fetvâ-yı şerîfeye derc olunmuş olmağla fîmâ-ba‘d bu vechile ahz ü i‘tâ olunup bir akçe ziyâdeye alınıp verilmemek ve altının fiyâtının terakkīsinin bir sebebi dahi ba‘zı erbâb-ı tama‘ın taşra memâlike altın gönderdiklerinden neşet eylediği bedîdâr olmak hasebiyle fîmâ-ba‘d bu husûsa dahi cesâret olunmamak ve her kim Dersa‘âdet’den taşra altın gönderir ise gönderdikleri altın ahz ve cânib-i mîrîden zabtolunmak ve nâkısü’l-vezn altın vechen mine’l-vücûh râyic olmamak ve her kimin yedinde bulunur ise ahz olunup Darbhâne-i âmireye gönderilmek ve altın kat‘ına mütecâsir olanlar ale’d-devam taharrî ve tahkīk birle mücâzât-ı meşrû‘âları icrâ kılınmak üzere nizâm-ı kavîye bend olunması husûsu karâr-gîr olmakdan nâşî mûcebince evâmiri ısdâr ve iktizâ edenlere ekîden tenbîh ve i‘lân olunması bâbında hatt-ı hümâyûn-ı mehâbet-makrûn-ı mülûkâne şeref-bahş-ı sudûr <<olan>> olduğuna binâen bu husûs Dersa‘âdet’[d]e iktizâ edenlere ve taşra memâlike evâmir-i şerîfe ısdârıyla tenbîh ve te’kîd olunmağla imdi şeref-yâfte-i sudûr olan hatt-ı hümâyûn-ı şevket-makrûn mûcebince bi’l-cümle esnâf kethudâları ve mahalle imâmlarını huzûrunuza celb birle keyfiyeti etrâfıyla kendilere ifâde ve onlar dahi esnâflarına tenbîh ve mugāyir-i fermân-ı âlî hareket edenlerin tedîbât-ı meşrû‘âları icrâ kılınacağını ifâdeye mübâderet ve verilen karârdan bir akçe ziyâdeye alınıp verilmemesi ve nâkısü’l-vezn altının râyic olmaması husûsuna esnâf kethudâlarını ta‘ahhüd ettirterek ta‘ahhüdlerini hâvî sened ahz birle Başmuhâsebe’ye kayd için i‘lâma müsâra‘at eyleyesiz deyü.<br><br>Fî 22 B sene [1]224</p>          <br><a title="Önceki sayfa" style="text-decoration:none" href="./ayrmetin.php?idno=32351"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32353"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b482"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>