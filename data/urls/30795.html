﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 94<br>Hüküm no: 41<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hancı Mehmed b. Mehmed’in Cankulu Mustafa’da alacağının kalmadığı</b><br><br>Ma‘rûz<br><br>Sâhib-i arzuhâl Çukadâr el-Hâc Memiş Ağa b. Memiş nezâret-i Hazret-i Şeyhülislâm -sellemehü- âsûde evkāf müfettişi mevâlî-i izâmdan Faziletlü Mehmed Suedâ Beyefendi dâ‘îleriyle akd olunan meclis-i şer‘-i hatîrde nezâret-i müşârun-ileyhde olan Kaya İsmihan Sultan Vakfı’nın bi’l-meşrûta hâlâ mütevelliyesi olan Hatice Hanım tarafından tasdîka vekîli olan Hancı Mehmed b. Mehmed mahzarında vakf-ı mezkûr musakkafâtından Süleyman Paşa Hânı demekle ma‘rûf hanın ulyâsında vâki‘ bir bâb oda gediğine üç yüz elli guruş icâre-i mu‘accele ve beher mâh icâre-i vâhide-i kadîmesi olan yüz kırk pâre icâre-i vâhide ile bâ-temessük-ı mütevellî ben mutasarrıf iken diyâr-ı âhara âzim olduğumdan icâresini havâle edip ba‘dehû mütevelliye-i mezbûre Hatice Hanım oda-i mezkûre gediğini tarafımdan bâ-mektup emr ve tevkîlim ile Cankulu Mustafa nâm kimesneye ferağ ve meblağ-ı mezkûru benim için kabz etmişdi el-haletü hâzihi müvekkile-i merkūme makbûzu olan meblağ-ı mezkûr üç yüz elli guruşu vekîl-i mezbûr yediyle bana def‘ ve teslîm ben dahi tamamen ba‘de’l-kabz meblağ-ı mezkûrdan müvekkile-i mezbûre yedinde bir akçe ve bir habbe bâkī alacağım ve husûs-ı mezkûra müte‘allika da‘vâ ve nizâ‘ ve husûmetim kalmadı deyü ba‘de’l-ikrâr ve’t-tasdîk bu vechile kat‘-ı nizâ‘ eyledikleri tescîl ve İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min-Ramazan sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>