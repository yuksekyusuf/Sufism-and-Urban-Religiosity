﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 513<br>Hüküm no: 601<br>Orijinal metin no: [85b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayazade Mehmed Efendi’nin koyun alışverişinden Kasap İbrahim’e olan borcunu ödemesi</b><br><br>Sâhib-i arzuhâl Kasab İbrahim b. Mehmed nâm kimesne Davudpaşa Mahkemesi’nde meclis-i şer‘de derûn-ı arzuhâlde mezkûrü’l-ism Kayazâde Mehmed Efendi tarafından vech-i âtî üzere vekîl olduğu Hasan Çavuş Ağa b. Mustafa ve Mehmed Ağa b. Hüseyin nâm kimesneler şehâdetleriyle sâbit olan es-Seyyid Ahmed Ağa b. es-Seyyid Mustafa nâm kimesne mahzarında müvekkil-i mezbûr Mehmed Efendi bundan akdem işbu hâzır bi’l-meclis vekîlharcı Mehmed Ağa b. Ömer yediyle beheri altışar guruşa olmak üzere yedimden ve mâlımdan iştirâ ve kabz eylediği iki re’s koyun bahâsından müvekkil-i mezbûr Mehmed Efendi zimmetinde on iki guruş alacak hakkım olmağla meblağ-ı merkūm on iki guruşu müvekkil-i mezbûr Mehmed Efendi’den hâlâ taleb ederim deyü ba‘de’d-da‘vâ ve’l-istintâk vekîl-i mezbûr es-Seyyid Ahmed Ağa cevâbında ber-vech-i muharrer ikrâr lâkin müvekkil-i mezbûr Mehmed Efendi meblağ-ı mezbûr on iki guruşu yine târih-i mezbûrda mezbûr Mehmed Ağa yediyle müdde‘î-i mezbûr İbrahim’e tamamen edâ ve teslîm etmiş idi deyü ba‘de’d-def‘ ve’l-inkâr vekîl-i mezbûr es-Seyyid Ahmed Ağa def‘-i mezkûrunu beyândan âciz olup talebiyle mezbûr İbrahim ba‘de’t-tahlîfi’ş-şer‘î mûcebiyle müvekkil-i mezbûr Mehmed Efendi meblağ-ı mezbûr on iki guruşu müdde‘î-i mezbûr İbrahim’e edâ ve teslîm içün vekîli mezbûr es-Seyyid Ahmed Ağa’ya tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 27 min-Za sene 1196</p>          <br><a title="Önceki sayfa" style="text-decoration:none" href="./ayrmetin.php?idno=11143"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11145"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b513"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>