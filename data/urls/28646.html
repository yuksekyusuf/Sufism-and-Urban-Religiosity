﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 324<br>Hüküm no: 230<br>Orijinal metin no: [73a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mehmed’in Nimetullah Hatun Vakfı kaymakamı Mehmed Çelebi b. İsa Efendi’ye ödemesi gereken meblağı vekili Yusuf Çelebi b. Ali’nin ödediği</b><br><br>Mahmiye-i İstanbul’da Nişancı Cafer Çelebi mahallesi sâkinlerinden Yusuf Çelebi b. Ali nâm kimesne meclis-i şer‘-i şerîf-i enverde merhûme Nimetullah Hatun Vakfı’na kāimmakām olan Ahmed Çelebi b. Mehmed hazır olduğu hâlde işbu râfi‘ü’l-kitâb Mehmed Çelebi b. İsa Efendi mahzarında ikrâr-ı tâm ve takrîr-i kelâm edip fi’l-asl mahalle-i mezbûre sâkinelerinden olup hâlâ Cezîre-i Kıbrıs’da Girne kazâsında mütemekkine olan Fâtıma bt. Mehmed nâm hatun bin yüz dört senesi Şevvali’nin yirminci gününde yedimde mülkü olup mahalle-i mezbûrede vâki‘ bir tarafdan Yusuf Çelebi tasarrufunda olan vakıf bahçe ve bir tarafdan Hüseyin Ağazâde [73b] Mehmed Ağa tasarrufunda Medîne-i Münevvere Vakfı olan menzil ve iki tarafdan tarîk-i âm ile mahdûd mülk bahçesine mütevelliye-i mezbûre Nimetullah Hatun’a kırk beş guruşa bi-tarîkı’l-istiğlâl bey‘ ve teslîm ol dahi mal-ı vakf-ı mezbûr ile ba‘de’l-iştirâ ve’l-kabûl meblağ-ı merkūmu mezbûre Fâtıma Hatun ahz u kabz ve mütevelliye-i mezbûre bahçe-i mezbûreyi vech-i şer‘î üzere târih-i mezkûrdan bir seneye değin altı guruş ile üç rub‘ guruşa mezbûre Fatma’ya îcâr ve teslîm ol dahi istîcâr ve kabûl etmişidi el-hâletü hâzihî mezbûre Fâtıma Hatun meblağayn-i mezkûreyni edâda âcize olup ve işbu yedimde olan hüküm hücceti nâtık olduğu üzere ben dahi mezbûrenin tarafından vekâlet-i devriye ile vekîl olduğuma binâ’en bahçe-i mezbûremi bundan akdem deyn-i mezbûr içün sûk-ı sultânîde ba‘de’l-müzâyede ve’l-kuttâ‘-ı [kat‘-ı]ragabât-ı nâs kırk beş guruşda merkūm Mehmed Çelebi üzerinde kırk beş guruşda karâr edip ziyâde ile tâlib-i âhar zuhûr etmeyip ve semen-i mezbûr bahçe-i mezbûrenin hîn-i akidde semen-i misli olduğu müte‘ayyen olmağın ben dahi bi’l-vekâle bahçe-i mahdûde-i mezbûreyi bi-cümleti’t-tevâbi‘ ve’l-levâhık bey‘-i kat‘î ile meblağ-ı mezbûr kırk beş guruşa merkūm Mehmed Çelebi’ye bey‘ ve temlîk ol dahi ber-vech-i muharrer iştirâ ve temellük ve kabz ve semen-i mezbûru bana edâ ve teslîm ben dahi yedinden ba‘de’l-ahz ve’l-kabz meblağ-ı mezbûr kırk beş guruşu gāibe-i mezbûre Fâtıma Hatun’un vakf-ı mezbûra ol mikdâr deyni içün merkūm Ahmed Çelebi’ye def‘ u teslîm ol dahi ber-vech-i muharrer yedimden ahz u kabz eyledi dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 13 Şevval sene [1]107<br><br>Şuhûdü’l-hâl: Fahrü’l-müderrisîn Abdurrahim Efendi b. Mustafa, Fahrü’l-kuzât Ali Efendi b. Osmân, Nebî Efendi b. Ali, İsmail Efendi el-imâm.</p>          <br><a title="Önceki sayfa" style="text-decoration:none" href="./ayrmetin.php?idno=28645"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28647"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o843"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>