﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 317<br>Hüküm no: 294<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miraç gecesinde cami ve mescitlerin aydınlatılması</b><br><br>Şeb-i Mi‘râcü’n-Nebî aleyhi’s-selâm<br><br>İstanbul Kādısı fazîletlü efendi<br><br>İşbu i‘lâmınız rikāb-ı hümâyûn-ı hazret-i Hilâfet-penâhîye arz ile manzûr-ı hümâyûn-ı cenâb-ı padişâhî olmağla mûcebince leyle-i merkūmede îkād-ı kanâdil olunması husûsunda iktizâ edenlere tenbîhe mübâderet eyleyesin deyü buyruldu.<br><br>Dergâh-ı cihân-mutâ‘ ve bârgâh-ı sipihr-irtifâ‘a ma‘rûz-ı abd-i dâ‘i-i ademi’l-istitâ‘alarıdır ki<br><br>İşbu sâl-ı meymenet-iştimâl Recebi’l-ferdi gurre-i garrâsı hâlâ bi’r-rü’ye sâbite olmayup mâh-ı Cumâde’s-sânîye hasbe’r-rü’ye selâsin ile itmâm ve şehr-i mübârek Receb-i şerîf yevm-i ehad ibtidâ-yı i‘dâd-ı eyyâm olduğu mazbût olmağla işbu yirmi yedinci Cuma gecesi mazhar-ı esrar-ı isrâ-i aliyye ve alâ-âlihî efdâlü’s-salât ve enmâhâ efendimiz hazretlerinin hemkader-i leyletü’l-kadr olan şeb-i Mi‘râc-ı mûcebü’l-ibtihâcları olduğuna binâen âdet-i hasene-i Devlet-i aliyye ve kā‘ide-i müstahsene-i saltanat-ı seniyye üzere minârât-ı cevâmi‘ ve mesâcid îkād-ı kanâdil-i nûr-efşân ile tenvîr ve ol leyle-i mübârekeye bu vechile tebcîl ve tevkīr olunmağla bi’l-cümle kulûb-i müminîn safa-rehin ve meserret-karîn olmaları içün selâtîn-i âlîşân -nevvarallâhu Te‘âlâ merâkidehum bi-envâri’l-Gufrân- hazerâtı cevâmi‘-i şerîfeleri kayyımlarına tenbîh olunmak bâbında fermân-ı âlî sudûru iktizâ eylediği İstanbul Mahkemesi’nden dergâh-ı felek-fersâ ve bârgâh-ı sipihr-i‘tilâları türâbına i‘lâm olundu ol bâbda emr ve fermân hazret-i men lehü’l-emrindir.<br><br>Fi’l-yevmi’s-sânî ve’l-ışrîn min-şehri Recebi’l-ferd li-sene seb‘a ve selâsin ve mi’eteyn ve elf</p>          <br><a title="Önceki sayfa" style="text-decoration:none" href="./ayrmetin.php?idno=32719"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32721"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>