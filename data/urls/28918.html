﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 646<br>Hüküm no: 502<br>Orijinal metin no: [168a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sakız’a gönderilmek üzere gemilere yüklenmiş olan buğdayın nakline engel olunmaması</b><br><br>Kıdvetü’l-kuzât ve’l-hükkâm ma‘denü’l-fazl ve’l-kelâm Boğaz hisarları kadıları -zîde fazluhâ- ve kıdvetü’s-sikāt ve’l-müstahfızîn Boğaz hisarları dizdârları -zîde hıfzuhumâ- tevkī‘-i refî‘-i hümâyûn vâsıl olucak ma‘lûm ola ki, emirü’l-ümerâi’l-kirâm Sakız muhâfazasında olan Mahmud -dâme ikbâluhû- südde-i sa‘âdetime arzuhâl gönderip mîrimîrân-ı mûmâ-ileyhin zahîreye ziyâde muzâyakası olmağla mahmiye-i İstanbul’da Unkapanı’nda akçesiyle iştirâ ve sefîneye tahmîl ve Sakız’a nakl murâd eylediği yalnız altı yüz keyl hıntanın Boğaz hisarlarına mürûruna mümâna‘at olunmamak bâbında hükm-i hümâyûnum recâ eylediği ecilden ancak bir def‘a yalnız altı yüz keyl hıntanın nakline mümâna‘at olunmamak emrim olmuşdur buyurdum ki, ( ) vusûl buldukda bu bâbda sâdır olan fermân-ı celîlü’l-kadrim mûcebince amel edip dahi mîrimîrân-ı mûmâ-ileyhin ancak bir def‘a akçesiyle iştirâ eylediği yalnız altı yüz keyl hıntanın Sakız’a nakline mümâna‘at olunmayıp emr-i şerîfimin mazmûn-ı münîfi ile âmil olasın şöyle bilesin, alâmet-i şerîfe i‘timâd kılasın.<br><br>Tahrîren fî evâhiri şehri Receb li-sene seb‘a ve mie ve elf.<br><br>Be-makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=28917"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28919"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b646"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o748"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>