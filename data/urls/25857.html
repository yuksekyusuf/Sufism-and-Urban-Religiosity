﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 801<br>Hüküm no: 970<br>Orijinal metin no: [132a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe b. Murtaza’nın şahitler huzurunda cariyesi Cihanşah’ı azat ettiğinin ispat olunduğu</b><br><br>İşbu bâ‘isetü’r-rakīm açık kaşlı sarı elâ gözlü orta boylu Rusiyyetü’l-asl Cihanşah bt. Abdullah meclis-i şer‘de Ali Beşe b. Murtaza mahzarında üzerine takrîr-i da‘vâ edip ben mezbûr Ali Beşe’nin câriye-i memlûkesi olup mülkünde olduğum hâlde beni târih-i kitâbdan on gün mukaddem beni âzad eylediğini huzûr-ı Müslimînde ikrâr dahi etmiş iken bana rıkkıyet üzere mezbûr Ali Beşe vaz‘-ı yed eder suâl olunup kasr-ı yedine tenbîh olunması murâdımdır dedikde gıbbe’s-suâl mezbûr Ali Beşe husûs-ı mezbûru bi’l-külliye inkâr edicek müdde‘iye-i mezbûreden müdde‘âsını mübeyyine beyyine taleb olundukda mahmiye-i İstanbul’da Monla Gürânî mahallesinde Ahmed Efendi b. İbrahim ve Bayram b. Mahmud ve Ahmed Bey b. Hasan nâm kimesneler li-ecli’ş-şehâde meclis-i şer‘a hâzırûn olup isre’l-istişhâd fi’l-vâki‘ mezbûr Ali Beşe târih-i kitâbdan üç gün mukaddem huzûrumuzda câriyem Cihanşah âzadlımdır deyü ikrâr ve bizi işhâd eyledi biz bu vechile mezbûre Cihanşah’ın sâir harâ’ir-i asliyât gibi hürre olduğuna şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm mezbûr Ali Beşe’ye kasr-ı yedine tenbîh olunup mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Umdetü’l-müderrisîni’l-kirâm Hasan Efendi, el-Hâc Muslı, Mehmed Beşe b. Abdullah, Ali Beşe b. Abdullah, Ahmed Çavuş b. Sefer, Hasan Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=25856"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25858"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b801"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o934"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>