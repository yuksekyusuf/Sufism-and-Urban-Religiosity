﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 236<br>Hüküm no: 250<br>Orijinal metin no: [44a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karabet v. Nikfor’un Fincancılar kapısı civarındaki kolancı dükkânı gediğini Seyyid Şeyh Ali Efendi’den satın aldığının şahitlerle ispatı</b><br><br>İhbâr hücceti<br><br>Mahmiye-i İstanbul’da Kumkapı kurbünde Dülbentçi Hüsameddin mahallesinde mütemekkin Karabet v. Nikfor zimmî meclis-i şer‘-i hatîr-i lâzımü’t-tevkīrde kolancı esnâfı yiğitbaşısı Mehmed Efendi b. Mehmed ve el-Hâc Mehmed Usta b. Ali hâzırân oldukları hâlde takrîr-i kelâm ve ta‘bîr ani’l-merâm edip mahmiye-i mezbûrede Cevâhir Bezzâzistânı kurbünde Fincancılar kapısı civârında vâki‘ Tophâneli Mehmed Ağa ve Frenk dellâlı Yasef Yahûdî dükkânları beynlerinde kâin bir kepenk kolancı dükkânı derûnunda mevcûde beyne’l-esnâf gedik ta‘bîr olunur bir çekiç ve bir tokmak ve bir endâze ve bir akçe tahtası ve sâir âlât-ı lâzıme-i ma‘lûme es-Seyyid eş-Şeyh Ali Efendi’den şirâen müddet-i vâfireden beri emvâlim olup lâkin yedimde sened-i şer‘iyem olmayıp hakīkat-i hâl hâzırân-ı mezbûrândan lede’l-istihbâr kıbel-i şer‘den li-ecli’l-istihkâm yedime bir kıt‘a hüccet-i şer‘iye i‘tâ olunmak matlûbumdur dedikde hâl bâlâda bast olunduğu minvâl üzere olup zikr olunan dükkân derûnunda mevcûde âlât-ı muharrere-i mezkûre mersûm Karabet zimmînin es-Seyyid eş-Şeyh Ali Efendi’den şirâen müddet-i vâfireden beri yedinde emvâli olduğunu hâzırân-ı mezbûrândan her biri meclis-i şer‘de alâ-tarîki’ş-şehâde haber vermeleriyle vâki‘ hâl hıfzen li’l-makāl işbu vesîka-i enîka bi’t-taleb ketb ü tahrîr ve li-ecli’l-istihkâm mersûm Karabet zimmî yedine i‘tâ olundu.<br><br>Fî 23 Ca sene [1]242.<br><br>Şühûdü’l-hâl: Mehmed Salih Ağa b. Osman, Kolancı Mehmed Nuri Ağa b. İsmail, Kethudâ Ahmed Ağa, Muhzır Ali Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>