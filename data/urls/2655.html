﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 291<br>Hüküm no: 337<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Beşe’nin alacak iddiasından men olunması</b><br><br>Mahmiye-i İstanbul’da Yenibahçe kurbünde sâkin Süleyman Beşe b. Ramazan nâm kimesne meclis-i şer‘-i şerîfde işbu bâ‘isü’l-kitâb Ramazan Beşe b. Osman nâm kimesne mahzarında üzerine da‘vâ ve takrîr-i kelâm edip Dede Ağası demekle ma‘rûf Hasan Ağa nâm kimesnenin dâyini Musa Ağa’ya vermek için bana teslîm, ben dahi tesellüm etdiğim üç yüz esedî guruşu bundan akdem mezbûr Ramazan Beşe’ye def‘ ü teslîm, ol dahi tesellüm etdiğinde ben meblağ-ı mezbûru mezbûr Musa Ağa’ya ver deyü merkūm Ramazan Beşe’ye emr etmiş iken mezbûr Ramazan Beşe meblağ-ı mezbûru merkūm Musa Ağa’ya vermeyip fuzûlen Ali Beşe nâm kimesneye def‘ ile istihlâk etmeğin, suâl olunup meblağ-ı mezbûrun misli merkūm Ramazan Beşe’den tazmîn olunup alıverilmesi matlûbumdur dedikde, gıbbe’s-suâl mezbûr Ramazan Beşe cevâbında müdde‘î-i mezbûr meblağ-ı mezbûru bana teslîm, ben dahi ahz u kabz etdiğimde mezbûr Musa Ağa’nın deyni için dâyini olan mezbûr Ali Beşe’ye ver deyü bana emir edip ben dahi müdde‘î-i mezbûrun emri üzere meblağ-ı mezbûru merkūm Musa Ağa’nın deyni için dâyini merkūm Ali Beşe’ye def‘ ü teslîm edip ol dahi ahz u kabz etmiş idi deyü def‘ ile mukābele edicek gıbbe’s-suâl müdde‘î-i mezbûr Süleyman Beşe meblağ-ı mezbûru merkūm Musa Ağa’nın deyni için dâyini mezbûr Ali Beşe’ye ver deyü merkūm Ramazan Beşe’ye emr etdiğini ikrâr u i‘tirâf etmeğin mûcebince müdde‘î-i mezbûr vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 26 min-Recebi’l-ferd sene 1081.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret efendi, fahrü’l-akrân Mehmed Ağa ser-muhzırân, Mehmed Çelebi b. Abdullah, Ali b. Veli, İsmail b. Murad.</p>          <br><a title="Önceki sayfa" style="text-decoration:none" href="./ayrmetin.php?idno=2654"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2656"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>