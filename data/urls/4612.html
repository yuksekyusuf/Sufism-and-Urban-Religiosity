﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 318<br>Hüküm no: 333<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mahmud b. Abdullah’ın vasiyeti ve vasiyetini icrâ için Hacı Ali b. Abdullah’ı vasi tayini</b><br><br>Husûs-ı âti’z-zikrin mahallinde ketb ü tahrîri iltimâs olunmağın savb-ı şer‘-i enverden Mevlânâ Mehmed Efendi b. Ahmed ta‘yîn ve irsâl olunup ol dahi mahmiye-i İstanbul’da Çerâğī Hamza Mahallesi’nde sâkin el-Hâc Mahmud b. Abdullah’ın menziline varıp zeyl-i kitâbda mastûrü’l-esâmî Müslimîn huzûrlarında akd-i meclis-i şer‘-i nebevî eyledikde mezbûr el-Hâc Mahmud meclis-i ma‘kūd-ı mezbûrda işbu sâhibü’l-kitâb el-Hâc Ali b. Abdullah mahzarında ikrâr ve takrîr-i kelâm edip ben bi-emri’llâhi te‘âlâ fevt olduğumda zâhirde vâris ve vârisem olmamağın cümle terekemi ahz u kabz ve zevcem Ümmügülsüm’ün iki bin akçe mehr-i müeccelini ve cihet-i deyn-i şer‘îden olan yüz guruş deynimi ve dört sehmden bir sehm hisse-i irsiyyesini zevcem mezbûre için ifrâz <<ve işbu>> ve zevcem işbu Ümmügülsüm’e teslîm eylediğimden sonra bâkī terekemden yirmi guruş ile techîz ve tekfînim ve on guruş ile iskāt-ı salâtım ve yirmi guruş ile tabh-ı ta‘âm ve it‘âm-ı fukarâ olundukdan sonra onar guruşa iki Mushaf-ı şerîf alınıp iki müstehak kimesneye verile deyü vasiyet edip tenfîzine mezbûr el-Hâc Ali’yi vasiyy-i muhtâr nasb ve ihtiyâr eylediğimde ol dahi vesâyet-i mezbûreyi kabûl ve merâsimini kemâ-yenbagī edâya ta‘ahhüd eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an ba‘s olunan Çukadâr el-Hâc Hüseyin b. Abdullah ve Mehmed b. Veli ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 8 min-Cumâdelâhire sene 1121<br><br>Şuhûdü’l-hâl: Eş-Şeyh Mehmed Efendi b. Abdülhalim, Ömer Efendi b. Abdüsselam, Ahmed Efendi b. Ali, el-Hâc Sinan b. Mehmed, Ömer b. Şükrullah, Kara Mustafa Attâr, Mehmed b. Ahmed, Yusuf Çelebi b. Abdullah, Hasan b. Hüseyin, Abdullah Efendi b. Hamza ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4611"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4613"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>