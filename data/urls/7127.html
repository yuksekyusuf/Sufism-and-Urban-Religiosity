﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 144<br>Hüküm no: 87<br>Orijinal metin no: [13a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Daday kazasından Hamide bt. Hüseyin’in, kendisini boşayan kocası İsa b. Sefer’de altı bin akçe mehir bedeli olduğunu ispat ettiğinden mehrinin kendisine ödenmesi</b><br><br>Ma‘rûz<br><br>Anadolu’da Daday kazâsı ahâlîsinden mahmiye-i İstanbul’da Edirnekapısı dâhilinde Çukurbostan’da sâkine zâtı İbrahim b. Ahmed ve Mustafa b. ( ) ta‘rîfleriyle mu‘arrefe Hamide bt. Hüseyin meclis-i şer‘-i enverde zevc-i sâbıkı olup mârrü’z-zikr Daday kazâsı civârında vâki‘ Zara kazâsı ahâlîsinden mahmiye-i mezbûrede Beyceğiz mahallesinde sâkin İsa b. Sefer muvâcehesinde târih-i i‘lâmdan on üç sene mukaddem sâlifü’z-zikr Zara kazâsında mezbûr İsa altı bin akçe mehr-i müeccel tesmiyesiyle zevce-i menkûha-i medhûlün-bihâsı iken beni tatlîk etmekle zimmetinde olan mehr-i müsemmâ-yı mezkûr altı bin akçe hakkımı taleb ederim deyü ba‘de’d-da‘vâ ve’s-suâl mezbûr İsa cevâbında fi’l-vâki‘ müdde‘iye-i mezbûre ancak üç bin akçe mehr-i müeccel tesmiyesiyle zevce-i menkûhası olup ziyâde mehrini inkârından mâ‘adâ müdde‘iye-i mezbûre târih-i mezkûrda zikrolunan üç bin akçe mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere benimle muhâla‘a olup hukūk-ı zevciyete müte‘allika âmme-i da‘vâdan zimmetimi ibrâ etmişidi deyü olan def‘ini beyâna kādir olamayıp ve istihlâf dahi etmeyip ve müdde‘iye-i mezbûre dahi mehr-i müsemmâsı altı bin akçe olduğunu ahrâr-ı ricâl-i Müslimînden lede’t-tezkiye şehâdetleri makbûle olan İsmail b. Osman ve Hüseyin b. Mustafa şehâdetleriyle mezbûr İsa muvâcehesinde vech-i şer‘î üzere ba‘de’l-isbât ve’l-kabûl mûcebiyle meblağ-ı mezbûr altı bin akçe mehr-i müecceli müdde‘iye-i mezbûre Hamide Hatun’a edâ ve teslîmle mezbûr İsa’ya tenbîh olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 18 R sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7126"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7128"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>