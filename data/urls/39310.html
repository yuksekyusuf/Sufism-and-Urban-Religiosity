﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 60<br>Hüküm no: 18<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Rumeli Kazaskeri Ali Efendi’nin vârislerinin, Rûh-ı Sânî isimli cariyeyi müteveffa Hüseyin Ağa b. Gazanfer Kethüda’nın vârislerine vermeleri</b><br><br>Mahmiye-i İstanbul’da Ayasofya-i Kebîr kurbünde vâki‘ Hayreddin Bey mahallesinde bundan akdem müteveffâ olan merhûm Hüseyin Ağa b. Gazanfer Kethüdâ’nın verâseti sulbiye kebîre kızları kıdveteyi’l-muhsanât Âişe ve Fâtıma’ya ve sagīr oğlu Hasan’a münhasıra olduğu zâhir ve mukarrer oldukdan sonra sagīr-i mezbûrun vasiyy-i muhtârı ve merkūmetân Âişe ve Fâtıma’nın husûs-ı âtîye vekîli olup vesâyeti ve vekâleti Ali b. İbrahim ve Osman b. Mehmed şehâdetleri ile alâ-vechi’l-hasm sâbite olan fahrü’l-eşbâh Rıdvan Ağa b. Abdullah mahfil-i şer‘-i hatîr-i lâzımü’t-tevkīrde mukaddemâ Rumeli Kazaskeri olup takdîr-i Rabbânî ile hâlâ vedâ‘-ı âlem-i fânî eden merhûm Ali Efendi’nin Ebussuûd ve Abdurrauf nâm sagīr oğullarının vasiyy-i şer‘îsi olup gedikli çavuşlardan olan fahrü’l-a‘yân Mehmed Ağa b. Kasım Çavuş mahzarında ve merhûm-ı müşârun-ileyhin halîlesi fahrü’l-muhadderât Rahime Hatun bt. Ali tarafından husûs-ı âtîye vekîl olup vekâleti nehc-i şer‘î üzere alâ-vechi’l-hasm sâbite olan Mevlânâ Ahmed Efendi b. Vildân mahzarında bi’l-vesâye ve bi’l-vekâle üzerlerine takrîr-i da‘vâ edip hâlâ mezbûrların yedlerinde olup meclisde müşârun-ileyhâ olan uzun boylu, kara kaşlı, kırmızı benizli Çerkesiyyetü’l-asl Rûh-ı Sânî nâm câriye müteveffâ-yı mesfûr Hüseyin Ağa’nın mülk-i mahz-ı sahîhi olup ba‘de vefâtihî irs-i şer‘î ile verese-i merkūmîne intikāl etmiş iken mezkûrlar müteveffâ-yı müşârun-ileyh Ali Efendi’nin terekesinden olmak zu‘muyla vaz‘-ı yed etmişlerdir, kasr-ı yedlerine tenbîh olunmak taleb ederin dedikde gıbbe’s-suâl ve’l-inkâr ve akībe’l-istişhâd udûl-i Müslimînden Osman Çelebi b. el-Hâc Mehmed ve Ali b. İbrahim li-ecli’ş-şehâde hâzırân olup fi’l-hakīka işbu câriye-i mevsûfe-i mezbûre müteveffâ-yı merkūm Hüseyin Ağa’nın mülk-i mahz-ı sahîhi olup fevt olmağla bi’l-inhisâr vârisleri olan kızları merkūmetân Âişe ve Fâtıma’ya ve oğlu sagīr-i mezbûra intikāl etmişdir, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle oldukdan sonra vasiyy-i mezbûr Mehmed Ağa ve vekîl-i mezkûr Ahmed Efendi i‘âde-i kelâm edip fi’l-vâki‘ câriye-i mezbûre müşârun-ileyh Hüseyin Ağa’nın mülkü olup fevt oldukda mûmâ-ileyh Ali Efendi Rumeli Kazaskeri olmağla mezbûrun tarafından Kassâm-ı Askerî olan Mevlânâ Nimetullah Çelebi terekesini tahrîr ve taksîm eyledikde câriye-i mersûme sulbiye kızı mezbûre Âişe Hatun’un hissesine tahsîs ve ta‘yîn olunup mezbûre Âişe dahi câriye-i mezkûreyi mûmâ-ileyh Ali Efendi’ye on altı bin akçeye bey‘-i bâtt-ı kat‘î ile bey‘ edip semen-i mezbûru beyne’l-verese taksîm edip mezkûr Nimetullah Çelebi’ye ecr-i misl mertebesi hizmeti mukābelesinde ta‘yîn eyledikleri on altı bin akçe ücreti için mezbûr Nimetullah Çelebi’ye havâle-i tâmme ile havâle etmişdi deyicek gıbbe’l-inkâr mezbûrândan beyyine taleb olundukda ityân-ı beyyineden her biri izhâr-ı acz edip mezbûre Âişe’ye vech-i merkūm üzere bey‘ etmediğine yemîn verilmek taleb eylediklerinde merkūme Âişe muhaddere olup mahfil-i kazâya huzûru müte‘azzir olmağın tahlîf için fahrü’l-müderrisîn Mevlânâ Şeyh Mehmed Efendi b. Mustafa irsâl olunup mezbûrân Mehmed Ağa ve Ahmed Efendi ile ve cemm-i gafîr ile mezbûre Âişe’nin menziline varıp mezkûre Âişe Hatun hâzıra olup Esmâ bt. Haydar ve Üftâde bt. Abdullah el-hürre ve cemm-i gafîr ta‘rîfiyle mu‘arrefe oldukdan sonra vech-i mezbûr üzere yemîn teklîf etdiklerinde mezkûre Âişe Hatun dahi câriye-i mezbûreyi nehc-i mastûr üzere müşârun-ileyh Ali Efendi’ye meblağ-ı mezbûr on altı bin akçeye bey‘ etmediğine ve semenini nehc-i muharrer üzere havâle etmediğine yemîn billâhi’l-aliyyi’l-azîm edip ba‘dehû cümlesi mahfil-i kazâya gelip Osman b. Mehmed ve Hasan b. Şaban nâm kimesneler mezbûre Âişe vech-i merkūm üzere tahlîf olunduğuna merkūmân Mehmed Ağa ve Ahmed Efendi muvâcehesinde gıbbe’d-da‘vâ ve’l-istişhâdi’ş-şer‘î edâ-i şehâdet-i şer‘iyye eylediklerinde câriye-i mezkûreyi teslîme emr olunup mâ vaka‘a bi’t-taleb ketb olundu.<br><br>Hurrire fi’t-târihi’l-mezkûr.<br><br>Şuhûdü’l-hâl: Yusuf Çavuş b. Ali el-mübâşir, Ahmed Bey b. Mehmed, Ahmed b. Kasım, Veli b. Hüseyin, Mehmed Bey b. Kasım, Mustafa b. Murad, Yusuf Bey b. Abdullah, Hüseyin b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=39309"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39311"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>