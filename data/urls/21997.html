﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 252<br>Hüküm no: 258<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife bt. el-Hâc Halil’in dokuzda bir hissesine sahip olduğu menzildeki hissesini el-Hâc İbrahim’e sattığı</b><br><br>Mahrûse-i Galata muzâfâtından kasaba-i Fındıklı’da Avni Efendi mahallesinde sâkine Şerife bt. el-Hâc Halil b. Mustafa nâm hâtunun li-ebeveyn karındaşı ve tarafından bey‘-i âti’z-zikre vekîli olduğu zât-ı mezbûreyi ma‘rifet-i şer‘iyye ile ârifân İmâm Ali Efendi b. Hasan ve Molla Mustafa b. Mehmed nâm kimesneler şehâdetleriyle sâbit ve vekâletine hükm-i şer‘î lâhik olan es-Seyyid Osman Çelebi b. el-Hâc Halil nâm kimesne meclis-i şer‘de li-ebin karındaşları işbu râfi‘u’l-kitâb İbrahim b. el-Hâc Halil nâm kimsene mahzarında bi’l-vekâle ikrâr ve takrîr-i kelâm edip kasaba-i mezbûrede el-Hâc Ali mahallesinde vâki‘ bir tarafdan Dellâk Ömer menzili ve bir tarafdan el-Hâc Süleyman menzili ve bir tarafdan tarîk-i hâs ve bir tarafdan tarîk-i âm ile mahdûd ulyâda iki bâb oda ve bir sofa vüstâda iki bâb oda ve bir sofa süflâda mahtab ve bi’r-i mâ ve kenîf ve bahçeyi müştemil mülk menzilin dokuz sehimde bir sehm-i şâyi‘i akd-i âtî sudûruna değin müvekkile-i mezbûrenin silk-i mülkünde münselik olmağla müvekkile-i mezbûre dahi menzil-i mahdûd-ı mezkûrda olan bir sehm hisse-i şâyi‘asını tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr el-Hâc İbrahim’e yirmi guruşa bey‘ u temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yirmi beş guruşu mezbûr el-Hâc İbrahim yedinden tamâmen ahz u kabz eyledi ba‘de’l-yevm menzil-i mahdûd-ı mezkûrda olan bir sehm hisse-i şâyi‘ası mezbûr el-Hâc İbrahim’in mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis aşer min-Zilka‘deti’ş-şerîfe sene 1137.<br><br>Şuhûdü’l-hâl: Berber Usta Mehmed, Mustafa Beşe b. Hasan, Abdullah b. Ali, Abdurrahman b. Ali, İbrahim b. Muharrem, Halil Çelebi b. Mustafa, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21996"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21998"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o445"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>