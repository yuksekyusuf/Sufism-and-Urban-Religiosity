﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 275<br>Hüküm no: 264<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühanî bt. Abdullah’ın İsmail Beşe’de olan alacağının bir kısmını tahsil ettiği</b><br><br>Mahmiye-i İstanbul’da Kabasakal Mahallesi kurbünde es-Seyyid Hasan Mahallesi sâkinelerinden olup zâtı el-Hâc Hasan b. Mehmed ve el-Hâc Mustafa b. Ahmed nâm kimesneler ta‘rîfleriyle mu‘arrefe olan Ümmühani bt. Abdullah nân hatun meclis-i şer‘-i hatîr-i lâzımü’t-tevkīrde bâ‘isü hâzihi’l-vesîka Mehter İsmail Beşe b. Ali nâm kimesne mahzarında ikrâr-ı tâm ve takrîr-i kelâm edip işbu bin yüz kırk üç senesi Saferi’l-hayrı’nın beşinci günü târihiyle müverraha yedimde olan bir kıt‘a i‘lâm nâtıka olduğu üzere cihet-i sulh-ı şer‘îden mezbûr Mehter İsmail Beşe zimmetinde iki yüz guruş hakkım olmağla mezbûr İsmail Beşe meblağ-ı mezbûr iki yüz guruşun altmış guruşunu işbu meclis-i şer‘de bana def‘ ve teslîm ben dahi yedinden tamamen ahz u kabz eylediğimden sonra mâ‘adâsı olan yüz kırk guruşa ve târih-i kitâba gelince sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve kâffe-i mütâlebât ve muhâsamâtdan ben mezbûr Mehter İsmail Beşe’nin zimmetini ibrâ-i âmm-ı râfi‘u’l-hısâm ile ibrâ ve iskāt eylediğimde mezbûr Mehter İsmail Beşe dahi husûs-ı mezbûra ve târih-i kitâba gelince kezâlik beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve kâffe-i mütâlebât ve muhâsamâtdan benim ile zevcim işbu hâzır bi’l-meclis el-Hâc Ahmed’i ibrâ-i âmm-ı râfi‘u’l-hısâm ile ibrâ ve iskāt eyledi dedikde gıbbe’t-tasdîkı’ş-şer‘î haymegân-ı hâssa mehterleri ocağının kethüdâsı el-Hâc Ahmed Ağa b. Hüseyin ve yine ocağ-ı mezbûrdan ikinci Ahmed Odabaşı b. Mehmed ve es-Seyyid İbrahim Odabaşı b. el-Hâc Ahmed ve Mehter Mustafa Beşe b. İbrahim nâm kimesnelerden her biri meclis-i şer‘de ikrâr ve takrîr-i kelâm edip mezbûr Mehter İsmail Beşe’nin nefsine ve hîn-i talebde huzûr-ı hükkâma ihzârına her birimiz tekeffül eyledik demeğin mâ-hüve’l-vâki‘ bi’t-taleb ketb olundu.<br><br>Fî 28 min-Cumâdelâhire sene [1]143.<br><br>Şuhûdü’l-hâl: El-hâc Hasan b. Mehmed, el-Hâc Mustafa b. Ahmed, Süleyman Ağa b. Abdullah, Yusuf b. Abdullah, Süleyman b. Mehmed, Ali b. Abdullah, Osman b. Hüseyin, Hüseyin Odabaşı cebe, es-Seyyid İbrahim Odabaşı, Ahmed Odabaşı, Mehmed Çelebi b. Abdullah, diğer Mehmed Çelebi b. Abdullah, Du‘âcı İbrahim Çelebi, Salih b. Süleyman, Abdullah b. Mustafa, Ahmed b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5187"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5189"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o708"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>