﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 274<br>Hüküm no: 286<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arslan v. Yakop’un Mehmed b. Ahmed tarafından bıçakla öldürdüğü</b><br><br>Mahmiye-i Kostantıniyye’de vâki‘ Yahudi mahallesi sükkânından olup hâlâ maktûlen mürd olan Arslan v. Yakop nâm Yahudi’nin vâlidesi ve vârisesi olan Esterani bt. Mosi nâm Yahudi’ye dîvân-ı refî‘u’l-bünyân-ı sultânî -dâme medâren li’l-emn ve’l-emânîde- Mehmed b. Ahmed nâm cündîyi mahfil-i kazâya ihzâr ve üzerine takrîr-i da‘vâ edip merkūm Mehmed işbu târih-i kitâb senesi şehr-i Zilka’desinin yirmi yedinci günü Çarşamba kable’z-zuhr mahmiye-i mezbûrede Sultan Bâyezid Hân Câmi‘-i şerîfi kurbünde Okçular Çarşısı önünde tarîk-i âmmda oğlum merkūm Arslan’ı soğluk demekle ma‘rûf bir büyük bıçağla bi-gayrı hakkın amden karnından urup mecrûh edip ol cerâhatden mürd oldu suâl olunup mûceb-i şer‘-i şerîf icrâ olunmak matlûbumdur dedikde gıbbe’s-suâl merkūm Mehmed inkâr ile cevâb verip müdde‘iyye-i mezbûreden da‘vâ-yı meşrûhasını mübeyyin beyyine taleb olundukda udûl-i müslimînden Hüseyin b. Bayram ve Ali b. Abdullah el-hürr ve el-Hâc Ali b. İbrahim ve Veli b. İbrahim li-ecli’ş-şehâde hâzırûn olup istişhâd olunduklarında fi’l-hakīka merkūm Mehmed yevm-i mezkûrda zikr olunan Okçular Çarşısı önünde tarîk-i âmda merkūm Arslan’ı vakt-i merkūmede soğluk demekle ma‘rûf bir büyük bıçağla bi-gayr-i hakkın amden karnından urup mecrûh eyleyip ol cerâhatden mürd oldu biz bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde şuhûd-ı mezbûrûn sırran ve alenen tezkiye olunup ta‘dîl olundukdan sonra şehâdetleri makbûle olup mûcebiyle hüküm olundu.<br><br>Tahrîren fî-gurreti Zilhicceti’ş-şerîfe li-sene selâse ve selâsîn ve elf.<br><br>Şuhûdü’l-hâl: Mehmed Çavuş b. İbrahim, Mehmed Çavuş b. ( ), Ahmed Ağa b. Muhzıran, İbrahim Ağa b. Muhzıran-ı Anadolu, Mustafa Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=39577"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39579"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>