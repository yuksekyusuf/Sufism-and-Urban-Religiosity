﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 410<br>Hüküm no: 354<br>Orijinal metin no: [115b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’ndan Azebler mahallesinde bulunan evin kiracısı olan Müslime Hatun’un temessük talebi</b><br><br>Sâhibü hâze’l-kitâb fahrü’l-muhadderât Müslime Hatun bt. ( ) nâm hatun meclis-i şer‘-i şerîfe hâzır olup <<sâhibü hâze’l-kitâb>> takrîr-i kelâm ve ta‘bîr ani’l-merâm kılıp Haremeyn-i Muhteremeyn Evkāf-ı şerîfelerinden Dârü’s-saltanati’s-seniyye Kostantıniyyetü’l-mahmiye mahallâtından Kapan-ı dakīk kapısı kurbünde Azebler mahallesinde bir tarafı Sağrıcıbaşı Mustafa Ağa mülkü ve bir tarafı tarîk-i hâs ve bir tarafı tarîk-i âm ve bir tarafı Harâçcı Kara Mehmed Vakfı ile mahdûd olup cânib-i şarkîsinde bir fevkānî odayı ve bir sofayı ve kapı üstünde vâki‘ bir odayı ve bi’r-i mâyı müştemil hisseyi ve cânib-i garbîsinde iki fevkānî odayı ve bir ahırı ve bir dahlîzi ve bir matbahı ocağı ve iki kenîf ve bir sofayı ve bir sagīr odayı müştemil olan menzil-i icâre-i mu‘accelesiz beher şehr yüz elli akçe ücret-i müeccele ile benim tasarrufumda olup hâlâ evkāf-ı mezbûreye mütevellî olan ebnâ-i sipâhiyândan fahrü’l-akrân Hüseyin Bey b. Memi menzil-i mezbûru icâre-i müeccele ile dahi vermek murâd edip tâlibîne arz ettikde sâlifü’z-zikr cânib-i şarkdan ba‘de’l-ifrâz bir fevkānî odayı ve sofa ve kapı üstünde vâki‘ bir oda ve bi’r-i mâ bin akçe icâre-i mu‘accele ile benim üzerinde karâr edip ziyâde ile tâlibi bulunmamağın mütevellî-i mezbûr bin akçe icâre-i mu‘acceleyi benden aldıkdan sonra hisse-i mezbûreyi târîh-i kitâb şehri gurresinden beher mâh ellişer akçe ücret-i müeccele ile bana îcâr edip tasarrufu için yedime temessük def‘ etmişdir. Nazar olunup mûcebince kıbel-i şer‘-i şerîfden dahi elime hüccet-i şer‘iyye dahi verilmek matlûbumdur deyu hatemi ile mahtûm ve imzâsıyla mümzâ ve bin iki yüz otuz iki senesi Şevvâlü’l-mükerremi’nin gurresiyle müverrah temessükünü ibrâz edip nazar olundukda min-külli’l-vücûh meşrûhuna mutâbık bulunmağın savb-ı şer‘-i şerîfden işbu hurûf ber-sebîl-i temessük ketb olundu.<br><br>Tahrîren fi’t-târîhi’l-mezbûr.<br><br>Şühûdü’l-hâl: Mustafa Ağa Reis-i sağrıcıyân, Mehmed Efendi [b.] Ahmed el-imâm, Sinan Halîfe b. Ali el-imâm, Mustafa b. Sinan el-mülâzım, Mustafa Dede b. Ahî, Osman Dede b. Sinan el-kâtib, Mehmed Bey b. Abdüsselam el-kayyım, Mehmed Çelebi b. Mehmed es-serrâc, Ahmed Dede el-cündî, Yusuf b. Mustafa el-müezzin, Mehmed b. Abdullah er-râcil, Mahmud b. Mustafa, el-Hâc Murad b. Abdullah el-attâr, Mehmed Çelebi b. Abdülgani.</p>          <br><a title="Önceki sayfa" style="text-decoration:none" href="./ayrmetin.php?idno=11684"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11686"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b410"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o711"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>