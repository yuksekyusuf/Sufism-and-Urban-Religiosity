﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 347<br>Hüküm no: 394<br>Orijinal metin no: [66a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aydın’ın Karasu kazasındaki bağ hissesini Debbağzade Osman Ağa’ya satması</b><br><br>Bağ mübâya‘ası, 370 guruş.<br><br>Mahmiye-i İstanbul’da Kādıçeşmesi kurbünde Müftü Ali mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Hamduna? bt. el-Hâc Halil nâm hatun meclis-i şer‘-i şerîf-i enverde işbu bâ‘isü’l-vesîka Debbâğzâde Osman Ağa b. Abdullah tarafından husûs-ı âtîde tasdîka vekîl-i şer‘îsi Ahmed Ağa b. Mehmed mahzarında ikrâr-ı tam ve takrîr-i kelâm edip vilâyet-i Anadolu’da Aydın sancağında Karasu kazâsında Sağrıcı nâm mahâlde vâki‘ bir tarafdan Ağa bağı ve bir tarafdan Ahmed Efendi bağı ve bir tarafdan Hasan İzzet bağı ve bir tarafdan tarîk-i âm ile mahdûd sekiz dönüm mikdârı kürûmu mülk bağ üç sehm i‘tibârıyla bir sehmi benim ve iki sehmi âharın yedimizde ale’l-iştirâk mülk ve hakkımız olmağla ben bağ-ı mahdûd-ı mezkûrda ber-i‘tibâr-ı mezkûr mâlik olduğum bir sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile müvekkil-i merkūm Osman Ağa’ya üç yüz yetmiş guruşa bey‘ ü temlik ve mahâllinde vech-i lâyıkı üzere zabta tarafımdan müvekkil-i merkūmu taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr üç yüz yetmiş guruşu müşteri-yi merkūm bana def‘ ü teslîm, ben dahi yedinden tamamen ahz ü kabz eyledim, fîmâ-ba‘d bağ-ı mahdûd-ı mezkûrun bir sehmi müvekkil-i merkūm Osman Ağa’nın mülk-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan müvekkil-i merkūmun zimmetini ibrâ ve iskāt eylediğimde ol dahi ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 6 Ş sene [1]242.<br><br>Şühûdü’l-hâl: Es-Seyyid el-Hâc Ahmed Ağa, Hafız Süleyman Ağa, Muhzır Mehmed Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38773"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38775"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b347"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>