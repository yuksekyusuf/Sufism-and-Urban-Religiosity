﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 105<br>Hüküm no: 77<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın Tatar Mehmed İzzet Ağa’dan intikal eden mirastan hissesini Ayşe Hatun’dan tahsil etmesi</b><br><br>Mahrûse-i Galata’da Beyoğlu nâm mahâlde Hüseyin Ağa mahallesi ahâlîsinden olup mahrûse-i Bursa’da Arab Câmi‘-i şerîfi mahallesinde müsâfiren sâkin iken bundan akdem vefât eden Tatar Mehmed İzzet Ağa b. Hasan’ın verâseti zevce-i menkûha-i metrûkesi Âişe Hatun bt. Mehmed ile li-ebeveyn kız karındaşı oğlu Hasan Ağa b. Mehmed Tahir’e ba‘de’l-inhisâr, mezbûr Hasan Ağa meclis-i şer‘-i şerîf-i enverde tereke-i müteveffâ-yı mezbûre bi’l-verâse vâzı‘atü’l-yed olan işbu bâ‘isü’l-kitâb zevce-i mezbûre Âişe Hatun tarafından vekîl-i müsecceli Ahmed Ağa b. Osman mahzarında bi’l-verâse ikrâr ve takrîr-i kelâm edip mûrisim müteveffâ-yı mezbûrun bi’l-cümle terekesi tahrîr ve ba‘de ihrâci’l-masârıf ber-mûceb-i zeyl-i defter nâib-i Bursa hisse-i irsiyeme isâbet eden otuz bir bin sekiz yüz doksan bir buçuk guruş ve sâlifü’z-zikr Hüseyin Ağa mahallesinde menzilinde mevcûde terekesinden ber-mûceb-i defter-i kassâm-ı askerî hissem olan beş bin üç yüz yetmiş buçuk guruş otuz akçe ki cem‘an otuz yedi bin iki yüz altmış iki guruş otuz akçeyi vekîl-i mezbûr Ahmed Ağa bana tamâmen ve kâmilen def‘ ü teslîm eylediğinde ben dahi yedinden bi’l-verâse bi’t-tamâm ve’l-kemâl ahz u kabz, mûrisim müteveffâ-yı mezbûrun dâhil-i deftereyn-i merkūmeteyn ve hâric-ez deftereyn kalîl ü kesîr [ve] celîl ü hakīr bi’l-cümle ismi mâl ıtlâk olunur tereke-i ma‘lûme ve mechûlesine ve cemî‘ hukūk-ı mîrâsa müte‘allika âmme-i de‘âvî ve mutâlebât ve kâffe-i eymân ve muhâsamâtdan zevce-i müvekkile-i mezbûre Âişe Hatun ile vekîl-i mezbûr Ahmed Ağa’nın zimmetlerini ibrâ-i âmm-ı sahîh-i şer‘î ile bi’l-verâse ibrâ ve iskāt eylediğimde vekîl-i mezbûr Ahmed Ağa dahi husûs-ı mezkûra müte‘allika kezâlik âmme-i da‘vâdan benim zimmetimi müvekkilesi zevce-i mezbûreye izâfetle bi’l-vekâle ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 2 R sene [1]256.<br><br>Şuhûdü’l-hâl: Eş-şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=979"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=981"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>