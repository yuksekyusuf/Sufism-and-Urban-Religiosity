﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 431<br>Hüküm no: 553<br>Orijinal metin no: [113b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Defterdar Ahmedpaşazade Mehmed’in varislerinin miras davalarında anlaşma sağlanması</b><br><br>Bâ-mühr-i hazret-i efendi,<br><br>Kavak ustasının musâlaha i‘lâmıdır.<br><br>Ma‘rûz,<br><br>İstanbul’da Vefa kurbünde Mollahüsrev mahallesinde sâkin iken bundan akdem vefât eden Defterdâr Ahmed Paşazâde el-Hâc Mehmed Bey’in li-ebin er karındaşı kızı olup zâtı mu‘arrefe olan Rukiye bt. Osman ve li-ebin kız karındaşı oğlu el-Hâc Ömer Ağa b. el-Hâc Ahmed ve li-ebin âhar kız karındaşı oğlu Mehmed Ağa b. Yusuf arz odasında ma‘kūd meclis-i şer‘-i münîrde derûn-ı arzuhâlde mezkûrü’l-ism olup müteveffâ-yı mezbûrun hisse-i zevceden mâ‘adâ terekesine vaz‘-ı yedi mütehakkık olan Mustafa Bey mahzarında müteveffâ-yı mezbûr el-Hâc Mehmed Bey’in bize mevrûs olan ber-mûceb-i defter-i müfredât kassâm-ı askerî terekesine mezbûr Mustafa Bey bi-gayr-ı hakkın vaz‘-ı yed etmekle taleb ederiz deyü da‘vâ ve mezbûr Mustafa Bey cevâbında müteveffâ-yı mezbûrun terekesinden hisse-i zevceden mâ‘adâsına vaz‘-ı yedini ve müdde‘ûn-ı mezbûrûnun ber-minvâl-i muharrer neseblerini ikrâr, lâkin müteveffâ-yı mezbûr el-Hâc Mehmed Bey hayatında bin yüz altmış sekiz senesi Muharremi’l-harâmı’nın dokuzuncu günü mechûlü’n-neseb olup sinnen kendüye oğul olmağa sâlih olduğum hâlde benim için câriye-i memlûkem Havva’dan tevellüd etmiş oğlumdur deyü ikrâr ve ben kendüyü tasdîk edip yedime bir kıt‘a hüccet-i şer‘iyye i‘tâ olunmağla terekesine oğlu olduğuma binâen bi-hakkın vaz‘-ı yed ederim deyü def‘, müdde‘ûn-ı mezbûrûn dahi cevâblarında mezbûr Mustafa Bey müteveffâ-yı mezbûrun oğlu olmayıp Yalakâbad’da çiftlik kethüdâsı Hüseyin’in oğlu olup mezkûr Hüseyin’den nesebi ma‘rûf olmağla mûmâ-ileyh Mehmed Bey’in da‘vet-i merkūmesi ve mezbûr Mustafa’nın da‘vâ-yı meşrûhası sahîh değildir deyü mezbûr Mustafa Bey’in def‘ini ba‘de’d-def‘ ve’l-inkâr mezbûrûn Rukiye ve el-Hâc Ömer Ağa ve Mehmed Ağa’nın ber-minvâl-i muharrer def‘ ü ref‘lerine altı nefer kimesneler şehâdet edip civârından dahi şühûd ikāmeti ve tezkiye esnâsında müdde‘ûn-ı mezbûrûn Rukiye ve el-Hâc Ömer Ağa ve Mehmed Ağa müteveffâ-yı mezbûrun kassâm defteri mantûkunca terekesinden hisse-i irsiyeleri da‘vâlarından mezbûr Mustafa Bey ile an inkâr on yedi bin beş yüz guruş bedel-i makbûza ba‘de akdi’l-musâlaha ve’l-kabûl mâ‘adâsına ve müteveffâ-yı mezbûr el-Hâc Mehmed Bey’in akār ve menkūl bi’l-cümle ismi mâl ıtlâk olunur terekesinden hisse-i irsiyelerine ve husûs-ı mîrâsına müte‘allika âmme-i de‘âvî ve kâffe-i mutâlebâtdan mezbûr Mustafa Bey’in zimmetini her biri ibrâ-i âmm-ı kātı‘u’n-nizâ‘la ibrâ ve iskāt eyledikde mezbûr Mustafa Bey dahi ber-vech-i muharrer bedel-i sulh olmak üzere medfû‘u olup onlar dahi ba‘de’l-kabz istihlâk eyledikleri meblağ-ı mezkûr on yedi bin beş yüz guruşa müte‘allika âmme-i de‘âvî ve kâffe-i mutâlebâtdan mezbûrûn Rukiye ve el-Hâc Ömer Ağa ve Mehmed Ağa’dan her birinin zimmetini ibrâ-i âm ile ibrâ ve iskāt edip ve her biri âharın ibrâsını kabûlle kat‘-ı nizâ‘ etdikleri huzûr-ı âlîlerine i‘lâm olundu. Ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 24 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42658"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42660"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>