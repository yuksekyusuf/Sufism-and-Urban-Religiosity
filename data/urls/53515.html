﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 374<br>Hüküm no: 490<br>Orijinal metin no: [42b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ali’nin vefat eden Evliyahoca mahallesi mescidi imamı Seyyid Hacı Osman Efendi’den kiraladığı vakıf eve ödediği kira bedelinin verilmesi talebiyle vârislere açtığı davada sulh olduğu</b><br><br>Ma‘rûz<br><br>Medîne-i Üsküdar’da Evliyâhoca mahallesinde sâkin es-Seyyid Ali b. Mehmed nâm kimesne medîne-i mezbûrede mahfil-i bâbda meclis-i şer‘-i hatîrde mukaddemâ mahalle-i mezbûre mescid-i şerîfi imâmı müteveffâ es-Seyyid el-Hâc Osman Efendi b. es-Seyyid Mehmed’in zevce-i metrûkesi Fatıma bt. Abdullah ile sulbiye kebîre kızı Âişe taraflarından vekîl-i şer‘îleri olan sulbî kebîr oğlu es-Seyyid Mehmed Efendi mahzarında sâhibetü’l-hayrât Âişe nâm hatunun mahalle-i mezbûrede vâki‘ ma‘lûmü’l-hudûd bir bâb vakıf menzilin süknâsı evlâdına ve ba‘de’l-inkırâz mahalle-i mezbûre imâmına meşrûta olmağla târih-i i‘lâmdan yirmi sene mukaddem menzil-i mezkûrun bi’l-meşrûta mutasarrıfesi gāibetü ani’l-meclis Hadice nâm hatunun ma‘rifetiyle imâm müteveffâ-yı mezbûr es-Seyyid el-Hâc Osman Efendi menzil-i mezkûru târih-i merkūmda senevî üçer guruş icâre-i müeccele ve otuz guruş mu‘accele ile hilâf-ı şart-ı vâkıf bana îcâr edip lâkin menzil-i mezkûr hâlâ mezbûre Hadice’nin meşrûtün-lehâsı olup müteveffâ-yı mezbûrun ber-vech-i muharrer bana îcârı meşrû‘ olmamağla mezbûre Hadice menzil-i mezkûru ber-mûceb-i fetvâ-yı şerîfe ve bâ-i‘lâm-ı şer‘î yedimden nez‘ ve ahz etmekle ben dahi medfû‘um olan otuz guruş mu‘accel ile icâre-i müeccel-i mezkûreden yirmi senelik altmış guruş ki cem‘an doksan guruş müteveffâ-yı mezbûrun zimmetinde hakkım olmağla müteveffâ-yı mezbûrun terekesinden vaz‘-ı yedi mütehakkık olan oğlu mezbûr es-Seyyid Mehmed Efendi ile müvekkileleri mezbûretân Fatıma ve Âişe’den taleb ederim deyü eylediği da‘vâsından bâ-tavassut-ı muslihîn yetmiş guruş bedel-i makbûza verese-i merkūmûn ile sulh olup husûs-ı mezkûra ve ziyâde müdde‘âsı olan yirmi guruşa müte‘allika âmme-i de‘âvîden mezbûr es-Seyyid Mehmed’in [Mehmed] ile müvekkileleri mezbûretândan herbirilerinin zimmetlerini ba‘de’l-ibrâ ve’l-kabûl kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 5 min-R sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53514"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53516"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1056"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>