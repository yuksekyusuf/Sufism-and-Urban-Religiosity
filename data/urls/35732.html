﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 114<br>Hüküm no: 57<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arabsunlu Sarafim v. Yorgi’nin havyarcı ve balık tuzlayıcı dükkânındaki hisselerinin bir kısmını Karyağdıoğlu Lazari ve Tekeoğlu Angeli’ye satması</b><br><br>Havyarcı mübâya‘ası, nüshateyn<br><br>Âsitâne-i sa‘âdet âşiyâne ve bilâd-ı selâse mahkemelerine bâ-fermân-ı âlî mine’l-kadîm merbût olan duhâncı gediklerinden mâ‘adâ gerek Dersaâdet ve gerek bilâd-ı selâse-i mezkûrede kâin ber-vech-i mülkiyet tasarruf olunmakda bulunan her nev‘ gediklerin mübâya‘a ve ikrâr-ı mülk ve hibe ve irsen intikāl misillü kâffe-i mu‘âmelâtı ve vukū‘ bulan muhâkemâtı münhasıran ve mahsûsan İstanbul Mahkemesi’nden icrâ ve iktizâ eden i‘lâm ve hüccet-i şer‘iyyeleri ancak mahkeme-i mezkûre tarafından i‘tâ olunmak ve gedikât ashâbının rızâ ve muvâfakatları olmadıkça kadîm mülk kirâları tezyîd olunmamak ve senedât-ı sahîha ve mu‘tebere ile ber-vech-i mülkiyet tasarruf olunmakda bulunan gediklerin müstakır oldukları mahalden ihrâc ve imhâsı zımnında mülk sâhibleri tarafından da‘vâya tasaddî olunur ise hükkâm-ı şer‘-i şerîf cânibinden istimâ‘ olunmaması bâlâsı tuğrâ-yı garrâ-yı cihân-bânî ile muvaşşah ve müzeyyen bir kıt‘a nizâmnâme ve bâ-fermân-ı âlî müesses olan nizâm-ı müstahsene iktizâsından bulunduğuna binâen teba‘a-i Devlet-i aliyye’nin Rum milletinden ve havyarcı bakkalı esnâfından Arabsunlu Sarafim v. Yorgi meclis-i şer‘-i şerîf-i hatîrde her biri teba‘a-i Devlet-i aliyye’nin Rum milletinden olduğu bâ-ilmühaber mütehakkık olan esnâf-ı merkūmeden bâ‘iseyi’r-rakīm Karyağdıoğlu Lazari v. Anaştaş ve Tekeoğlu Angeli v. Dimitri muvâcehelerinde esnâf-ı merkūme kahyâsı Yuvan v. İlya hâzır olduğu hâlde ikrâr-ı tâm ve takrîr-i kelâm edip mahmiye-i İstanbul hısnı ebvâbından Kapan-ı Dakîk kapısı hâricinde kâin bir tarafdan Havyarcı Dimitri dükkânı ve bir tarafdan Boyacı Todori dükkânı ve bir tarafdan hısn-ı mezkûr ve taraf-ı râbi‘i tarîk-i âm ile mahdûd mahmiye-i mezkûrede vâki‘ Ayasofya-i Kebîr Câmi’-i şerîfi Evkâfı müsakkafâtından Başkalfa Mehmed Ağa ve Fâtıma Hanım ve Dimitri’nin bâ-temessük-i mütevelli bi’l-icâreteyn taht-ı tasarruflarında olan senevî iki yüz yetmiş altı guruş kirâ-yı kadîmelü İbrahim Ağa dükkânı demekle arîf havyarcı ve balık tuzlayıcı bir bâb bakkal dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin yüz yirmi sehm i‘tibârıyla yüz sehm hisse-i şâyi‘ası ber-vech-i vakfiyyet âharın bâ-temessükât-ı mütevelli taht-ı tasarruflarında olup mâ‘adâ yirmi sehm hisse-i şâyi‘ası dahi yedimde olup bin iki yüz kırk yedi senesi Muharremü’l-harâmının on dördüncü günü tarihiyle müverraha ve ol târihde Dârü’l-hilâfeti’l-aliyye kādısı olan Mollacıkzâde Mehmed Servet Efendi merhûmun işbu bir kıt‘a mübâya‘a hücceti mantûkunca yedimde mülk ve hakkım olmağla ben âlât-ı gedik-i mezkûrdan ber-minvâl-i muharrer mâlik olduğum yirmi sehm hisse-i şâyi‘a-i mezkûrenin on beş sehm hisse-i şâyi‘asını yedimde bi’l-ibkā mâ‘adâ beş sehm hisse-i şâyi‘asını bundan mukaddemce gāib ani’l-meclis diğer Sarafim v. Nikola’ya semen-i ma‘lûm ve makbûza bâ-hüccet-i şer‘iyye bey‘ ve teslîm etmemle mâ‘adâ ber-vech-i muharrer yedimde ibkā eylediğim on beş sehm hisse-i şâyi‘a-i âlât-ı gedik-i mezkûrun on sehm hisse-i şâyi‘asını yine yedimde bi’l-ibkā mâ‘adâ beş sehm hisse-i şâyi‘a-i âlât-ı gedik-i mezkûrun on sehm hisse-i şâyi‘asını yine yedimde bi’l-ibkā mâ‘adâ beş sehm hisse-i şâyi‘asının iki buçuk sehm hisse-i şâyi‘asını merkūm Lazari’ye be-safka-i vâhide dört bin guruşa ve âhar iki buçuk sehm hisse-i şâyi‘asını dahi kezâlik be-safka-i vâhide merkūm Angeli’ye dört bin guruşa tarafeynden îcâb ve ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile bâ-izn-i şürekâ ve bâ-ilmühaber bey‘ ve temlîk ve vech-i lâyıkıyla teslîm eylediğimde onlar dahi ber-vech-i muharrer iştirâ ve temellük ve tesellüm ve kabz u kabûl eylediklerinden sonra semenleri olan cem‘an sekiz bin guruşu tamâmen bana def‘ u teslîm ben dahi yedlerinden bi’t-tamâm ve’l-kemâl ahz u kabz eyledim, fîmâ-ba’d âlât-ı gedik-i mezkûrun beş sehm hisse-i şâyi‘a-i merkūmesinde benim aslâ ve kat‘â alâka ve medhalim kalmayıp iki buçuk sehm hisse-i şâyi‘ası merkūm Lazari’nin ve âhar iki buçuk hisse-i şâyi‘asını dahi merkūm Angeli’nin ber-vech-i meşrûh mülk-i müşterâları ve hakk-ı sırfları olmağla mebî‘-i mezkûrların tağrîr ve gabnlarına müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 25 Muharrem sene 1279<br><br>Şuhûdü’l-hâl: Muhzır Mehmed Ağa b. ( ), Muhzır Mustafa b. ( ), Muhzır Şakir Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35731"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35733"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>