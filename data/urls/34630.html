﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 452<br>Hüküm no: 452<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın kayın pederi Ahmed Tayyib Efendi’ye verdiği borcu tahsil edip rehin aldığı menzil hissesini iade ettiği</b><br><br>Kalenderhâne’de menzil fekki<br><br>Asıl hüccet târîhi fî Receb sene 1241<br><br>Bâb’dan<br><br>İşbu sebt-i hâmiş olunan hüccetde mezkûrü’l-ism Ahmed Ağa b. Mehmed Salih meclis-i şer‘-i münîrde kezâlik derûn-ı hüccetde ismi mezkûr kayın pederi es-Seyyid Ahmed Tayyib Efendi mahzarında ikrâr-ı tâm ve takrîr-i kelâm edip kayın pederim mûmâ-ileyh ber-mûceb-i hüccet tahdîd ve tavsîf olunan bir bâb mülk menzilden hissesi olan selâse-i irbâ‘ını ber-mantûk-ı hüccet bana bin iki yüz elli guruşa bi-tarîkı’l-vefâ bey‘ u teslîm etmişidi el-hâletü hâzihî bey‘-i mezkûr hakīkatde bey‘ olmayıp hükm-i rehnde olmağla kayın pederim mûmâ-ileyh makbûzu olup deyni olan meblağ-ı mezkûr bin iki yüz elli guruşu bana tamâmen def‘ ü teslîm ve ben dahi yedinden bi’t-tamâm ve’l-kemâl ahz u kabz edip hisse-i mezkûreyi rehniyetden ba‘de’l-fekk kendiye teslîm etmemle fîmâ-ba‘d hisse-i mezkûrede benim aslâ ve kat‘â alâka ve medhalim olmayıp ke’l-evvel mülk-i mahz ve hakk-ı sırflarıdır dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 29 Z sene 1247<br><br>Şuhûdü’l-hâl: Hafız İbrahim Edhem Efendi, Ali Ağa b. el-Hâc Mehmed, Molla Hüseyin el-Muhzır ve gayruhum.<br><br>İşbu Şevvâl-i şerîf’in yirmi beşinci günü târîhiyle bir kıt‘a boğçacı guremâ defteri sehven bâb-ı hüccet siciline kayd olunmuşdur tetebbu‘ olundukda gaflet olunmaya.</p>          <br><a title="Önceki sayfa" style="text-decoration:none" href="./ayrmetin.php?idno=34629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>