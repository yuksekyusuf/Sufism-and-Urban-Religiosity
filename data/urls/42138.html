﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 84<br>Hüküm no: 32<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe’nin bargir davasının reddedilmesi</b><br><br>Ma‘rûz,<br><br>Mekârî tâifesinden Ali Beşe b. Mustafa mahfil-i şer‘iyyâtda bâ‘is-i i‘lâm Avanis v. Bedros nâm zimmî muvâcehesinde işbu meclis-i şer‘de müşâhede ve mu‘âyene olunan bir re’s kır bârgir mülküm olup târîh-i i‘lâmdan yirmi iki ay mukaddem hizmetkârım gāib ani’l-meclis Mustafa ile medîne-i Kırkkilise’den Âsitâne-i sa‘âdete irsâl eylediğimde esnâ-i tarîkde zâyi‘ olmağla mersûm Avanis zafer bulmamla bi’l-istihkāk taleb ederim deyü da‘vâ etdikde mesfûr Avanis zimmî cevâbında bârgir-i mezbûru târîh-i i‘lâmdan üç sene mukaddem medîne-i Rodoscuk’da Tokatlı Bedros zimmîden otuz guruş semen-i makbûza iştirâ etmiş idim deyü mukaddem târîhiyle eylediği def‘ini lede’t-tezkiye şehâdetleri makbûle olan Sakaoğlu Halil b. Mustafa ve Mahmud Beşe b. Mehmed nâm kimesneler şehâdetleriyle muvâcehesinde vech-i şer‘î üzere isbât etmeğin mûcebiyle müdde‘î-i mezbûr Ali Beşe bârgir-i mezbûr mutâlebesiyle mesfûr Avanis zimmîye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 5 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42137"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42139"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>