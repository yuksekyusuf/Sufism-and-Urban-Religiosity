﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 238<br>Hüküm no: 238<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Murad Ağa b. Abdurrahman’ın gümrük mukataası alacağından Mahmud Ağa’dan yüz kırk bin akçe tahsil eylediği</b><br><br>Husûs-ı âti’l-beyânı istimâ‘ için sâbıkā bostancıbaşı olan iftihârü’l-ekâbir Mahmud Ağa’nın Mahmiye-i Kostantıniyye’de Mahmud Paşa Hamamı kurbünde vâki‘ menziline varılıp akd-i meclis olundukda bi’l-fi‘l gümrük emîni olan fahrü’l-a‘yân Murad Ağa b. Abdurrahim mahfil-i kazâda müşârun-ileyh Mahmud Ağa mahzarında takrîr-i da‘vâ edip taht-ı iltizâmımda olan gümrük mukāta‘ası tevâbi‘inden olan pençik kassâbiyesi ve tahmîs-i kahve mukāta‘asını müşârun-ileyh Mahmud Ağa’ya bir yıl tamâmına varınca beş yüz bin akçeye deruhde etmiş idim mukāta‘a-i mezbûreden ne mikdâr makbûzu vardır suâl olunup takrîri tahrîr olunmak taleb edip gıbbe’s-suâl müşârun-ileyh Mahmud Ağa cevâbında fi’l-vâki‘ zikr olunan mukāta‘ayı vech-i mezbûr üzere alıp kabûl edip ben dahi mütemâil ve menteş nâm (…) yedi yüz bin akçeye deruhde etmiş idim ba‘dehû mezbûr Murad Ağa sene tamâm olmadan âhara deruhde (…) mukāta‘a-i mezbûre mahsûlünden ancak yüz kırk bin akçe kabz eyledim ziyâde bir akçe kabz etmedim dedikde mâ vaka‘a bi’t-taleb ketb ve imlâ olundu.<br><br>Hurrire fî-evâili Zilka‘deti’l-harâm li-sene selâse ve selâsîn ve elf.<br><br>Şuhûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=39529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>