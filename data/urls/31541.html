﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 175<br>Hüküm no: 133<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Ağa’nın zeamet iltizamından dolayı Seyyid Ahmed Muhtar aleyhindeki alacak iddiasında anlaşma sağlanması</b><br><br>100 guruşa sulh<br><br>Halil Ağa b. İbrahim nâm kimesne meclis-i şer‘-i münîrde es-Seyyid Ahmed Muhtâr b. es-Seyyid Mehmed nâm kimesne muvâcehesinde bundan akdem mezbûr es-Seyyid Ahmed Muhtâr bâ-berât-ı âlî-şân mutasarrıf olduğu Biga ve Gelibolu ve Hüdavendigar ve Kocaeli sancaklarında Ezine ve gayrı nâhiyelerde Mavzomat? ze‘âmetini bin iki yüz yirmi üç senesi Martı ibtidâsından Şubatı gāyetine gelince bedel-i ma‘lûm mukābelesinde işbu üç kıt‘a zabıt temessükü mantûklarınca bana ilzâm, ben dahi iltizâm ve kabûl ve ber-vech-i peşîn malımdan mezbûr es-Seyyid Ahmed Muhtâr’a bâ-tahvîlat ceste ceste bin yedi yüz elli guruş def‘ ü teslîm eylediğimde ol dahi yedimden tesellüm ve ahz ü kabz edip ze‘âmet-i mezkûru işbu târih-i i‘lâm senesi şehr-i Ramazan-ı şerîfinde âhara ferâğ ve kasr-ı yed etmekle bu vechile ze‘âmet-i mezkûrenin zabtı müyesser olmadığı ecilden medfû‘um olan meblağ-ı merkūm bin yedi yüz elli guruşu ben mezbûr es-Seyyid Ahmed Muhtâr’dan taleb ve da‘vâya tasaddî eylediğimde ol dahi hâl-i sugrumdan işbu i‘lâm târihine gelince on yedi sene ze‘âmet-i mezkûreyi iltizâm edip ziyâde ile âhara iltizâm eylediğine binâen medfû‘ olan meblağ-ı merkūm bin yedi yüz elli guruşu ecr-i mislinden mâ‘adâ ziyâde makbûzuna mahsûb ederim deyüp, ol-vechile beynimizde münâza‘ât-ı kesîre vukū‘undan bâ-tavassut-ı muslihîn ben mezbûr es-Seyyid Ahmed Muhtâr ile bin guruş bedel-i sulh olup mâ‘adâsı olan yedi yüz elli guruş mutâlebesine ve bedel-i sulhdan mâ‘adâ işbu târih-i i‘lâma gelince sâir müte‘allika âmme-i da‘vâ ve mutâlebâtdan her birimiz âharın zimmetini ibrâ-yı âm ile ibrâ ve iskāt ve herbirimiz ber-minvâl-i muharrer âharın ibrâsını ba‘de’l-kabûl hâlâ bedel-i sulh-ı mezkûr bin guruşu mezbûr es-Seyyid Ahmed Muhtâr’dan taleb ederim deyü da‘vâ, ol dahi ber-vech-i muharrer ikrâr ü i‘tirâf etmeğin mûcebince bedel-i sulh-ı mezkûr bin guruşun müdde‘î-i mezbûr Halil Ağa’ya edâsıyla merkūm es-Seyyid Ahmed Muhtâr ilzâm olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî 19 Zilka‘de sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>