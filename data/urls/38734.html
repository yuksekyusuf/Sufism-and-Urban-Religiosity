﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 318<br>Hüküm no: 354<br>Orijinal metin no: [61a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Zübeyde’nin mirasçılarının terekeden hisselerini teslim almaları</b><br><br>Husûs ile terekeden ibrâ,<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Boluvîzâde müderrisîn-i kirâmdan es-Seyyid Mehmed Esad Efendi mahmiye-i İstanbul’da Süleymâniye kurbünde Sarı Bâyezid mahallesinde vâki‘ Mîzân-ı harîr emîni Süleyman Rıfat Efendi b. Mustafa’nın konağına [61b] varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i nebevî ettikde konağ-ı mezbûrda sâkine iken bundan akdem vefât eden Şerîfe Zübeyde bt. Mahmud b. Abdullah’ın verâseti zevc-i metrûku merkūm Süleyman Rıfat Efendi ile vâlidesi Şerife Habibe bt. es-Seyyid Mehmed nâm hatuna inhisârı tahakkukundan sonra zâtı Müslimûn-ı merkūmûn ta‘rîfleriyle mu‘arrefe olan mezbûre Şerîfe Habibe Hatun meclis-i ma‘kūd-ı mezkûrda işbu bâ‘isü’l-vesîka mûmâ-ileyh Süleyman Rıfat Efendi mahzarında bi’l-verâse ikrâr-ı tam ve takrîr-i kelâm edip mûrisem kızım müteveffât-ı mezbûre Şerife Zübeyde Hatun’un hîn-i vefâtında yanında mevcûde bi’l-cümle terekesini zevci mûmâ-ileyh Süleyman Rıfat Efendi bi’l-verâse ve bi’l-emâne ba‘de’l-kabz tereke-i müteveffât-ı mezbûr merkūm Süleyman Rıfat Efendi ile beynimizde bi’t-terâzî iktisâm ve her birimiz hisse-i irsiyemizi âhar yedinden tamamen ve kâmilen ahz ü kabz etmemizle mûrisem kızım müteveffât-ı mezbûrenin kalîl ü kesîr celîl ü hakīr bi’l-cümle terekesine ve hukūk-ı mîrâsa ve sâir cemî‘ hukūk-ı şer‘iyeye müte‘allika âmme-i de‘âvî ve kâffe-i mutâlebâtdan her birimiz âharın zimmetini ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘e gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 16 B sene [1]242.<br><br>Şühûdü’l-hâl: Es-Seyyid Hafız Salih Efendi, es-Seyyid Mehmed Ağa b. Halil, el-Hâc Eyüb Efendi b. Yakub, el-Hâc Mehmed Ağa b. Osman, es-Seyyid Ali Rıza Efendi, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>