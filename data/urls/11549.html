﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 276<br>Hüküm no: 218<br>Orijinal metin no: [71a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kiracısı olduğu vakıf evi mütevelli izniyle tamir ettiren Mehmed Bey’in ne kadar masraf yaptığının tespiti</b><br><br>Mahmiye-i İstanbul’da Haremeyn-i Şerîfeyn Vakfı’ndan Nurlu Dede mahallesinde vâki‘ lede’l-cîrân ma‘lûmü’l-hudûd menzilin icâre-i mu‘accele ve icâre-i müeccele ile hâlâ müste’ciri olan bâ‘isü’l-kitâb fahrü’l-akrân Mehmed Bey b. Abdülmennan meclis-i şer‘de evkāf-ı mezbûreye bi’l-fi‘il mütevellî olan el-Hâc Hasan Bey b. Mehmed mahzarında ikrâr ve takrîr-i kelâm edip bundan akdem menzil-i mezbûrun câ be-câ bazı mevâzi‘i harâba müşrif olup meremmâta muhtâc oldukda kendi mâlımla ta‘mîr edip ba‘dehû icâre-i mu‘acceleme kıymeti icâre-i müecceleme izn-i şer‘ ve ma‘rifet-i mütevellî-i mezbûr ile meremmât etmişidim. Hâlâ kıbel-i şer‘den üzerine varılıp ne mikdâr akçeye tahammülü vardır keşf ve tahrîr olunması matlûbumdur dedikde savb-ı şer‘den Mevlânâ Hüseyin Efendi b. ( ) ve Hâssa Mi‘mârlarından üstâd Ali b. Halil irsâl olunup zeyl-i kitâbda mastûretü’l-esâmî olan Müslimîn ile mahall-i mezbûra vâki‘ hâl mütevellî-i merkūm mahzarında keşf olundukda fi’l-hakīka menzil-i mesfûr ta‘mîr olunmuş bulup bu cümleye sarf olunan kerestenin cem‘an ba‘de külli’l-hesâb doksan iki bin beş yüz akçeye tahammülü vardır mi‘mâr-ı mersûm ve sâir ehl-i vukūf Müslimîn ittifâk eylediklerini mevlânâ-yı mezbûr mahallinde tahrîr edip ba‘dehû meclis-i şer‘a gelip haber vermeğin mâ-vaka‘a isre’t-taleb sebt olundu.<br><br>Fî-evâhiri Rebî‘i’l-evvel min-şühûri sene seb‘a ve ışrîn ve elf.<br><br>Şühûdü’l-hâl: Abdurrahman Bey b. ( ) el-bevvâb, İbrahim Bey b. Abd el-bevvâb, Mustafa Bey b. ( ), Keyvan b. Abd, Ali b. Süleyman, Hüseyin b. Mehmed ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=11548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o756"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>