﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 524<br>Hüküm no: 812<br>Orijinal metin no: [95a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un bulunduğu mahalleden çıkarılması talebi</b><br><br>Maʻrûz-ı dâʻî-i Devlet-i aliyyeleridir ki;<br><br>Medîne-i Hazret-i Eyüb’de merhûm Nişancı Paşa Mahallesi’nde mülk menzili olan derûn-ı arzuhâlde mastûretü’l-ism Havvâ nâm hatun mahalle-i mezbûreden sâhib-i arzuhâl Muhyiddin ile murâfaʻa, müddeʻiye-i mezbûre Havvâ’nın menziline duhûl ve bezini katʻ eylediği mezbûr Muhyiddin’in yemînden nükûlüyle sâbit ve iʻlâm olunup ba‘dehû mezbûr Muhyiddin müddeʻiye-i mezbûre Havvâ Hatun zevci gāib ani’l-meclis Veli nâm kimesne ile ittifâk ve zevcemi ıdlâl menzilinde Suyolcu Mehmed nâm ecnebî ile cemʻ ve haber alıp menzile duhûl ve zevcemi sarhoş bulup ihrâc eyledim vukūf-ı tammı olan Müslimînden suâl ve iʻlâm olunmak murâdımdır dedikde mahalle-i mezbûre İmamı Mehmed Efendi ve cemâʻat-i Müslimînden Molla Abdurrahman b. Mustafa ve Bardakcı Ömer b. Hüseyin ve el-Hâc Osman b. Mustafa ve Halil b. Abdullah ve Hüseyin b. Hasan ve el-Hâc Ali b. Mustafa ve Abdi Beşe b. İbrahim ve es-Seyyid Hasan b. İbrahim ve Ali Ağa b. Hasan ve Suyolcu Ahmed b. Hasan ve Sâdık Mehmed b. Ali nâm kimesnelerden suâl olundukda fi’l-hakīka hâl mezbûr Muhyiddin’in takrîr eylediği vech üzere olduğundan gayrı mezbûre Havvâ zevciyle maʻan sâkin oldukları menzile her bâr ecnebîler gelip ahvâllerinden hoşnûd değilleriz deyü sû-i hâllerini muvâcehelerinde her biri ihbâr ve ihrâcını iltimâs etdikleri tescîl olunup huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâmin ve’l-ışrîn min-Zilhicceti’ş-şerîfe li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17764"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17766"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b524"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>