﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 199<br>Hüküm no: 152<br>Orijinal metin no: [65-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Batpazarı’ndaki dükkânını kapatıp kaybolan Abacı Ahmed’in dükkânı açılarak içindeki eşyalarının satılıp parasının yed-i emine teslim edildiği</b><br><br>Mefkūd i‘lâmı<br><br>Defterinin kaydına vekāyi‘-i hüccet sicillinin kırk altıncı varakına nazar oluna<br><br>Ma‘rûz<br><br>İstanbul’da Batpazarı nâm mahâlde es-Seyyid el-Hâc Hüseyin Ağa’nın dükkânı ittisâlinde kâin bir bâb abacı dükkânında müşâhereten müstecir olan abacı esnâfından Ahmed nâm kimesne târih-i i‘lâmdan üç ay mukaddem dükkân-ı mezkûru mukaffelen terk ve ta‘tîl birle diyâr-ı âhara <<bi-tav‘>> firâr ve <<mahâlline>> gaybûbet edip hâli nâ-ma‘lûm olmağla dükkân-ı mezkûrun kuflünü ma‘rifet-i şer‘le feth ve küşâd ve derûnunda mevcûd mefkūd-ı merkūmun mâlı tahrîr ve mütesâri‘u’l-fesâd olan eşyâsı semen-i misilleriyle âhara bey‘ olunup semeni mefkūd-ı mezkûrun hâli mütebeyyin oluncaya değin li-ecli’l-hıfz yed-i emîne vaz‘ ve dükkân-ı mezkûru kendine teslîm olunmasını gedik mâlikesi Şerife Hatice bt. es-Seyyid Ahmed nâm hatun bâ-arzuhâl istid‘â ve sâdır fermân-ı âlîlerine imtisâlen savb-ı şer‘-i enverden irsâl olunan Kâtib es-Seyyid Mehmed Said Efendi ma‘an meb‘ûs ümenâ-i şer‘le ve husûs-ı mezkûreye mübâşir ta‘yîn olunan Dîvân-ı âlî çavuşlarından İbrahim Çavuş b. Abdullah ve abacı esnâfının kethudâsı es-Seyyid el-Hâc Hüseyin Ağa b. es-Seyyid Mustafa ve Yiğitbaşıları es-Seyyid Mehmed Nazif Ağa b. es-Seyyid Hüseyin ve Mehmed Ağa b. el-Hâc Hüseyin ve el-Hâc Hüseyin Ağa b. el-Hâc Mehmed Sadık ve sâir mazbûtü’l-esâmî Müslimîn hâzır olduğu hâlde dükkân-ı mezkûrenin kuflünü feth ve küşâd birle mefkūd-ı merkūmun hâli mütebeyyin oluncaya değin istikāmeti bi’l-ihbâr zâhir olup kıbel-i şer‘den kayyım nasb ü ta‘yîn olunan yiğitbaşı-i mezbûr es-Seyyid Mehmed Nazif Ağa ma‘rifetiyle ve ma‘rifet-i şer‘le zuhûr eden eşyâsını tahrîr ve mütesâri‘u’l-fesâd olmağla semen-i misilleriyle âhara bey‘ olunup esmânından dellâliye ve harc-ı defter ihrâc olundukdan sonra mümzâ ve mahtûm bir kıt‘a defter mûcebince sahhe’l-bâkī yedi yüz yirmi üç guruşu kayyım-ı merkūmun bi’l-emâne kabz ve bilâ-zarûreti kendi umûruna sarf ve istihlâk edip esmânı zimmetinde mefkūd-ı <<merkūmun>> merkūma deyni olduğunu ikrâr ü i‘tirâf ve emriyle meblağ-ı mezkûr yedi yüz yirmi üç guruşu es-Seyyid el-Hâc Hüseyin Ağa b. es-Seyyid Mustafa ve el-Hâc İsmail Ağa b. es-Seyyid Ahmed Ağa nâm kimesne dahi başka başka kefîl ve zâmin <<olduklarından sonra>> olduklarında tashîhan li-kefâletin vasî nasb olunan Muhzır Mehmed Ağa b. Ebûbekir dahi kefâlet-i mezkûreyi kabûl eylediğini kâtib-i mezbûr mahâllinde ba‘de’l-ketb ve’l-inhâ İstanbul Mahkemesi’nden huzûr-ı âlîlerine i‘lâm olundu.<br><br>Fî 8 min-Za sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>