﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 182<br>Hüküm no: 150<br>Orijinal metin no: [43a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa Ağa b. Mahmud Efendi’nin kölesi Hasan b. Abdullah’ı hayattayken azat etmiş olduğu</b><br><br>İşbu râfi‘ü’l-kitâb orta boylu açık kaşlı sol kaşının üzerinde eser-i cerâhati olan Rûsiyyü’l-asl Hasan b. Abdullah nâm kimesne meclis-i şer‘-i hatîr-i lâzimü’t-tevkīrde mahmiye-i Galata tevâbi‘inden kasaba-i Tophâne’de mahalle-i Perizat Hâtun sâkinlerinden iken bundan akdem vefât eden Mustafa Ağa b. Mahmud Efendi nâm müteveffânın verâseti sulbî kebîr oğlu İbrahim Ağa’ya ve sulbiye sagīre kızları Fâtıma ve Hatice’ye ve zevce-i metrûke ve vârisesi Semenzâr bt. Abdullah nâm hâtuna münhasıra oldukdan sonra mezbûre Semenzâr sadriye sagīre kızları mezbûretân Fâtıma ve Hatice’nin tesviye-i umûrlarına kıbel-i şer‘den mansûbe vasîleri olmağla mersûme Semenzâr tarafından ber nehc-i şer‘î vekâleti sâbite olan fahrü’l-kuzât Mustafa Efendi b. Receb ve merkūm İbrahim Ağa mahzarlarında takrîr-i da‘vâ edip abd-i memlûkü olduğumuz mezbûr Mustafa Ağa beni hâl-i hayâtında ve kemâl-i sıhhatinde tedbîr-i mutlak ile tedbîr edip merhûm-ı mezbûr rahmet-i melik-i Hayy-i Kayyûm’a intikāl ve irtihâl edip müteveffâ-yı mezbûrun sülüs mâlı kıymetime vefâ etmeğin mu‘tak olmuşumdur [43b] suâl olunup mûcebiyle amel olunmasın taleb ederim dedikde gıbbe’s-suâl ve’l-inkâr ve isre’l-istişhâd udûl-i müslimînden fahrü’l-kuzâti’l-islâm Yusuf Efendi b. Şaban ve Ali Ağa b. eş-Şeyh Cafer Efendi nâm kimesneler li ecli’ş-şehâde meclis-i şer‘a hâzırân olup fi’l-vâki‘ mezbûr Mustafa Ağa müdde‘î-i mersûmu hâl-i hayâtında tedbîr-i mutlak ile müdebber edip hâlâ mezbûr Mustafa Ağa müteveffâ olup sülüs mâlı müdde‘î-i mezbûrun kıymetine müsâ‘id olmağın mu‘tak olmuşdur, biz bu husûsa bu vech üzere şâhidleriz ve şehâdet dahi ederiz deyû her biri edâ-i şehâdet-i şer‘iyye eylediklerinde şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a olup mezbûr Hasan’ın ıtkına hüküm birle mâ vaka‘a bi’t-taleb ketb olundu. Hurrire fi’l-yevmi’s-sânî ve’l-ışrîn min şehri Rebî‘ilevvel li sene isneteyn ve hamsîn ve elf.<br><br><br>Şuhûdü’l-hâl: Davud Bey b. Abdullah el-Cündî, Hacı Bey b. Abdullah el-Cündî, Veli Beşe b. Ali er-Râcil, Veli Beşe b. Yağmur, Hasan Çelebi b. Abdullah, Mustafa b. Ahmed, Mahmud b. İlyas, Receb b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=20353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>