﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 640<br>Hüküm no: 1281<br>Orijinal metin no: [125a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Üsküdar ve tevabi‘indeki asker ölülerinin terekesi için kassam tayini</b><br><br>Fezâil-me’âb fevâzıl-nisâb bezm-i zeynî-hâl hazretleri kāmiyâb Tahiyyât-ı tayyibât bi envâ‘i’t-tecelliyât mahfil-i sâmî ve mahall-i kirâmîlerine takdîm olundukdan sonra inhâ-i muhibbâne ve ebnâ-i muhlisâne olunan oldur ki mahrûse-i Üsküdar kazâsı ve muzâfâtından olan mevtâ-yı askeriyenin kısmetini ve sâir rüsûm-ı şer‘iyyesini sizlere tefvîz etmişdir gerektir ki cânib-i şerîfinizden kazâ-i mezbûre muzâfâtına bir kassâm nasb edip irsâl eyleyesiz ki vâki‘ olan mevtâ-yı askeriyenin kısmeti lâzım oldukda muhallefâtın alâ mâ-farazallâhu te‘âlâ kısmet-i âdile ile taksîm edip ellerine sûret-i defter verdikden sonra kānûn üzre âid olan resm-i kısmet ve ıtaknâme ve resm-i vakfiyet ve anınca ve hücceti ve sicillât ve vesâyâ-yı sâir her ne ise kabz ve zabt edip sizlere teslîm eyleye ve muhallefâtı ziyâde ve noksan teslîm etmekden ve kable’l-kısmet resm almaktan ve binde on beşten ziyâde almaktan ve bi’l-cümle kānûn-ı kadîm ve nehc-i müstakimden inhirâf eylemeye ve husûs-ı eytâm-ı müstakil mücelled deftere kayd edip mehâkim-i kuzâta vaz‘ eyleye ki mürûr-ı zamân ve ubûr-ı evân ile zâyi‘ ve teleften masûn ola. Tahrîren fî gurre-i Şa‘bân sene elf. Az‘âfü ibâdü’l-Bârî Ahmed el-Ensârî el-kadı bi Askeri Anadolu</p>          <br><a title="Önceki sayfa" style="text-decoration:none" href="./ayrmetin.php?idno=52210"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52212"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b640"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>