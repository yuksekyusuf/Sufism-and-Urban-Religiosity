﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 483<br>Hüküm no: 593<br>Orijinal metin no: [108b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boyacı Dimitri’nin boyacı dükkânı aletlerini Nedilko v. İstoyo’ya satması</b><br><br>Boyacı tâifesinden Dimitri v. Yorgi nâm zimmî meclis-i şer‘-i şerîf-i enver ve mahfil-i dîn-i münîf-i ezherde tâife-i mezbûreden ba‘isü hâze’s-sifr Nedilko v. İstoyo nâm zimmî muvâcehesinde ikrâr-ı tâm ve takrîr-i kelâm edip Dârü’l-hilâfeti’l-aliyye Kostantıniyyetü’l-mahmiye esvâkından Ali Paşa sûkunda vâki‘ Şa‘bân Beşe nâm kimesne tasarrufunda olan Boyacı dükkânı içinde âlât mevcûd olup bey‘-i âti’z-zikrin sudûruna değin yedimde mülküm ve hakkım olan iki bakır kazgan ve bir bakır el kefçesi ve bir bakır tencere ve iki bakır sahan ve bir balta ve bir taş dibek ve iki küb? ve sekiz fıçı ve bir kebîr dolab ile boyacı tâifesine mahsûsa olup beynimizde ma‘lûme olan sâir âlât-ı lâzımenin nısf-ı şâyi‘ini merkūm Nedilko’ya tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile nakd-i râyic fi’l-vakt üç bin akçeye bi-safkatin vâhidetin bey‘ ü teslîm edip ol dahi iştirâ ve kabûl ve tesellüm eyledikden sonra semeni olan üç bin akçeyi merkūm Nedilko yedinden tamâmen ahz u kabz eyledim. Ba‘de’l-yevm eşyâ-i mezkûrenin nısf-ı şâyi‘i merkūm Nedilko’nun mülk-i müşterâsı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 27 min-Ramazani’l-mübârek sene 1081.<br><br>Şuhûdü’l-hâl: Mustafa Bey kethüdâ-yı boyacıyân, Mehmed Bey b. Abdullah yiğitbaşı, İbrahim Çelebi b. Ahmed, Veli Bey b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=2910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b483"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>