﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 343<br>Hüküm no: 406<br>Orijinal metin no: [77a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi’nin menzil hissesini Ayşe Hatun’a satması</b><br><br>Mahmiye-i İstanbul’da Mahmudpaşa mahallesi[nde] sâkine olup bundan akdem vefât eden Ümmühani Hatun bt. Mehmed’in verâseti zevc-i metrûku el-Hâc Ebubekir Çelebi b. Ahmed ile vâlidesi Âişe Hatun bt. Hamza ve li-ebeveyn er karındaşı Mehmed Çelebi b. Mehmed’e münhasıra ve tashîh-i meselesi altı sehmden olup sihâm-ı mezbûrenin üçü mezbûr Ebubekir Çelebi’ye ve ikisi mezbûre Âişe Hatun’a ve birisi mezbûr Mehmed Çelebi’ye isâbet eylediği şer‘an mütehakkık oldukdan sonra mezbûr Mehmed Çelebi meclis-i şer‘-i şerîf-i enverde râfi‘atü’l-kitâb mezbûr Âişe Hatun mahzarında ikrâr ve takrîr-i kelâm edip müteveffâ-yı mezbûrenin terekesinden olup mahmiye-i mezbûrede Karagümrük kurbünde Kethüdâ Hatun mahallesinde vâki‘ bir tarafdan Kurd Ağa mülkü ve bir tarafdan Nefeszâde mülkü ve bir tarafdan tarîk-i hâs ve bir tara[fdan] Marma Hatun tasarrufunda olan vakıf menzil ile mahdûd tahtânî dört bâb oda ve bir kenîf ve bir mahzeni müştemil mülk menzilden bir sehm hisse-i irsiye-i şer‘iyye-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile dokuz bin akçeye mezbûre Âişe Hatun’a bey‘ ve teslîm, ol dahi iştirâ ve tesellüm eyledikden sonra semeni olan meblağ-ı mezbûr dokuz yüz bin akçeyi mezbûre Ayşe Hatun yedinden tamâmen ahz u kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi 29 min-Recebi’l-ferd sene 1081.<br><br>Şuhûdü’l-hâl:</p>          <br><a title="Önceki sayfa" style="text-decoration:none" href="./ayrmetin.php?idno=2723"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2725"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>