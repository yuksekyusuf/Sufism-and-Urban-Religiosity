﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 407<br>Hüküm no: 451<br>Orijinal metin no: [63a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un vakfettiği eve tasarruf etme sırasının Rukiye’de olduğu</b><br><br>Ma‘rûz<br><br>Zâtı ta‘rîf-i şer‘î ile mu‘arrefe olan sâhibe-i arzuhâl Rukiye bt. İbrahim nâm hatun Mahkeme-i Bâb’da meclis-i şer‘de derûn-ı arzuhâlde mastûrü’l-ism Sarı Süleyman muvâcehesinde işbu yedimde olan mümzâ ve mahtûm vakfiye mantûkunca merhûme Fâtıma Hatun nâm sâhibetü’l-hayrın İstanbul’da Eğrikapı kurbünde Avcıbey mahallesinde vâki‘ bir tarafdan es-Seyyid Süleyman tasarrufunda olan vakıf menzil ve bir tarafdan kal‘a duvarı ve bir tarafdan hendek ve bir tarafdan tarîk-i âm ile mahdûd tûlen ve arzen bi-hesâb-ı terbî‘î yüz elli dokuz zirâ‘ arsa ve üzerinde mevcûd ebniye-i atîkasının süknâsını vâkıfe-i merkūme evvelâ nefsine ba‘de vefâtihâ evlâdına ve ba‘dehû atîk ve atîkātına ve evlâdlarına şart [ve] vakfetmekle bundan akdem menzil-i mahdûd-ı mezkûra ber-vech-i meşrûta mutasarrıf olan evlâd-ı utekādan Ebubekir b. Mustafa nevbet-i tasarrufunu mezbûr Sarı Süleyman’a yirmi guruş mu‘accele ve senevî otuz akçe icâre-i müeccele ile îcâr etmiş idi, hâlâ mezbûr Ebubekir fevt olup ve ben dahi evlâd-ı utekādan bulunmağla menzil-i mahdûd-ı mezkûrun nevbet-i tasarrufu benim olmağla taleb ederim deyü ba‘de’d-da‘vâ mezbûr Süleyman dahi mezbûre Rukiye vâkıfe-i mezbûrenin evlâd-ı atîkātdan olup ve menzil-i mahdûd-ı mezkûrun süknâsı meşrûta olmağla nevbet-i tasarruf mezbûre Rukiye’nin olduğunu bi-tav‘ihî ikrâr ve i‘tirâf eylediği sâdır olan fermân-ı âlîlerine imtisâlen huzûr-ı âlîlerine i‘lâm olundu. El-emru li-men-lehü’l-emr.<br><br>Fî 20 min-Ramazan sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b407"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>