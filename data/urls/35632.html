﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 400<br>Hüküm no: 494<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanova seferinde vefat eden Mehmed Çavuş’un nafaka bedelinin muhallefatından karşılanması</b><br><br>(…) sipâhî oğlanları on beşinci bölük çavuşlarından fahrü’l-akrân (…) meclis-i şer‘-i şerîfde Rumeli’nde kal‘a-i Eğri’den dönüp Belgrad’da vefât eden [Mahmud Çavuş] b. Abdullah’ın zâhirde zevcesi Sultane bt. Abdullah’dan gayri vâris-i ma‘rûfu olmamağile mahrûse-i İstanbul’da vâki‘ Beytü’l-mâl-i hâssa emâneti hasebiyle muhallefâtına vâzı‘ü’l-yed olan Mehmed Çavuş b. Abdullah mahzarında takrîr-i merâm edip müteveffâ-yı merkūm Bayburdî Mehmed Çavuş Yanova seferine gitdikde beni tevkîl-i şer‘î ile kendiden mukaddem vefât eden evlâdının ve zevcesi mezbûre Sultane’nin nafakası vesâir levâzım-ı şer‘iyeleri için harc ü sarfa vekîl edip ben dahi emr-i vekâleti kabûl etdikden sonra vekâletim hasebiyle nafakalarına ve sâir levâzım-ı şer‘iyelerine kendi mâlımdan iki bin akçe harc ü sarf eyledim. Sarf etdiğim meblağ-ı merkūm iki bin akçemi Bayburdî mezbûr Mehmed Çavuş’dan kabz ve tesellüm etmedin vefât etdi, hakkımdır hâlâ muhallefâtından taleb ederin suâl olunsun dedikde gıbbe’s-suâl ve akībe’l-inkâr ve’l-istişhâd sâbıkā mahrûse-i mezbûrede yine müteveffâ-yı merkūm sâkin olduğu Ördek Kasab mahallesi sâkinlerinden Mehmed Çelebi b. el-Hâc İbrahim ve Mehmed b. Yahya el-kayyum meclis-i şer‘-i şerîfe li ecli’ş-şehâde hâzırân olup fi’l-vâki‘ müteveffâ-yı mezbûr [Mehmed Çavuş] b. Abdullah mahalle-i mezbûreden Yanova seferine gitdikde müdde‘î-yi [mezbûr Mehmed Çavuş] b. Abdullah’ın tevkîl-i şer‘î ile kendiden mukaddem vefât eden evlâdının ve zevcesi mezbûre Sultane’nin nafakası vesâir levâzım-ı şer‘iyeleri için harc ü sarfa vekîl etdikde mezbûr dahi emr-i vekâleti kabûl etdi. Husûs-ı tevkîle biz şâhidleriz şehâdet-i şer‘iye dahi ederiz deyü edâ-i şehâdet-i şer‘iye etdiklerinde şehâdetleri gıbbe’t-tezkiye ve’t-ta‘dîl makbûle olup mûcebiyle hükmolundu.<br><br>Fî 2 Ramazan sene 1005.<br><br>Şühûdü’l-hâl: el-Muhzırûn bi’l-mahkemeti’ş-şerîfe.</p>          <br><a title="Önceki sayfa" style="text-decoration:none" href="./ayrmetin.php?idno=35631"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35633"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b400"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>