﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 540<br>Hüküm no: 628<br>Orijinal metin no: [76b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayram Çorbacı b. Cafer ‘in, evini Abdullah Efendi b. Abdurrahman’a sattığı</b><br><br>Mülknâme.<br><br>Dergâh-ı âlî Acemî oğlanlarının On beşinci cemâ‘atinde Çorbacı olan fahrü’l-akrân Bayram Çorbacı b. Cafer mahfil-i kazâda işbu bâ‘isü’l-kitâb sâbıkā Kethudâyeri kâtibi olan mefharu’l-küttâb Abdullah Efendi b. Abdurrahman tarafından ikrâr-ı âti’l-beyânı tasdîke vekîl olup zümre-i râcilînden Mahmud Beşe b. Ali ve Mehmed Beşe b. Mehmed şehâdetleri ile vekâleti sâbite olan Mustafa Çelebi b. Hüseyin mahzarında ikrâr ve takrîr-i kelâm edip vilâyet-i Anadolu’da İznikmid kasabasında kefere mahallesinde vâki‘ bir tarafdan sâhil-i bahre ve bir tarafdan Sâkine duvarı ve bir tarafdan Karga Zarif mülkü ve bir tarafdan tarîk-i âm ile mahdûd üç bâb fevkānî odayı ve üç sofayı ve altında ahırı ve bir mahzeni ve bir bâb tahtânî sofayı ve bir matbahı ve bi’r-i mâ’ı ve kenîfi ve eşcâr-ı müsmire ve gayr-ı müsmireyi ve havluyu müştemil mülk menzilimi bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfık safka-i vâhide ile müvekkil-i mezbûr Abdullah Efendi’ye on altı bin nakd-i râyicün fi’l-vakt akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ edip ol dahi iştirâ ve kabûl eyledikden sonra semeni olan on altı bin akçeyi müvekkil-i mezbûr yedinden bi’t-tamam ve’l-kemâl ahz u kabz eyledim, menzil-i mahdûd-ı mezkûru mahâllinde zabt ve tasarrufuna müvekkil-i mezbûr Abdullah Efendi’yi taslît eyledim, ba‘de’l-yevm menzil-i mahdûd-ı mezbûr müvekkil-i mezbûr Abdullah Efendi’nin mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: el-Hâc Muslu b. Receb Bölük: 10, Yusuf Efendi b. Abdullah Ser-küttâb sâbıkā, Mehmed Ağa Solak, Mustafa Beşe Bölük: 35, Mustafa Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=25514"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25516"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b540"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o990"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>