﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 156<br>Hüküm no: 114<br>Orijinal metin no: [17b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çerâğî Hasan mahallesinden Abdurrahman Ağa’nın Davudpaşa mahallesindeki ev arsasını hanımı Fatma bt. İsmail’e satması</b><br><br>Menzil mübâya‘ası<br><br>Mahmiye-i İslâmbol’da Çerâğī Hasan mahallesinde sâkin Abdurrahman Ağa b. Salih Efendi meclis-i şer‘-i hatîr-i lâzımü’t-tevkīrde zevce-i menkûhası olup zâtı vech-i şer‘î üzere mu‘arrefe olan işbu râfi‘atü’l-vesîka Fatıma bt. İsmail nâm hatun mahzarında ikrâr ve takrîr-i kelâm edip akd-i âti’z-zikrin sudûruna değin mukaddemâ mezbûre Fatıma Hatun’dan müşterâ bâ-hüccet-i şer‘iye yedimde mülk ve hakkım olup mahmiye-i mezbûrede Davudpaşa mahallesinde kâin bir tarafdan Âişe Hatun menzili arsası ve bir tarafdan Mühürdâr Abdullah Efendi veresesi arsası ve bir tarafdan tarîk-i hâs ve bir tarafdan tarîk-i âm ile mahdûd terbî‘an iki yüz zirâ‘ muhterik mülk menzil arsamı tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûre Fatıma Hatun’a yüz guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm yüz guruş mütâlebesinden dahi mezbûre Fatıma Hatun’un zimmetini ibrâ ve ıskāt eylediğimde ol dahi ibrâmı kabûl eyledi, ba‘de’l-yevm arsa-i mahdûde-i mezkûrede benim aslâ alâka ve medhalim kalmayıp mezbûre Fatıma Hatun’un mülk-i müşterâsı olmuşdur dedikde gıbbe’t-tasdîki’ş-şer‘î mâ-vaka‘a.<br><br>Fî 4 Zilhicce sene 1196<br><br>Şühûdü’l-hâl: Fahrü’l-eimme Hüseyin Efendi b. Hasan, Mehmed Salim Efendi b. Hüseyin, es-Seyyid Ömer Efendi b. ( ), es-Seyyid el-Hâc İsmail Ağa b. Ahmed, diğer İbrahim Çavuş Ağa b. Ali, Hüseyin Çavuş Ağa b. Ahmed, İbrahim Ağa b. Mehmed, Hüseyin Efendi, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>