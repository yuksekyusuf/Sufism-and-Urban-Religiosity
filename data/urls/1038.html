﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 182<br>Hüküm no: 135<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafize Hatun’a olan borcundan dolayı hapsedilen Mehmed Salih Ağa’nın borcunu tecil ve taksitlendirmesi</b><br><br>Ma‘rûz-ı dâ‘î-i Devlet-i aliyyeleridir ki<br><br>Sâdır olan fermân-ı âlîlerine imtisâlen hâmiş-i arzuhâlde mastûr derkenâr nâtık olduğu üzere derûn-ı arzuhâlde mezkûretü’l-ism Hafize Hatun bt. İsmail’e bâ-i‘lâm-ı şer‘î mahkûmün-bih altı bin yüz yetmiş beş guruş deyni için bir müddetden beri mahbûs olan kezâlik derûn-ı arzuhâlde ismi mezkûr Destgâhcı Mehmed Salih Ağa b. Mehmed nâm kimesne Bâb-ı hazret-i fetvâ-penâhîde Sadâret-i Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘de merkūme Hafize Hatun’un li-ebeveyn er karındaşı ve tarafından husûs-ı âti’l-beyânda vekîl-i müsbet-i şer‘îsi Musa Ağa muvâcehesinde benim müvekkile-i merkūme Hafize Hatuna ber-vech-i muharrer zimmetimde cihet-i karzdan bâ-i‘lâm-ı şer‘î mahkûmün-bih altı bin yüz yetmiş beş guruş deynim olup lâkin deynim olan meblağ-ı mezkûru müvekkile-i merkūme Hafize Hatun’a hâlâ def‘aten bir vechile edâya iktidârım olmamağla ber-vech-i âtî istimhâl eylediğimde vekîl-i mezbûr Musa Ağa dahi kız karındaşı ve müvekkilesi dâyinem mezbûreye izâfetle meblağ-ı mezkûrun yüz yetmiş beş guruşu mutâlebesine müte‘allika da‘vâdan benim zimmetimi bi’l-vekâle kabûlü hâvî ibrâ ve iskāt edip bâkīsi olan altı bin guruşun bin guruşunu işbu târîh-i i‘lâmdan on gün mürûrunda ve mâ‘adâsı olan beş bin guruşu dahi sene-i âtiye Muharremi’l-harâmı gurresinden i‘tibâren beher şehr ikişer yüz guruş verip mecmû‘u târîh-i mezkûrdan yirmi beş ay tamâmına değin tamâmen müvekkile-i mezbûre Hafize Hatun’a edâ ve îfâ etmek üzere rızâsıyla bi’l-vekâle beni imhâl ve te’hîr eylediğinden sonra medîne-i mezbûrede Ahmediye mahallesinde sâkine işbu hâzıra bi’l-meclis mu‘arrefetü’z-zât Şerife Âişe Sıdıka bt. el-Hâc Hasan nâm hatun dahi deynim olan meblağ-ı bâkī-i mezkûr altı bin guruşa emrimle kefâlet-i mutlaka-i sahîha-i şer‘iyye ile kabûle mukārin kefîl ve zâmin oldu deyü mukırr-ı merkūm Mehmed Salih Ağa’nın bi’l-cümle takrîr-i meşrûhunu vekîl-i merkūm Musa Ağa ile hâzıra-i merkūme Şerife Âişe Hatun’dan her biri tasdîk ve tahkīk eyledikleri tescîl ve huzûr-ı âlîlerine i‘lâm olundu. El-emru li-men-lehü’l-emr.<br><br>Fî 19 Z sene [12]56.</p>          <br><a title="Önceki sayfa" style="text-decoration:none" href="./ayrmetin.php?idno=1037"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1039"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>