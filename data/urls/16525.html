﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 211<br>Hüküm no: 154<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. İbrahim’in varisleri ile üvey babası Yusuf b. Abdullah arasında, cariye hususunda ortaya çıkan anlaşmazlığın sulh ve ibra ile sonuçlandığı</b><br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Baba Haydar Nakşibendî mahallesinde sâkin iken bundan akdem vefât eden Ahmed Çelebi b. İbrahim’in hayatında sâkin olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffâ-yı mezbûrun verâseti zevce-i menkûha-i metrûkesi Şerîfe Hadîce Hatun bt. es-Seyyid Mehmed ile vâlidesi Zeyneb bt. Receb ve sulbî sagīr oğlu es-Seyyid İbrahim’e ve sulbiye sagīre kızı Şerîfe Âişe’ye münhasıra olduğu şer‘an zâhir ve müte‘ayyin oldukdan sonra sagīrân-ı mezbûrânın ammileri ve tesviye-i emirlerine bâ-hüccet-i şer‘iye vasîleri ve mezbûre Şerîfe Hadîce Hatun tarafından husûs-ı âti’l-beyânda vekîl olduğu zât-ı mezbûreyi ma‘rifet-i şer‘iye ile ârifân Ahmed Çelebi b. Abdullah ve Mustafa Çelebi b. Mehmed şehâdetleriyle şer‘an sâbit ve sübût-i vekâletine hükm-i şer‘î lâhık olan es-Seyyid Ahmed b. Davud meclis-i ma‘kūd-ı mezkûrda müteveffâ-yı mezbûrun üvey babası olup zikr[i] âtî câriyeye vâzı‘ayi’l-yed [vâzı‘u’l-yed] olan işbu râfi‘u’l-kitâb el-Hâc Yusuf b. Abdullah mahzarında bi’l-vekâle ve bi’l-vesâye ikrâr ve takrîr-i kelâm edüp işbu mu‘âyene ve müşâhede olunan Acem câriyesi müteveffâ-yı mezbûrun mülkü olmak üzere merkūm el-Hâc Yusuf’dan taleb ve da‘vâ eylediğimde mezbûr el-Hâc Yusuf câriye-i mezbûre benim mülk-i müşterâmdır deyü def‘ sadedinde <<oldukda>> [52b] olmağla beynimizde münâza‘ât-ı kesîre ve muhâsamât-ı şedîde vâkı‘a olmuş idi; el-hâletü hâzihî beynimize muslihûn tavassut ile elli guruş üzerine beni bi’l-vekâle ve bi’l-vesâye sulh eylediklerinde ben dahi sulh-ı mezbûru ba‘de’l-kabûl ve bedel-i sulh olan meblağ-ı mezbûr elli guruşu merkūm el-Hâc Yusuf yedinden ahz u kabz eyledim, ba‘de’l-yevm câriye-i mezbûreye ve müteveffâ-yı mezbûrun terekesine ve sâir hukūk-ı ma‘lûm ve mechûle müte‘allika âmme-i de‘âvîden mezbûr el-Hâc Yusuf’un zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi benim zimmetimi ibrâ ve ıskāt edüp vechen mine’l-vücûh ve sebeben mine’l-esbâb birbirimiz ile da‘vâ ve nizâ‘ımız yokdur dediklerinde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr Yakub Çelebi ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Cumâdelâhir li-seneti semân ve erba‘în ve miete ve elf.<br><br>Şuhûdü’l-hâl: el-Hâc Yusuf b. Abdullah, es-Seyyid Mehmed b. Davud, es-Seyyid Mehmed b. es-Seyyid Mustafa, Ahmed Efendi b. Mustafa, Hasan Çelebi b. Ali, es-Seyyid Ahmed Efendi b. es-Seyyid Abdurrahim ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=16524"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16526"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>