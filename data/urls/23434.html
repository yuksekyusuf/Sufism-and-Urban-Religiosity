﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 184<br>Hüküm no: 206<br>Orijinal metin no: [115-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Çavuş b. Hamza’nın vefat eden Hüseyin Bey’de kalan alacağını vârislerinden talep ettiği, inkârları üzerine sulh oldukları</b><br><br>Mahmiye-i İstanbul’da Sultan Selim Câmi‘i kurbunda vâki‘ Kovacılar mahallesinde sâkin Ahmed Çavuş b. Hamza nâm kimesne mahfil-i kazâda Havâss-ı aliyye kazâsına tâbi‘ Hasköy mahallâtından Turşucu mahallesinde sâkin iken bundan akdem fevt olan Hüseyin Bey b. Mehmed nâm müteveffânın zevce-i metrûkesi Kamer bt. Abdullah ve kebîre kızı İsmihânî ve vâlidesi Münteha bt. Abdullah ve sagīr oğlu Hasan’ın tesviye-i umûruna vasîyy-i muhtârı olan Muslu Çelebi b. Veli mahzarlarında ikrâr ve takrîr-i kelâm edip müteveffâ-yı mezbûrun zimmetinde elli yedi bin akçe hakkım olup meblağ-ı mezbûrun yirmi bin akçesin müteveffâ-yı mezbûr hayâtda iken yedinden ahz u kabz edip otuz yedi bin akçe hakkım zimmetinde kalıp müteveffâ-yı mezbûrun muhallefâtı mezbûrlara intikāl eylemeğin mezbûrlardan asâleten ve vesâyeten da‘vâ ve taleb edip suâl olundukda müdde‘î-i mezkûr inkâr ile cevâb verdiklerinde beynimizde münâza‘ât-ı kesîre ve muhâsamât-ı şedîde vâkı‘a oldukda muslihûn tavassut edip mâbeynimizi on bin akçe üzerine inkârdan sulh ettiklerinde ben dahi sulh-ı mezbûru kabûl ve bedel-i sulh olan meblağ-ı mezbûr on bin akçeyi asâleten ve vesâyeten yedlerinden bi’t-tamâm ahz u kabz edip min ba‘d husûs-ı mezbûra müte‘allik da‘vâ ve husûmât ve eymân ve muhâsamâtdan mezbûrların zimmetlerini ibrâ ve kātı‘ü’n-nizâ‘la ibrâ ve ıskāt eyledim deyû bi’t-tav‘ ve’r-rızâ ikrâr ve i‘tirâf ettiğinde el-mukarru lehümü’l-mezbûrûn dahi bi’l-muvâcehe tasdîk ve bi’l-müşâfehe tasdîk edicek mâ hüve’l-vâki‘ [bi’t-taleb] ketb olundu. Tahrîren fî evâhiri Saferi’l-hayr sene semânin ve erba‘în ve elf.<br><br><br>Şuhûdü’l-hâl: İbrahim Efendi b. Bâli el-Hatîb, Ebûbekir Çelebi b. Mehmed, Mehmed Bey b. Mustafa bevvâb, Mehmed b. Mehmed el-Müezzin, İsa b. Musa, Ali b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=23433"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23435"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>