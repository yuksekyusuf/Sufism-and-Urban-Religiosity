﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 456<br>Hüküm no: 503<br>Orijinal metin no: [62a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi varislerinin Ali b. Hasan ile Mercan Çarşısı’ndaki mahzen davasında sulh oldukları</b><br><br>Sulh.<br><br>Vilâyet-i Anadolu’da Larende kasabasında sâkin iken bundan akdem fevt olan el-Hâc Hüseyin’in sulbî kebîr oğulları es-Seyyid Mehmed ve es-Seyyid Ramazan ve es-Seyyid Ali nâm kimesneler meclis-i şer‘de bâ‘isü’r-rakīm el-Hâc Ali b. el-Hâc Hasan mahzarında her biri ikrâr ve i‘tirâf edip mahmiye-i İstanbul’da Mercan Çarşısı’nda vâki‘ Pîrîpaşa Hanı dâhilinde olup merhûm Pîrî Paşa Vakfı’ndan olan ma‘lûmü’l-hudûd bir bâb mahzen babamız el-Hâc Hüseyin’in icâre-i mu‘accele ve müeccele-i ma‘lûmeteyn ile ale’l-vefât taht-ı tasarrufunda olup vefât eyledikde zikrolunan mahzen intikāl-i âdî ile bize intikāl etmiş idi mesfûrdan da‘vâ ve taleb eylediğimizde ol dahi târih-i kitâbdan otuz üç sene mukaddem mezbûr el-Hâc Hüseyin bana ol târihde vakf-ı mezbûra mütevellî olan Zuhûrî Efendi ma‘rifetiyle bana yüz guruş mukābelesinde ferâğ ve tefvîz ben dahi tefevvüz ve kabûl ve vaz‘-ı yed eyledim ana binâen vaz‘-ı yed ederim deyicek biz dahi ferâğ-ı mezbûru inkâr eylediğimizde beynimizde münâza‘ât-ı kesîre cereyân etmiş idi el-hâletü hâzihî tavassut-ı muslihîn ile da‘vâ-yı mezbûrdan sekiz bin akçe üzerine mezbûr el-Hâc Ali bizimle sulh oldukda biz dahi sulh-ı mezbûru kabûl ve bedel-i sulh olan meblağ-ı mezbûru el-Hâc Ali yedinden bi’t-tamam ahz [62b] u kabz eyledik ba‘de’l-yevm husûs-ı mezbûra müte‘allika mezbûr el-Hâc Ali ile vechen mine’l-vücûh ve sebeben mine’l-esbâb da‘vâ ve nizâ‘ımız kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâlis min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Emrullah Ağa b. Mahmud, Abbas Efendi b. Süleyman, Ali Ağa b. ( ), Yusuf Bey el-cündî, Ahmed Efendi el-kādî, Hasan Beşe, el-mübâşir, Yusuf Beşe b. ( ), Hamza Beşe.</p>          <br><a title="Önceki sayfa" style="text-decoration:none" href="./ayrmetin.php?idno=25389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b456"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1005"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>