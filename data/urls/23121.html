﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 139<br>Hüküm no: 207<br>Orijinal metin no: [92-2; Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Niko v. Estemad’ın evini Merhum Ahmed Paşa Vakfı’na istiğlal yoluyla sattığı</b><br><br>Hazret-i Ebâ Eyyûb el-Ensârî kazâsı tevâbi‘inden Hasköy nâm karyede sâkin Niko v. Estemad ikrâr etti ki, hâmil-i hâze’l-kitâb Merhûm Ahmed Paşa Vakfı’na kāimmakām-ı mütevellî olan Recep Efendi b. Sefer’e ikisi arasında bu akdin sudûruna değin kendisine ait mülkü olan ve tasarrufu altında bulunan karye-i mezbûrede vâki‘ iki taraftan Papa Yorgi mülkü, [bir taraftan] Dimitri v. Yorgi ve [bir taraftan] tarîk-ı âmm ile mahdûd olan cemî‘-i menzilini bi-cümleti’l-hudûd ve kâffetü’l-hukūk miktârı yirmi iki bin fıddî râyic fi’l-vakt akçe semen-i mu‘ayyen-i makbûza bey‘ ettikde ol dahi vakf-ı mezbûrun malı ile istiğlâl için iştirâ edip ba‘de’t-tahliye ve’t-takābuz zeyl-i kitâbın târihi şehri gurresinden sene-i kâmile gāyetine varıncaya kadar bu müddet içinde miktarı iki bin iki yüz vasfı mezbûr akçe ücret-i mu‘ayyeneye [mütevellî-i mezbûrdan] kendisinin îcâr ve istîcar-ı sahîhayn-i şer‘iyen ile îcâr ettiğini [93] ve onun dahi ona kiraladığını ikrâr-ı sahîh-i şer‘î eyledikde men lehu’t-tasdîk kıbelinden dahi vicâhen tasdîk olundu. Daha sonra mukırra-i mezbûrenin zevcesi Komyano bt. Estemad emr ve kabûlü hâviye kefâlet-i sahîha-i şer‘iye ile kefîl oldu.<br><br>Cerâ zâlike ve hurrire fî evâsıt-ı şehr-i Saferü’l-muzaffer li-sene tis’în ve elf.<br><br>Şuhûdü’l-hâl: Mehmed Bey b. Abdullah Bevvâb-ı Sultânî, Mustafa b. Hasan el-imâm, Fahrü’l-akrân Esedullah Çavuş b. Mustafa, Mustafa Beşe? b. Abdullah er-râcil, Kaya Bey b. Ahmed, Hüsrev Bey b. Abdullah, Rıdvan Bey b. Abdullah, Halil b. İbrahim el-müezzin, Recep Efendi b. Sefer el-müderris, Seyyid Hasan b. Seyyid Hamza, Hayrüddîn b. Mahmud el-Hatîb, Mahmud b. Hanif ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=23120"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23122"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o218"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>