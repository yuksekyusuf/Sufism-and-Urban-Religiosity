﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 507<br>Hüküm no: 596<br>Orijinal metin no: [89a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serkiz v. Bağdisar’ın, Tütüncü Semadrakili Kiryako v. Todori’ye tütün semeninden olan borcunu ödemesi gerektiği</b><br><br>285 guruş hüküm<br><br>Ma‘rûz<br><br>Sâhib-i arzuhâl Tütüncü Semadirekli Kiryako v. Todori nâm zimmî meclis-i şer‘-i hatîrde derûn-ı arzuhâlde merkūmü’l-ism Tütüncü Serkiz v. Bağdisar zimmî muvâcehesinde mesfûr Serkiz zimmî zimmetinde bundan akdem malımdan ve yedimden iştirâ ve kabz eylediği bâ-defter-i müfredât vezn ve fiyatı ma‘lûm duhân semeninden alacağım olan bin yetmiş altı guruşun beş yüz seksen beş guruşunu ahz etmemle bâkīsi olan dört yüz doksan bir guruşu zimmî-i mesfûrdan hâlâ taleb ederim deyü da‘vâ ettikde ol dahi cevâbında müdde‘î-i mersûmdan ancak dokuz yüz yetmiş guruşluk duhân iştirâ ve kabz etmişdim deyip ziyâde yüz altı guruş müdde‘âsını inkârından gayrı müdde‘î-i mersûmun kabzını mu‘terif olduğu meblağ-ı mezbûr beş yüz seksen beş guruşdan mâ‘adâ yüz guruş dahi kendiye def‘ ve teslîm etmemle ancak zimmetimde iki yüz seksen beş guruş deynim bâkī kalmışdır deyü mikdâr-ı mezkûrda eylediği def‘ine ikāmet-i beyyine edemeyip bi’t-taleb mersûm Kiryako zimmîye üç def‘a yemîn teklîf olundukda ol dahi yemînden nükûl etmeğin mûcebince mikdâr-ı mezkûrda mütâlebesiyle mersûm Kiryakom zimmî bî-vech-i şer‘î mu‘ârazadan ve ba‘de’l-men‘ ve sâlifü’l-beyân ziyâde yüz altı guruş müdde‘âsını beyâna havâle olunmağla mesfûr Serkiz zimmînin ikrârıyla lâzım gelen meblağ-ı bâkī iki yüz seksen beş guruşu müdde‘î-i mersûm Kiryako zimmîye edâsıyla mesfûr Serkiz zimmî ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-7 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b507"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>