﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 262<br>Hüküm no: 367<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa ve Râbia’nın babalarından kalan evlerini sattıkları</b><br><br>Mahmiye-i İstanbul’da Debbağ Yusuf Mahallesi’nde sâkine Râbia bt. Mustafa nâm hatun tarafından zikr-i âtî bey‘ ve kabz-ı semeni ikrâra vekîl olup mezbûreyi ma‘rifet-i şer‘iyye ile ârifân olan Süleyman b. Şükrullah ve Şa‘ban b. Muharrem nâm kimesneler şehâdetleri ile şer‘an vekâleti sâbite olan Ali Efendi b. Ahmed nâm kimesne meclis-i şer‘-i hatîr-i lâzımü’t-tevkīrde işbu râfi‘u’l-kitâb İbrahim Beşe b. Hasan mahzarında bi’l-vekâle ikrâr-ı tâm ve takrîr-i kelâm edip müvekkilem mezbûrenin li-ebeveyn karındaşı Mustafa ile kendüye babalarından intikāl edip mülk-i mevrûsları olan mahall-i mezbûrede vâki‘ bir tarafı el-Hâc Hüseyin b. Abdullah mülküne ve [bir] tarafı Süleyman Efendi nâm [kimesne] mülküne ve iki tarafı tarîk-i âmma müntehî iki bâb fevkānî oda ve iki bâb tahtânî oda ve havluyu ve kenîfi müştemil menzili karındaşı mezbûr Mustafa bi-cümleti’t-tevâbi‘ ve’l-levâhık mezbûr İbrahim Beşe’ye bey‘-i bâtt-ı sahîh-i şer‘î ile kırk yedi bin beş yüz akçeye bey‘ ve teslîm edip ol dahi minvâl-i muharrer üzere iştirâ ve kabûl ve tesellüm eyledikden sonra müvekkilem mezbûre Râbia merkūm Mustafa’dan dört bin fıddî râyicü’l-vakt akçeyi tamamen ahz u kabz eyleyip mezbûr Mustafa’nın müvekkilesinden hisse-i bey‘i tahrîr eyledi, menzil-i mezbûrda müvekkile-i mezbûrenin min-ba‘d alâka ve medhali kalmadı dedikde mezbûr İbrahim Beşe vekîl-i merkūmun vech-i meşrûh üzere cârî ve sâdır olan kelimâtını bi’l-muvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb ü sebt olundu.<br><br>Tahrîren fi’l-yevmi’s-sânî min-Recebi’l-ferd li-sene erba‘a ve sittin ve elf.<br><br>Şuhûdü’l-hâl: el-Hâc Ca‘fer b. Behram, el-Hâc Süleyman b. Sefer, Şa‘ban b. Muharrem, Ahmed b. Hasan, Abdülgani b. Mehmed Dede, el-Hâc Ahmed Çelebi b. Mahmud, Abdullah Efendi el-imâm, Süleyman Efendi el-imâm ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>