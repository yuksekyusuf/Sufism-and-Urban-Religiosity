﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 190<br>Hüküm no: 142<br>Orijinal metin no: [62-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahib Partenbus’un, Bakkal Aci Manol’daki alacağını ödemesi için Manol’a mühlet verdiği</b><br><br>[Ma‘rûz]<br><br>Bâ‘is-i i‘lâm Partenbus v. Yorgi nâm râhib meclis-i şer‘-i hatîrde bakkāl tâifesinden Aci Manol v. Paskal nâm zimmî muvâcehesinde tâife-i mersûmeden Aci Apostol v. Yuvan nâm zimmî hâzır olduğu hâlde mersûm Aci Manol zimmî zimmetinde yedimde olup târih-i İseviye’nin bin sekiz yüz kırk senesi Ohtemriyos(?) ayının ibtidâsı günü târihiyle müverrah ve mersûm Aci Manol zimmî ile hâzır-ı mersûmun imzâlarını hâvî Rumiyyü’l-ibâre bir kıt‘a temessük mantûkunca mersûm Aci Manol zimmînin mâlımdan ve yedimden iktirâz ve kabz ve umûruna sarfla istihlâk edip alacağım olan üç bin guruşa hâzır-ı mersûm Apostol zimmî tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile kefîl ve zâmin olmağla meblağ-ı mezkûr üç bin guruşu bana edâya asıl ve kefîl hâzır-ı mersûmân Aci Manol ve Aci Apostol zimmîlere asâleten ve kefâleten ma‘an tenbîh olunmak murâdımdır deyü da‘vâ eylediğimde onlar dahi cevâblarında benim ber-vech-i muharrer müdde‘âmı her biri bi-tamamihi tasdîk ve i‘tirâf eylediklerinden sonra asıl-ı mersûm Aci <<Apostol>> Manol zimmî ben meblağ-ı mezkûr üç bin guruşu senden on sene mukaddem iktirâz edip târih-i mezkûrdan işbu târih-i i‘lâma gelince müddet-i mezkûrda bilâ-devr murâbaha olarak sana medfû‘um olan dört bin beş yüz guruşun üç bin guruşunu deyn-i mezkûruma takas ve mahsûb olunup mâ‘adâsı olan bin beş yüz guruşu hâlâ senden istirdâd ederim deyü inkârıma mukārin benden ber-minvâl-i muharrer murâbaha da‘vâsına tasaddî etmiş idi el-hâletü hâzihî mersûm Aci Manol zimmî da‘vâ-yı mezkûresinden fâriğ olup bi’l-cümle husûs-ı mezkûra müte‘allika âmme-i da‘vâdan benim zimmetimi kabûlümü hâvî ibrâ ve iskāt edip ben dahi alacağım olan meblağ-ı mezkûr üç bin guruşu mersûm Aci Manol zimmînin hâlen ve def‘aten edâya iktidârı olmamağla meblağ-ı mezkûru işbu târih-i i‘lâmdan iki buçuk sene hitâmında bana tamamen edâ etmek üzere mesfûr Aci Manol zimmîyi rızâmla imhâl ve tehîr eylediğimde ol dahi kabûl ve meblağ-ı mezkûr üç bin guruşu mehl-i mezkûr hulûlünde bana edâya ta‘ahhüd eyledi deyü mukırr-ı müdde‘î-i mersûm Partenbus Râhib’in bi’l-cümle takrîrini mersûm Aci Manol <<zimmî tasdîk>> ve hâzır-ı mersûm Aci Apostol zimmîlerden her birinin tasdîk eyledikleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 22 min-Za sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>