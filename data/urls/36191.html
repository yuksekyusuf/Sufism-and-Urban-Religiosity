﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 256<br>Hüküm no: 266<br>Orijinal metin no: [85-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bab Mahkemesi Başkâtibi Nuri Efendi’nin Çatalca Nâibliği’ne atanmasıyla yerine mukayyid Mehmed Ziyaeddin Efendi’nin tayin edilmesi</b><br><br>Akdemce Çatalca niyâbet-i şer‘iyesiyle bekām buyrulan Bâb Mahkemesi başkâtibi fazîletlü Nuri Efendi dâ‘îlerinin işbu mâh-ı hâl selhinde infisâli tabî‘i bulunacağından yerine mahkeme-i mezkûre ketebesinden Mehmed Rüşdü Efendi dâ‘îleri intihâb kılınmış ise de mûmâ-ileyh Rüşdü Efendi hüsn-i rızâsıyla kitâbet-i mezkûreden keff-i yed ederek kitâbet-i mezkûreye erbâb-ı ehliyet ve istikāmetini tasdîk ile mahkeme-i mezkûre mukayyidi Mehmed Ziyaeddin Efendi dâ‘îleriyle becâyiş-i me’mûriyetleri istid‘âsına dâir mûmâ-ileyh Rüşdü Efendi tarafından bu kere verilen arzuhâl manzûr-ı sâmî-i veliyyü’n-ni‘amîleri buyurulmak üzere leffen arz ve takdîm kılınmış ve mûmâ-ileyh Ziyaeddin Efendi dâ‘îlerinin bir mâhdan beri tecrübe-i sencîde-i nazar-ı dikkatden geçirilen hâline nazaran başkitâbete kifâyetiyle beraber istikāmeti anlaşılmış olmağla nezd-i kerâmet-vefd-i âlî-i veliyyü’n-ni‘amîlerinde re’y ve tasvîb buyrulduğu hâlde îfâ-yı muktezâsına bakılmak üzere işbu takrîr-i dâ‘iyânem işâret-i aliyye-i mün‘imâneleriyle tezyîn ve tevşîh buyurulmak bâbında emr u fermân hazret-i veliyyü’l-emrindir.<br><br>Fî-selhi Muharrem sene 303.<br><br>Buyruldu-yı âlî sûreti mûcebince îfâ-yı muktezâsına himmet buyurulması.</p>          <br><a title="Önceki sayfa" style="text-decoration:none" href="./ayrmetin.php?idno=36190"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36192"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>