﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 294<br>Hüküm no: 256<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Malkoç v. Mitre’nin mirasçısıyla Yani arasındaki davada sulh olması</b><br><br>Havâss-ı aliyye kazâsı nevâhîsinden Büyükçekmece’ye tâbi‘ Kabaklı nâm karye ahâlîsinden iken bundan akdem hâlik olan Malkoç v. Mitre nâm zimmînin li-ebeveyn karındaşı oğlu ve hasran vârisi olan Yorgo v. Nikola nâm zimmî mahmiye-i İstanbul’da meclis-i şer‘de hâlik-i mezbûrun hayâtında şerîki olan işbu râfi‘ü’r-rakīm Yani v. Manol nâm zimmî muvâcehesinde ikrâr ve takrîr-i kelâm edip mezbûr Yani mûrisimiz hâlik-i mezbûrûn hayâtında şerîki olmağla ba‘de-helâkihi beynimizde şirkete müte‘allıka muhâsebeyi görüp zimmetinde zuhûr eden meblağ-ı ma‘lûmü’l-mikdârı mezbûr Yani bana def‘ ü teslîm ben dahi yedinden ahz u kabz etmiş idim. Lâkin hesâb gördüğümüzden mâ‘adâ dahi mezbûr Yani zimmetinde hâlik-i mezbûrun mâl-ı şirketinden bâkī beynimizde mikdârı ma‘lûm akçe kalmış idi deyü da‘vâya tasaddî eylediğimde ol dahi husûs-ı mezbûra müte‘allıka da‘vâdan sen benim zimmetimi ibrâ eylemiş idin deyü def‘ sadedinde olmağın beynimizde bu vech üzere nizâ‘ vukū‘undan sonra tavassut-ı muslihîn ile da‘vâ-i mezkûremden beni mezbûr Yani ile otuz guruş üzerine akd-i musâlaha eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûru yedinden ahz u kabz husûs-ı mezbûra ve sâir beynimizde cereyân eden ahz u i‘tâya müte‘allıka da‘vâdan ben mezbûr Yani’nin zimmetini ibrâ ve iskāt edip ol dahi benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-şehri Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: Hüseyin Beşe b. Abdullah, Mehmed Çavuş b. Mustafa, Davud Ağa b. ( ), Ahmed Çelebi b. Yusuf, Hüseyin b. Abdullah, İbrahim Çelebi b. ( ), Ahmed Çelebi Kuşadalı, el-Hâc Osman.</p>          <br><a title="Önceki sayfa" style="text-decoration:none" href="./ayrmetin.php?idno=41785"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41787"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>