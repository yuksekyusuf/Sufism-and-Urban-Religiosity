﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 496<br>Hüküm no: 367<br>Orijinal metin no: [91a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Saraç Mustafa Çelebi’nin Ali Çelebi’de emanet bir rahtı olduğunun tescil edildiği</b><br><br>Kezâlik meclis-i ma‘kūd-ı mezbûrda müteveffâ-yı mezbûrun mûdi‘i olup mahalle-i mezbûre sükkânından Ali Çelebi b. Ahmed mahzarında üzerine da‘vâ ve takrîr-i kelâm müteveffâ-yı mezbûr Mustafa Çelebi b. Osman b. Ali fevtinden dört gün mukaddem bi-emrillâhi te‘âlâ fevt olduğumda cemî‘ terekemi ahz u kabz ve semen-i misilleri ile bey‘ ve kabz-ı semen ve esmânından evvelâ vech-i mesnûn üzere levâzım-ı techîz ve tekfînim görüle ve düyûn-ı müsbetem kazâ oluna deyü vasiyet ve tenfîzine beni huzûr-ı Müslimînde vasiyy-i muhtâr nasb ü ta‘yîn ben dahi muvâcehesinde vesâyet-i mezbûreyi kabûl ve hasren-aleyhâ fevt oldukda mûdi‘-i mezbûr Ali Çelebi yedinde müteveffâ-yı mezbûrun vedî‘ası olan işbu bir sîm kemer-i rahtı taleb eylediğimde bana teslîmden imtinâ‘ eder suâl olunsun dedikde gıbbe’s-suâl mezbûr Ali Çelebi cevâbında müteveffâ-yı mezbûrun kendide işbu sîm kemer-i raht vedî‘i olduğunu ikrâr ve müdde‘î-i mezbûrun müdde‘âsını inkâr edicek müdde‘î-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Haydarhane mahallesinde sâkin es-Seyyid <<Hasan>> Mustafa Çelebi b. Himmet ve Müezzin Ahmed Çelebi b. Mustafa ve Mustafa Beşe b. Abdullah li-ecli’ş-şehâde meclis-i ma‘kūd-ı mezbûra hâzırûn olup isre’l-istişhâd fi’l-hakīka müteveffâ-yı mezbûr Mustafa Çelebi b. Osman b. Ali fevtinden dört gün mukaddem bi-emrillâhi te‘âlâ fevt olduğumda cemî‘ terekemi ahz u kabz ve semen-i misileri ile bey‘ ve kabz ve esmânından evvelâ vech-i mesnûn üzere levâzım-ı techîz ve tekfînim görüle ve düyûn-ı müsbetem kazâ oluna deyü vasiyet ve tenfîzine müdde‘î-i mezbûr Abdi Çelebi’yi huzûrumuzda vasiyy-i muhtâr nasb [ü] ta‘yîn ol dahi muvâcehesinde kabûl ve musırran-aleyhâ fevt oldu biz bu husûsa bu vech üzere ilâ-âhir ba‘de’t-ta‘dîl kayd-şüd.<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0496"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1154"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>