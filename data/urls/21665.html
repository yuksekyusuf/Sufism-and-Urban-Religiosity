﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 807<br>Hüküm no: 601<br>Orijinal metin no: [137b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Abdullah’tan varislere intikal eden ev hissesinin karısı Hatice bt. Mustafa’ya satıldığı</b><br><br>Mahmiye-i Galata tevâbi‘inden nefs-i İstinyeˈde Kürkçübaşı mahallesinde sâkin iken bundan akdem fevt olan el-Hâc Ali b. Abdullahˈın verâseti zevce-i metrûkesi Hadîce bt. Mustafa ile sulbî oğulları Mehmedˈe ve Ahmedˈe ve sulbiye kızı Fatmaˈya münhasıra olup kableˈl-kısme mezbûr Mehmed dahi fevt olup verâseti anası mezbûre Hadîce ile li-ebeveyn karındaşları Ahmed ve Fatmaˈya münhasıra olup kableˈl-kısme mezbûre Fatma dahi fevt olup verâseti anası mezbûre ile karındaşı mezbûr Ahmedˈe münhasıra olup kableˈl-kısme mezbûr Ahmed dahi fevt olup verâseti anası mezbûre Hadîce ile babasını i‘tâk eden el-Hâc Osmanˈın oğlu el-Hâc Mehmedˈin oğlu Süleyman nâm sagīre münhasıra olduğu şer‘an zâhir ve tashih-i mes’eleleri bi-hükmiˈl-münâsahatiˈş-şer‘iye üç bin iki yüz kırk sehimden i‘tibâr olunup sihâm-ı mezbûrenin bin altı yüz yetmiş iki sehmi mezbûre Hadiceˈye ve bin beş yüz altmış sekiz sehmi mezbûr Süleymanˈa isâbet ettiği bâhir ve mütehakkık oldukdan sonra sagīr-i mezbûrun kıbel-i şer‘den mansûb vasîsi olan vâlidesi Sâliha bt. İbrahim meclis-i şer‘de işbu bâ‘isetüˈl-kitâb mezbûre Hadîce mahzarında biˈl-vesâye ikrâr ve takrîr-i kelâm edip müteveffâ-yı evvel mezbûrun ceddesi olup mahalle-i mezbûrede vâki‘ bir tarafdan el-Hâc Mehmed mülküne ve bir tarafdan Cabacıoğlu mülküne ve bir tarafdan tarîk-i âmma müntehî iki bâb fevkānî ve bir bâb tahtânî odaları ve dehliz ve bi’r-i mâ’ı Mehmed Çelebi nâm kimesne ile müşterek bir su kuyusunu müştemil olan mülk menzilin nısfını müteveffâ-yı mezbûrun ve nısf-ı âharı işbu hazır biˈl-meclis fî-zamân-ı Mustafa nâm kimesnenin mülkü olup ba‘de vefâtihî nıfsına menzil-i mezbûrda sagīr-i mezbûrun hissesine isâbet eden bin beş yüz altmış sekiz sehmi ifrâz olunmak mümkün olmayıp semen-i misline âhara bey‘ ve semeni i‘mâl olıncak sagīr-i mezbûr hakkında bir vechle evlâ olmağla biˈl-izniˈş-şer‘î biˈl-vesâyâ sagīr-i mezbûrun menzil-i mezbûrda olan bin beş yüz altmış sekiz sehim hissesini dokuz bin sekiz yüz yetmiş iki akçeye bâtten bey‘ ve teslîm ol dahi iştirâ ve tesellüm ettikden sonra semeni olan meblağ-ı mezbûru merkūme Hadîce yedinden biˈl-vesâye ahz u kabz ettim min-ba‘d nısf-ı menzil-i mezbûru mecmû‘ı ırsen ve şirâen merkūme Hadiceˈnin mülk-i sarîhidir keyfe mâ yeşâ’ mutasarrıfe olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈs-sâmin min-Cumâdelûlâ li-sene hamse ve semânîn ve elf.<br><br>Şuhûdüˈl-hâl: Osman Çelebi b. el-Hâc Yusuf, Mehmed Çelebi b. Yahya, İbrahim Çelebi b. Hüseyin, İslâm Çelebi b. Ahmed, Mehmed Çelebi b. Mustafa, Mehmed Çelebi b. Rıdvan, Ahmed Beşe b. Abdullah, Osman Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=21664"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21666"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b807"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o890"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>