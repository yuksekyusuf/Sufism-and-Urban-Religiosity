﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 292<br>Hüküm no: 456<br>Orijinal metin no: [105a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüsam Reis b. Abdullah’ın evinin yarısını mahalle avarızına, yarısını da evin tamirine vakfettiği</b><br><br>Bâdî-i tahrîr-i kitâb-ı şer‘î ve mûcib-i tastîr-i hitâb-ı mer‘î oldur ki Mahmiye-i Galata hâricinde Sarı Lütfi mahallesi sâkinlerinden olan Hüsam Reis b. Abdullah [meclis-i] şer‘-i şerîfde ikrâr-ı sahîh-i şer‘î kılıp kavliyyesi nâfize ve teberru‘ât-ı mer‘iyyesi câize olduğu hâlde ahsen-i emvâl ve etyab-ı emlâkinden mahalle-i mezbûrede vâki‘ bir tarafı Bâli Çelebi b. Hüseyin ve bir tarafı Zâhide Hâtun bt. ( ) ve bir tarafı Abdurrahman nâm sipâhi mülküne ve iki tarafı tarîk-i hâssa müntehî olup iki bâb fevkānî ve üç tahtânî evini ve su kuyusu ve kenîf ve eşcâr-ı müsmiresi olan muhavvatayı müştemil olan mülk menzilimi hâlâ mülkümden ihrâc edip hasbeten lillâhi’l-azîm ve haseneten li rûhi resûlihi’l-kerîm vakf ve haps eyledim. Tekabbelallâh kabûlen marziyyen ve ahsenallâhu ihsânen neciyyen ba‘de’t-tahliyye mülk-i merkūmu li ecli’t-tescîl mütevellî nasb ettiğim Tahta Mescid mahallesi sâkinlerinden Mustafa b. Abdullah [nâm] kimesneye teslîm edip ol dahi kabz ve tesellüm edip sâir evkāf mütevellîleri gibi tasarruf edip şol şartla ki mâdâmki kendim kayd-ı hayâtda olam kendime ve benden sonra evlâdıma batnen ba‘de batnin ve ba‘de’l-inkırâz icâreye verilip hâsıl olan gallesinden nısfını mahalle-i mezbûre avârızına ve nısfını menzil-i merkūmun meremmâtına sarf oluna ve mahalle-i merkūme ahâlîsi mesfûr vakfın üzerine nâzır olalar deyû şart eyledikde mezkûr vâkıfın ve hadd-i meşrûh üzre olan kelâmın mütevellî-i mezbûr tasdîk ve tahkīk eyledikden sonra vâkıf-ı mezbûr takrîr-i kelâm edip İmâm-ı A‘zam ve hümâm-ı mu‘azzam Ebî Hanîfe el-Kûfî katında vakfın adem-i lüzûmuna binâen merkūm dârın vakfiyyetinden rücû‘ ettim dedikde mütevellî-i mezbûr bi’l-muvâcehe cevâb verip imâmeyn-i hümâmeyn re’ylerinde akārın vakfı, husûsan mütevellîye teslîminden sonra lâzım ve mübeyyen ve devâm-ı te’bîd emr-i müfîddir. Lâ cereme onların re’y-i rüşdî-mezheb üzre vakfın lüzûmuna hükm olunmak taleb ederim dedikde hâkim-i nâfizü’l-ahkâm nazar-ı dakīk ve te’emmül-i enîk edip temhîd-i kavâid-i hayrât ve teşdîd-i mebânî-i hasenâtı icrâ edip vakf-ı mezbûrun lüzûmuna hükm eyledi. Pes vakf-ı mersûm resmi ber kavî üzre cumhûr katında vakf-ı sahîh ve lâzım ve haps-i sarîh olup min ba‘d naks ve nakza ve ibtâl ve ihtilâle mecâl muhâl oldu. Cerâ zâlike ve hurrire fî evâili şehri Zilka‘de sene 999.<br><br><br>Şuhûdü’l-hâl: Pîr Mehmed b. Mehmed el-İmâm, Hasan b. Ali, Hacı Üveys b. Ali, Hüseyin b. Ali, İsmail b. Ali, Rıdvan b. Abdullah, Ahmed Bey b. Abdullah, Hacı Ferruh b. Abdullah, Keyvan b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18935"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18937"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o341"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>