﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 239<br>Hüküm no: 188<br>Orijinal metin no: [47a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın Manastır kazasındaki ev ve tarlalarının yarısını borcuna karşılık olarak Bostancı Molla Ahmed’e vermesi</b><br><br>Fi’l-asl vilâyet-i Rumeli’nde Manastır kazâsına tâbi‘ Yordiz karyesi ahâlîsinden olup mahmiye-i İstanbul’da Karagümrük’de müsâfiren sâkin Hasan Ağa b. Ahmed nâm kimesne meclis-i şer‘-i şerîf-i enverde işbu râfiʻü’l-kitâb Bostanî Mollâ Ahmed b. Hüseyin mahzarında ikrâr-ı tâm ve takrîr-i kelâm edip merkūm Bostanî Ahmed’e cihet-i karz-ı şer‘îden bâ-temessük dört yüz seksen guruş bir zolota zimmetimde edâsı lâzım deynim olmağla meblağ-ı mezbûr mukābelesinde karye-i mezbûrede vâki‘ bir tarafdan Mustafa Beşe menzili ve bir tarafdan çiftçiler taşı ve bir tarafdan dere ve bir tarafdan tarîk-i âm ile mahdûd çiftlik tâʻbir olunur iki bâb oda ve anbar ve kenîf ve havluyu muhtevî mülk menzilimin nısfını üç yüz guruşa beyʻ ve temlîk ve karye-i mezbûre hudûdu dâhilinde vâki‘ lede’l-ahâlî ve’l-cîrân ma‘lûmü’l-hudûd ve’l-kıt‘a tarlalarımın ve çayırlarımın dahi nısfını yüz seksen guruş bir zolotaya bâ-ma‘rifet-i sâhib-i arz merkūm Mollâ Ahmed’e ferağ ve tefvîz ve mahallinde zabt u tasarrufa taslît eylediğimde ol dahi ber-vech-i muharrer iştirâ ve temellük ve tasallut ve tefevvüz ve kabûl edip semen-i emlâk-i mebîʻ-i mezbûr üç yüz guruş ile bedel-i ferağ yüz seksen guruş bir zolota min-haysü’l-mecmû‘ dört yüz seksen guruş bir zolotayı deynim olan meblağ-ı mezbûra takās eylediğimde ol dahi mukāssa ve kabûl edip baʻde’l-yevm çiftlik tâʻbir olunur menzil-i mahdûd-ı mezkûrun nısfı merkūm Mollâ Ahmed’in müşterâsı olup mârru’z-zikr tarlalarımın nısfı dahi merkūm Mollâ Ahmed’in hakk-ı makbûzu olmuşdur, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbiʻ aşer min-Zilhicceti’ş-şerîfe sene semân ve hamsîn ve mi’e ve elf.<br><br>Şuhûdü’l-hâl: İbrahim Ağa tâbi‘-i (…) karye-i (…), Bosnevî Hüseyin Ağa sâkin-i Manastır, Salih Beşe b. Ali Beşe, Mustafa b. İbrahim, Mollâ Ebûbekir b. Hüseyin, Osman Ağa b. ( ) tâbiʻ-i halîfe-i cizyedâr, diğer Salih beşe b. Hüseyin, el-Hâc İsmail b. el-Hâc Ahmed, es-Seyyid Mehmed b. es-Seyyid Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16801"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16803"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>