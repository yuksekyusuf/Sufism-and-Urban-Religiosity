﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 661<br>Hüküm no: 523<br>Orijinal metin no: [173b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçekapı’daki salhaneye merhum veziriazam Ali Paşazâde İbrahim’in oğullarının tasarruf etmesi için mülknâme verilmesi</b><br><br>Düstûr-ı mükerrem müşîr-i müfahham nizâmü’l-âlem umûri’l-cumhûr bi’l-fikri’s-sâkıb mümehhidü mehâmmü’l-enâm bi’r-re’yi’s-sâib mümehhidü bünyânü’d-devleti ve’l-ikbâl müşeyyidü erkâni’s-sa‘âdeti ve’l-iclâl el-mahfûfu bi-sınûfi avâtıfi’l-meliki’l-a‘lâ Âsitâne-i sa‘âdetimde sadâret-i uzmâ ve vekâlet-i kübrâ kāimmakāmı olan vezîrim ( ) paşa -edâmallâhu te‘âlâ iclâlehû- ve a‘lemü’l-ulemâi’l-mütebahhirîn ve efdalü’l-fudalâi’l-müteverri‘în yenbû‘u’l-fazl ve’l-yakīn keşşâfü müşkilât-ı dîniye hallâlü mufassalâti’l-yakīniye miftâhu künûzi’d-dekāyık el-muhtas bi-mezîd-i inâyeti’l-meliki’l-a‘lâ bi’l-fi‘il Anadolu kādıaskerliği pâyesiyle İstanbul kadısı olan Mevlânâ ( ) efendi -edâmallâhu te‘âlâ fezailehû- tevkī‘-i refî‘-i hümâyûn vâsıl olucak ma‘lûm ola ki, vezîriazam-ı sâbık merhûm Ali Paşazâde İbrahim -zîde mecduhû- Ordu-yı hümâyûnuma arzuhâl sunup Bahçekapı kurbünde vâki‘ salhânesi kendülere in‘âm olunmak bâbında inâyet recâ eylemekle zikrolunan salhâne müteveffâ-yı merkūmun dört nefer evlâlarının hâllerine merhameten in‘âm olunmak telhîs olunup arz olundukda mûcebince zabtı için mülknâme-i hümâyûn verilmek bâbında fermân-ı âlîşânım sâdır olmağın mûcebince amel olunmak bâbında fermân-ı âlîşânım sâdır olmuşdur. Buyurdum ki, hükm-i şerîfimle ( ) vardıkda bu bâbda sâdır olan emrim üzere amel edip dahi müteveffâ-yı merkūmun Bahçekapı kurbünde vâki‘ salhânesi dört nefer evlâdlarına hallerine merhameten in‘âm olunmağla kemâ-kân taraflarından zabtedip taraf-ı mîrîden ve âhardan kimesne[yi] müdâhale etdirmeyesiz, alâmet-i şerîfe i‘timâd kılasız.<br><br>Tahrîren fi’l-yevmi’l-hâmis aşer min-şehri Ramazani’l-mübârek sene [1]107.<br><br>Mahrûse-i Davutpaşa.</p>          <br><a title="Önceki sayfa" style="text-decoration:none" href="./ayrmetin.php?idno=28938"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28940"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b661"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o742"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>