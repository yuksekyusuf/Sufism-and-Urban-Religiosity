﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 296<br>Hüküm no: 345<br>Orijinal metin no: [64b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Opar kazasına bağlı köy halkının kendilerinden fazla sürsat vergisi tahsil ettiğine dair şikâyette bulundukları Halil Beşe ile anlaşmaları</b><br><br>Vilâyet-i Rumili’nde Opar kazâsı tevâbi‘inden Zilina nâm karye ahâlîsinden Hasan b. Ali ve Hüseyin b. Hasan nâm kimesneler ile Hiyo v. Bidos ve Tanaş v. Kolya nâm zimmîler ve Prava nâm karye ahâlîsinden Kolya v. Duma ve Opar nâm karye ahâlîsinden Aleksi ve Tanaş ve Çakır v. Angeli ve Nikofoz v. Anderya ve Niyo v. Nikofoz ve Nasko v. Yorgi ve Dimo v. Likinoz ve Pato v. Kemermo ve Lafdar nâm karye ahâlîsinden Anderya v. Kiler nâm [65a] zimmîler kendi tarafından asâleten ve her biri sâkin olduğu karyesinin ma‘lûmü’l-esâmî ve mahsûrü’l-eşhâs ahâlîsi taralarından husûs-ı âti’l-beyâna vekîl oldukları bi-mâ hüve tarîkı’s-sübût şer‘an sâbit oldukdan sonra vekâleten meclis-i şer‘de bin yetmiş dokuz senesinde kurâ-i mezbûre ahâlîsi üzerlerine fermân olunan bedel-i sürsatı cem‘a memûr olan işbu râfi‘ü’l-kitâb Halil Beşe b. Sinan nâm kimesne mahzarında her biri ikrâr ve takrîr-i kelâm edip mezbûr Halil Beşe sene-i mezbûrede bizim ve müvekkillerimizin üzerine fermân olunan bedel-i sürsatı cem‘ etdikde emr-i şerîfle ta‘yîn olduğundan ziyâde bizden ve müvekkillerimizden bi-gayr-ı hakkın otuz bin akçemizi almağla mezbûr Halil Beşe’nin vech-i muharrer üzere aldığı otuz bin akçemi mezbûr Halil Beşe’den taleb [ve] da‘vâ etdiğimizde mezbûr halil Beşe vech-i muharrer üzere ziyâde otuz bin akçe aldığını inkâr etmekle beynimizde münâza‘ât-ı kesîre ve muhâsamât-ı şedîde vâkı‘a olmuş idi. el-hâletü hâzihi muslihûn tavassut edip mezbûr Halil Beşe ile beynimizde üç bin akçe üzerine inşâ-i akd-i sulh etdiklerinde biz dahi sulh-ı mezbûru kabûl ve bedel-i sulh olan meblağ-ı mezbûr üç bin akçeyi mezbûr Halil Beşe yedinden tamâmen alıp kabz etdiğimizden sonra husûs-ı mezbûra müte‘allıka âmme-i da‘vâdan bizim zimmetimizi ibrâ-i âmm-ı kâtı‘u’n-nizâ‘ ile ibrâ ve iskāt eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 27 min-Recebi’l-mürecceb sene 1081<br><br>Şuhûdü’l-hâl: Osman Beşe b. Abdullah, Mustafa Çelebi b. el-Hâc Ahmed, Şükrullah b. Mustafa, İbrahim b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>