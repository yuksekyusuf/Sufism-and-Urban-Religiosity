﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 377<br>Hüküm no: 432<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayserili Metrisoğlu Kirkor’un bazı alacaklarını tahsil etmek üzere Ohannes v. Toros’u vekil tayin etmesi</b><br><br>İsbât-ı Vekâlet,<br><br>Vilâyet-i Anadolu’da medîne-i Kayseriye’de mütemekkin Metrisoğlu Kirkor v. Oseb v. Adam zimmî tarafından ber-vech-i âtî vekâlet iddi‘â eden işbu hâmilü’r-rakīm Ohannes v. Toros zimmî meclis-i şer‘-i hatîr-i lâzımü’t-tevkīrde Artin v. Bogos zimmî muvâcehesinde üzerine da‘vâ ve takrîr-i kelâm edip mersûm Kirkor zimmînin mersûm Artin zimmî zimmetinde cihet-i karzdan elli guruş alacak hakkı olup meblağ-ı mezbûr elli guruşu mersûmdan ve mahmiye-i İstanbul’da Vâlidehanı’nda mütemekkin Enfiyecioğlu Agob zimmî zimmetinde dahi üç kıt‘a tahvîl ile kezâlik cihet-i karzdan yedi bin guruşdan bâkī altı bin beş yüz guruş alacak hakkı olup meblağ-ı bâkī-i mezbûru dahi gāib-i mersûm Agob zimmîden taleb ve da‘vâ ve ahz ü kabza ve makbûzumu kendüye îsâl ve irsâle ve husûs-ı mezkûr mütevakkıf olduğu umûrun küllîsine tarafından medîne-i mezbûrede şühûd muvâcehelerinde kabûlüme mevkūfe beni vekîl nasb ü ta‘yîn eylediğinde ben dahi haber-i vekâlet bana vâsıl oldukda vekâlet-i mezkûreyi kabûl etmemle meblağ-ı mezbûr elli guruşu mersûm Artin zimmîden vekâletim hasebiyle taleb ederim, suâl olunsun dedikde gıbbe’s-suâl mersûm Artin zimmî dahi cevâbında meblağ-ı mezbûr elli guruş cihet-i mezbûreden mersûm Kirkor zimmîye zimmetinde deyni olduğunu ikrâr, müdde‘î-i merkūmun vekâleti ma‘lûmum değildir deyü inkâr edicek, müdde‘î-i mersûmdan ber-vech-i muharrer müdde‘âsına mutâbık beyyine taleb olundukda ahrâr-ı ricâl-i Nasârâdan ve medîne-i mezbûre re‘âyâsından olup li-ecli’l-maslaha Âsitâne-i aliyye’ye gelen Serkiz v. Karabet ve Bedros v. Haralam zimmîler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mersûm Metrisoğlu Kirkor v. Oseb v. Adam zimmînin mersûm Artin zimmî zimmetinde cihet-i karzdan elli guruş alacak hakkı olmağla meblağ-ı mezbûru mersûmdan ve Vâlide Hanı’nda mütemekkin Enfiyecioğlu Agob zimmî zimmetinde üç kıt‘a tahvîl ile kezâlik cihet-i karzdan yedi bin beşyüz guruşdan bâkī altı bin beş yüz guruş alacak hakkı olmağla meblağ-ı bâkī-i mezbûru dahi mersûm Agob zimmîden taleb ve da‘vâ ve ahz ü kabza ve makbûzunu kendüye îsâl ve irsâle ve husûs-ı mezkûr mütevakkıf olduğu umûrun küllîsine müdde‘iye-i mezbûreden bizim muvâcehemizde işbu müdde‘î-i mersûm Ohannes zimmîyi tarafeynden kabûlüne mevkūfe vekîl nasb ü ta‘yîn eyledikde ol dahi haber-i vekâlet kendüye vâsıl oldukda vekâlet-i mezkûreyi kabûl eyledi, biz bu husûsa bu vech üzere şâhidleriz şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye eylediklerinde gıbbe’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 20 Ş sene [1]242.<br><br>Şühûdü’l-hâl: Muhzır Emin Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38811"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38813"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>