﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 185<br>Hüküm no: 153<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Yusuf’un mutasarrıf olduğu zeametle ilgili alacak davasında Ahmed Çelebi ile sulh olduğu</b><br><br>Mahmiye-i İstanbul’da Davudpaşa kurbünde müsâferet vechi üzre sâkin olup Vilâyet-i Rumeli’nde Çirmen Sancağı’nda Rodoscuk nâhiyesi ze‘âmetine berat-ı pâdişâhî ile mutasarrıf olan Ahmed Ağa b. Yusuf meclis-i şer‘-i hatîrde işbu bâ‘isü’l-kitâb es-Seyyid Ahmed Çelebi b. es-Seyyid Mehmed Çavuş mahzarında ikrâr ve takrîr-i kelâm edip bundan akdem ze‘âmet-i mezbûrenin bin doksan senesinde vâki‘ a‘şâr-ı şer‘iye ve rüsûm-ı örfiyesini mezbûr es-Seyyid Ahmed Çelebi’ye bin kıt‘a esedî guruşa der-uhde ol dahi iltizâm ve kabûl eyleyip yedi yüz otuz esedî guruşunu ber-vech-i peşîn yedinden ahz ü kabz eylediğimden sonra hâlâ bâkīsi olan iki yüz yetmiş esedî guruşunu dahi mezbûr es-Seyyid Ahmed Çelebi’den taleb ve da‘vâ eylediğimde ol dahi cevâbında ze‘âmet-i mezbûre bî-hâsıl olmağla âhara dokuz yüz guruşa der-uhde edip yüz guruş zarar eyledim demekle beynimizde münâza‘ât-ı kesîre ve muhâsamât-ı ekîde cereyânından [39b] sonra muslihûn tavassut edip da‘vâ-yı merkūmeden mezkûr es-Seyyid Ahmed Çelebi ile seksen beş esedî guruş üzerine beynimizde inşâ-i akd-i sulh eylediklerinde ben-dahi sulh-i mezbûru kabûl ve bedel-i sulh olan meblağ-ı mezbûr seksen beş guruşu yedinden bi’t-tamam ve’l-kemâl ahz ü kabz eyleyip bâkīsinden mezbûr es-Seyyid Ahmed Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb ve terkīm olundu.<br><br>Fi’l-yevmi’s-sâmin min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: el-Hâc Hüseyin b. Nasuh, Mustafa Beşe b. Receb, Mehmed Çelebi Câbîzâde, Mehmed Ağa b. Ebîbekir Ağa, Siya[vuş] Bey b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41301"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41303"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o462"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>