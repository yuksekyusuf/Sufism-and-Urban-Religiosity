﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 117<br>Hüküm no: 93<br>Orijinal metin no: [19a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah Ağa’ya olan borcunu ödemesi hususunda babası Halil Ağa’ya tenbih olunması</b><br><br>Kemahlı el-Hâc Mustafa Çavuş’a teslîm.<br><br>Ma‘rûz,<br><br>Tabancacı esnâfından bâ‘isü’l-i‘lâm Feyzullah Ağa nâm kimesne mahfil-i şer‘iyyâtda pederi Halil Ağa b. Feyzullah nâm kimesne muvâcehesinde pederim mezbûr Halil Ağa zimmetinde sene-i sâbıkā ya‘ni bin iki yüz yetmiş üç senesi Muharremü’l-haramı’nın on dokuzuncu günü malımdan ve yedimden iktirâz ve kabz ve umûruna sarfla istihlâk eylediği üç yüz guruş alacak hakkım olmağla meblağ-ı mezkûr üç yüz guruşu pederim mezbûr Halil Ağa’dan hâlâ taleb ederim deyü ba‘de’d-da‘vâ ve’l-istintâk ol dahi cevâbında ber-vech-i muharrer ikrâr, lâkin oğlum mezbûr Feyzullah Ağa İstanbul’da Cumartesi Pazarı civârında Hoca Üveys mahâllesinde vâki‘ bi’l-ma‘iyye sâkin olduğumuz menzilde bir mukaffel sandığım derûnunda mevcûd malımdan eyâdî-i nâsda beher adedi yirmişer guruşdan cem‘an bin guruşa mu‘âdil elli aded kavâim-i nakdiyemi mezbûr Feyzullah Ağa fuzûlî ve bi-gayrı hakkın ahz ü kabz etdikden sonra meblağ-ı merkūm bin guruşun altmış guruşunu bundan akdemce bana def‘ ü teslîm edip bâkīsi olan dokuz yüz kırk guruşu bana vermeyip bi-gayrı hakkın kendi umûruna sarfla istihlâk etmekle meblağ-ı bâkī-i merkūm dokuz yüz kırk guruşun üç yüz guruşunu deyn-i mezkûruma takās ve mahsûb olunup bâkīsi olan altı yüz kırk guruşu oğlum mezbûr Feyzullah Ağa’dan bi-tarîkı’d-damân hâlâ taleb ederim deyü mezbûr Feyzullah Ağa’nın inkârına mukārin eylediği da‘vâsını isbâtdan izhâr-ı acz edip talebiyle oğlu mezbûr Feyzullah Ağa bi’l-muvâcehe ber-nehc-i şer‘î tahlîf olunmağın mûcebince mezbûr Halil Ağa da‘vâ-i mezkûresiyle oğlu mezbûr Feyzulah Ağa’ya bilâ-beyyine mu‘ârazadan ba‘de’l-men‘ mezbûr Halil Ağa’nın sâlifü’l-beyan ikrâr u i‘tirâfı üzere lâzım gelen meblağ-ı mezkûr üç yüz guruşun oğlu müdde‘î-i mezbûr Feyzullah Ağa’ya bilâ-habs hâlâ edâ ve teslîmiyle mezbûr Halil Ağa ilzâm olunduğu bi’l-iltimâs huzûr-ı [âlîlerine i‘lâm olundu].<br><br>Fî 10 M sene [12]74.<br><br>Hasan.</p>          <br><a title="Önceki sayfa" style="text-decoration:none" href="./ayrmetin.php?idno=38328"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38330"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>