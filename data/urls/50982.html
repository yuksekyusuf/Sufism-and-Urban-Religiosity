﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 116<br>Hüküm no: 52<br>Orijinal metin no: [6a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İstanbul, Galata, Üsküdar ve Eyüp’deki çingenelerin vergilerinin mukâtaaya verildiği</b><br><br>Bi’l-fi‘l çingeneler beyi olan fahrü’l-emâsil ve’l-akrân Fazlı Çavuş’un vekîl-i mutlakı olan Yusuf b. Arslan nâm kimesne mahfil-i kazâda işbu râğıbü’l-kitâb Yolcu b. Abdullah nâm kıbtî muvâcehesinde takrîr-i merâm kılıp nefs-i İstanbul ve Galata ve Üsküdar ve Medîne-i Hazret-i Eyüb Ensârî’de sâkin olup defterde esâmîsi mastûr çingenelerin cerîme ve cürm-ı cinâyet ve bâd-ı hevâ ve resm-i arûs ve sâir rüsûm-ı örfiyyeleri kadîmden ola geldiği üzere zabt ve kabz için mezbûr Yolcu subaşı ta‘yîn olundu şol şart üzre ki târih-i kitâbdan her ay başında bin altı yüz altmış altı akçeyi mezbûr Yolcu edâ ede ki cem‘an bir yılda yirmi bin akçe olur ve iki aylık yevmü’l-kıst ki üç bin üç yüz otuz iki akçe olur ber vech-i peşîn edâ eyleye ve şöyle ki bir ay yevmü’l-kıst edâda te’hîr oluna mukāta‘a âhara tevcîh oluna ve yevmü’l-kıstı edâ için yarâr ve mu‘temed kefîller vere dedikde mezbûr Yusuf’un kelimâtı meşrûhasını mesfûr Yolcu vicâhen ve şifâhen tasdîk ve tahkīk ettikden sonra zümre-i kıbtiyândan Tatlu b. Musli ve Gülistan b. Mustafa ve Budak b. Abdullah ve Mehmed b. Bâli hâzır çingeneler bir yıllık iltizâm olunan yirmi bin akçeye ber minvâl-i mezbûr üzerine her ayda bin altı yüz altmış akçe verilmek üzre kefîl olduk deyu her biri i‘tirâf ettiklerinde mâ hüve’l-vâki‘ alâ vukū‘ihi gıbbe’l-ibtigā ber sebîl-i temessük ketb ve imlâ olunup yed-i tâlibe def‘ olundu ki lede’l-hâce müzekkir-i mâ-cerâ ola. Tahrîren fî gurre-i Rebî‘ilâhir li sene elf.<br><br><br>Şuhûdü’l-hâl: El-Hâc Ali b. Mehmed, Ali b. Yusuf, Mehmed b. Abdullah, Yunus b. Abdullah, Yahya b. Şehriban, Yunus b. Abdullah, Hızır b. Abdullah, el-Hâc Mehmed b. Muharrem, el-Hâc Yıldırım b. Ramazan, Abdi b. Şaban, Abdi b. Mehmed ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=50981"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50983"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o801"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>