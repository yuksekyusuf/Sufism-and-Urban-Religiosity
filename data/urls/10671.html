﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 167<br>Hüküm no: 128<br>Orijinal metin no: [19b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtib Muslihiddin mahallesinden Simkeş İsmail Ağa’nın Kartal’da satın aldığı dükkân arsası hissesine ait yanan hüccetinin yenilenmesi</b><br><br>İstihbâr-ı arsa<br><br>Mahmiye-i İslâmbol’da Aksaray kurbünde Kâtib Muslihiddin mahallesinde sâkin işbu bâ‘isü’l-kitâb Sîmkeş İsmail Ağa b. Hasan nâm kimesne meclis-i şer‘-i şerîf-i enverde takrîr-i kelâm ve bast-ı merâm edip medîne-i Üsküdar’a muzâfe Adalar nâhiyesine tâbi‘ Kartal kasabasında vâki‘ Yeni Şerbethâne kurbünde kâin bir tarafdan ba‘zan şerbethâne ve ba‘zan köprü ve bir tarafdan Balioğlu dükkânı ve bir tarafdan leb-i deryâ ve bir tarafdan tarîk-i âm ile mahdûd bir bâb muhterik berber dükkânı arsası on iki sehm i‘tibârıyla altı sehmi bâ-hüccet-i şer‘iye benim [20a] yedimde mülküm ve altı sehmi dahi işbu sene-i mübâreke Ramazan-ı şerîfi evâilinde gāibât ani’l-meclis Afife ve Zeliha ve Hediyetullah nâm hatunlardan yüz guruş semen-i medfû‘ ve makbûza bâ-hüccet-i şer‘iye yedimde mülk ve hakkım olup lâkin yedimde olan hüccetim bundan akdemce vâki‘ olan harîk-i kebîr’de muhterik olmağla arsa-i merkūmeden zikr olunan altı sehm dahi mülk-i müşterâm olduğunu müş‘ir hüccetim olmamağla takrîrim vukūf-ı tammı olan bî-garaz Müslimînden suâl ve istihbâr ve haberleri zabt ve tahrîr ve kıbel-i şer‘den hüccet olunup yedime i‘tâ olunmak matlûbumdur dedikde fi’l-hakīka arsa-i mahdûde-i mezkûrenin altı sehmi dahi mukırr-ı mezbûr İsmail Ağa işbu sene-i mübâreke Ramazan-ı şerîfi evâilinde gāibât-ı mezbûrât Afife ve Zeliha ve Hediyetullah hatunlardan yüz guruş semen-i medfû‘ ve makbûza müşterâ bâ-hüccet-i şer‘iye yedimde mülküm olduğunu Molla Ali b. Halil ve Mustafa b. Mustafa nâm kimesnelerden herbiri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen [li’l-makāl] bi’t-taleb.<br><br>Fî 18 Zilhicce sene 1196<br><br>Şühûdü’l-hâl: Es-Seyyid Hasan b. Veliyüddin, Molla Ali b. Halil, Hacı Hasan b. Osman, Mustafa b. Mustafa, Hüseyin Efendi b. İbrahim Efendi.</p>          <br><a title="Önceki sayfa" style="text-decoration:none" href="./ayrmetin.php?idno=10670"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10672"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>