﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 541<br>Hüküm no: 634<br>Orijinal metin no: [96b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mora’lı Hasan b. Ahmed’in, Selanikli Mustafa b. Osman’daki alacağını kefilliğinden dolayı Selanikli Murad b. Abdurrahman’dan talep etmesi</b><br><br>Mazbatadan derkenâr<br><br>Ma‘rûz<br><br>Derûn-ı arzuhâlde mezkûrü’l-ism Moravî Hasan b. Ahmed nâm kimesne meclis-i şer‘-i münîrde sâhib-i arzuhâl Selanikli Murad b. Abdurrahman muvâcehesinde bin iki yüz on beş senesi Cumâdelâhırenin yirmi ikinci günü târihiyle muvarrah ve ol târihde şer‘iyyâtı bulunan Ömer Efendi’nin hatmiyle mahtûm bir kıt‘a i‘lâm-ı şer‘î mantûkunca benim gāib ani’l-meclis Selanikli Mustafa b. Osman nâm kimesne zimmetinde cihet-i deyn-i şer‘îden altı yüz elli guruş mahkûmun-bih alacak hakkım olup deyn-i mezkûru için gāib-i mezbûr Ağakapısında mahbûs iken merkūm Murad ile refîki gāib ani’l-meclis Osman nâm kimesneler meblağ-ı mezbûru bizden bil, doksan bir gün mürûrunda biz verelim deyip ondan gayrı nesne söylemeyip ol vechile meblağ-ı merkūma kefîl olmuş olmalarıyla binâen aleyh meblağ-ı merkūmun nısfı olan üç yüz yirmi beş guruşu merkūm Murad’dan hâlâ taleb ederim deyü takrîr-i meşrûhu üzere mücerred bizden bil, biz verelim demek zamân ve iltizâmı muntazam-ı elfâz-ı kefâletden olmamağla meblağ-ı merkūmu mütâlebeye kādir olmadığı kendiye tefhîm ve ilzâm için fetvâ-yı şerîfe havâle olunup biz dahi zuhûr etmemeleriyle henüz da‘vâlarına faysal verilmediği bir hafta mukaddem târihiyle cerîdemizde mastûr ve mukayyed bulunmağın imtisâlen li’l-emri’l-‘ali zabtı İstanbul Mahkemesi’nden huzûr-ı âlîlerine i‘lâm olundu.<br><br>Fî-gurre-i min-Zilhicce sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31387"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31389"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b541"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>