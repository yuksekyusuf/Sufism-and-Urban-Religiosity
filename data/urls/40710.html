﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 432<br>Hüküm no: 431<br>Orijinal metin no: [62a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe b. Hasan ile Âsıfe bt. Abdullah’ın aralarındaki emlak ve arazi davasında birbirlerinin zimmetlerini ibra ettikleri</b><br><br>Vilâyet-i Rumeli’nde İstarova kazâsına tâbi‘ Kanbeşekr nâm karye sükkânından Hüseyin Beşe b. Hasan nâm kimesne meclis-i şer‘-i hatîrde karye-i mezbûre sâkinelerinden işbu bâ‘isetü’r-rakīm Âsıfe bt. Abdullah nâm hâtunun zevci ve tarafından husûs-ı âti’l-beyâna vekîli olup mezbûreyi ma‘rifet-i şer‘iyye ile ârifân Mehmed Beşe b. Mustafa ve Nasûh Beşe b. Osman nâm kimesneler şehâdetleriyle şer‘an vekâleti sâbite olan Evrenos Beşe b. Hüseyin nâm kimesne mahzarında tav‘an ikrâr ve i‘tirâf edip hâlâ mülkümde ve taht-ı tasarrufumda olup karye-i mezbûrede vâki‘ bir tarafı Süleyman Beşe mülküne ve üç tarafı arsa-i hâliyeye müntehî mülk ev yeri ve harman yeri ve yine karye-i mezbûrede mevâzi‘-i müteferrikada vâki‘ herbirinin hudûdu lede’l-ahâlî ve’l-cîrân ma‘lûme olup tahmînen otuz keyl tohum isti‘âb eder eşcâr-ı müsmire ve gayr-ı müsmireyi [62b] hâvî yirmi kıt‘a tarlalar vâlidem olup bundan akdem vefât eden Hüsna nâm hâtunun mülkü ve tasarrufunda olup ba‘de vefâtihâ emlâk-ı mezbûre bi-hasebi’l-irsi’ş-şer‘î bana intikāl edip ve arâzi-i mezbûreyi dahi sâhib-i arzdan tapu ile almışidim deyu bundan akdem müvekkile-i mezbûre benden da‘vâ ve taleb eyledikde ben dahi cevâbımda emlâk-i mezbûre ile arâzi-i merkūmeyi müteveffât-ı mezbûre Hüsna Hâtun hayâtında Mehmed Beşe nâm kimesneye semen ve bedel-i ma‘lûmeteyne izn-i sâhib-i arz ile bey‘ ve tefvîz ol dahi ba‘de’l-iştirâ ve’t-tefevvüz mezbûre Hüsna Hâtun kabz-ı semen ve bedel-i tefvîz eyledikden sonra mezbûr Mehmed Beşe vefât eyledikde emlâk-i mezbûre bi-hasebi’l-irsi’ş-şer‘î sulbî oğlu Hüseyin Beşe’ye isâbet ve arâzi-i mezkûre intikāl-i âdî ile intikāl edip mezbûr Hüseyin Beşe dahi vefât eyledikde emlâk-i mezbûre ve arâzi-i mezbûre sulbî oğlu Aydın nâm kimesneye kezâlik intikāl edip mezbûr Aydın târih-i kitâbdan dört sene mukaddem emlâk-i mezbûreyi bana semen-i makbûz-ı ma‘lûma bey‘ ve arâzi-i mezbûreyi dahi bedel-i ma‘lûma ma‘rifet-i sâhib-i arz ile ferâğ ve tefvîz eylemişidi deyu def‘ ve müvekkile-i mezbûre dahi inkâr etmekle beynimizde münâza‘ât-ı kesîre vâkı‘a olmuşidi hâlâ ben zikrolunan menzil ve arâzinin nısf-ı şâyi‘inden kasr-ı yed edip müvekkile-i mezbûre ba‘de’l-yevm kendi mülkü ve hakk-ı müfevvazı olmak üzere zabt u tasarruf edip ve nısf-ı şâyi‘-i âharını dahi ben zabt u tasarruf edip ve emlâk ve arâzi-i merkūmeye müte‘allika de‘âvâdan herbirimiz âharın zimmetini ibrâ-i âm ile ibrâ ve ıskāt eyledik hâlâ vekîl-i mezbûrdan suâl olunsun dedikde gıbbe’s-suâl vekîl-i mezbûr cevâbında fi’l-vâki‘ mezbûr Hüseyin Beşe zikrolunan emlâk ve arâzinin nısf-ı şâyi‘inden kasr-ı yed edip müvekkilemi mahallinde zabt u tasarrufa taslît edip ve emlâk ve arâziye müte‘allika da‘vâdan herbirimiz âharın zimmetini ibrâ-i âm ile ibrâ eyledi ba‘de’l-yevm emlâk ve arâzi-i mezbûrenin nısf-ı şâyi‘i müvekkilem mezbûrenin ve nısf-ı şâyi‘-i âharı mezbûr Hüseyin Beşe’nin mülkü ve hakkıdır deyu bi’l-vekâle ikrâr etmeğin vâki‘ hâl bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Zilka‘deti’ş-şerîfe li-sene 1067.<br><br>Şühûdü’l-hâl: Mustafa Beşe b. Hasan, Ali Beşe b. Sinan, Hüseyin b. Pervane, Mehmed Beşe b. Mustafa, Nasûh Beşe b. Osman, Mustafa b. Pîrî ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40709"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40711"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o851"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>