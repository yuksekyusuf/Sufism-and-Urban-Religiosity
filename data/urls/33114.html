﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 244<br>Hüküm no: 216<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed İzzet Ağa b. Derviş Mustafa’nın un değirmenini Ahmed Ağa b. Hacı Mehmed’e sattığı</b><br><br>Şehriyeci değirmen demekle arîf<br><br>Mahmiye-i İstanbul’da Kapan-ı dakīk kurbünde İbnimeddâs mahallesinde sâkin uncu esnâfından Mehmed İzzet Ağa b. Derviş Mustafa nâm kimesne meclis-i şer‘-i hatîr-i lâzımü’t-tevkīrde yine esnâf-ı merkūmeden işbu bâ‘isü’l-kitâb Ahmed Ağa b. el-Hâc Mehmed mahzarında ikrâr-ı tam ve takrîr-i kelâm edip mahmiye-i mezbûrede Kapan-ı dakīk kurbünde arabacılar nâm mahâlde vâki‘ şehriyeci değirmeni demekle şehîr bir arsasının Arhandapula vakfına mukāta‘a-i kadîmesi olup üzerinde mevcûde bi’l-cümle ebniyesi mülk-i ma‘lûmü’l-hudûd ve üç horoslu bir bâb uncu değirmeni ebniye-i mezkûresinin nısfı müteveffâ Benli el-Hâc Mustafa veresesinin ve nısf-ı âharı ile zikr olunan üç horoslu bir bâb uncu değirmeni derûnunda mevcûde beyne’l-hıref gedik ta‘bîr olunur on iki bârgir ve sâir âlât-ı lâzıme-i ma‘lûme müstakıllen akd-i âti’z-zikrin sudûruna değin bâ-hüccet-i şer‘iye benim yedimde mâlım ve mülküm olmağın ben zikr olunan ebniye-i memlûkesinde ber-vech-i muharrer mâlik olduğum nısf hisse-i şâyi‘amın üç sehm i‘tibâriyle iki sehmini yedimde ibkā ve mâ‘adâ ancak bir sehmini iki yüz guruşa ve değirmen-i mezkûr derûnunda mevcûde müstakıllen yedimde mâlım olan gedik âlât-ı lâzıme-i merkūmesinden sekiz re’s bârgir ve onlara isâbet eden sâir âlât-ı lâzıme-i ma‘lûmeyi kezâlik yedimde ibkā ve mâ‘adâsı olan dört re’s bârgir ve onlara isâbet eden sâir âlât-ı lâzıme-i ma‘lûmeyi üç bin iki yüz guruş ki cem‘an üç bin dört yüz guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûr Ahmed Ağa’ya bey‘ ve temlik ve vech-i lâyıkları üzere teslîm eylediğimde ol dahi ber-vech-i muharrer yedimden iştirâ ve temellük ve tesellüm ve kabz ü kabûl ve semenleri olan meblağ-ı mecmû‘-ı merkūm üç bin dört yüz guruşu bana def‘ ü teslîm ben dahi yedinden tamamen ve kâmilen ahz ü kabz edip mebî‘ayn-i mezkûreynin tağrîr ve gabinlerine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan değirmen ebniye-i memlûkesinin nısfı ber-vech-i muharrer üç sehm i‘tibâriyle bir sehminde ve gerek âlât-ı lâzıme-i mezkûresinden dört re’s bârgir ve onlara isâbet eden sâir âlât-ı lâzıme-i mezkûrede benim kat‘a alâka ve medhalim kalmayup mezbûr Ahmed Ağa’nın mâlı ve mülkü ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 28 C sene 1238.<br><br>Şühûdü’l-hâl: Uncular Kethudâsı el-Hâc Mehmed Ağa b. el-Hâc İbrahim, Abdullah Efendi b. Feyzullah, Ellialtı el-Hâc Mustafa Ağa b. Mehmed, Uncu Osman Ağa b. el-Hâc Abdulkadirzâde Ali, Na‘lbur el-Hâc Mustafa Ağa b. el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=33113"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33115"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>