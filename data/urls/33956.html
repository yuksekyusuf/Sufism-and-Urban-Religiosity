﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 169<br>Hüküm no: 49<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beş vakit namazın cami ve mescitlerde cemaatle eda edilmesi emri</b><br><br>İstanbul kādısı fazîletlü efendi<br><br>Bu dîn-i Muhammedî ve devlet-i sermedîninin üss-i esâsı olan şerî‘at-ı mutahharadan hiçbir vakitde ayrılmayarak küçük ve büyük cümle harekâtımızı kitâbın ve sünnet-i seniyye-i hazret-i risâlet-penâha tatbîk ve herkes farz ve sünneti icrâ ve emr-i ma‘rûf ile harekete i‘tinâ eyledikce cenâb-ı Hak kâffe-i hâlimizde ihsân-ı yüsr ve tevfīk eyleyeceği ve hilâfına hareket vukū‘unda terbiye-i İlâhiyye zuhûru meşiyyet-i Rabbâniye îcâbından olduğu erbâb-ı tevhîd ve bir vakitden beri cehele-i nâs emr-i Bârî ve sünnet-i hazret-i risâlet-penâhî ne olduğunu fark etmeyerek envâ‘-ı hâlete ictirâ ve giderek sünnet-i müekkede olan evkāt-ı hamsenin cemâ‘atle edâsından dahi sarf-ı nazar eylediklerinden terbiye-i İlâhiyye zuhûru meşhûd olmağın ba‘d ez-în mecmû‘-ı millet-i İslâmiye şe‘âir-i dîniyeden olan hâlât-ı müstahsene ile amel etmek <<üzere>> lâzımeden olduğuna binâen bundan böyle mükellef olduğumuz icrâ-yı ferâiz-i İlâhiyye olan sünnet-i seniyye ile dîn karındaşlarımız üzerlerine farz olan evkāt-ı hamseyi cevâmi‘ [ve] mesâcidde ve dâirelerinde imâmı olanlar ve hânelerinde cemâ‘atle kılıp “ve’rke‘û ma‘a’r-râki‘în” nass-ı celîle memûr olduğumuz cemâ‘ate devâm eylemeleri irâde olunmağla eimme-i mahallâtı celb ile işbu irâdeyi mahalleleri ahâlîsine ferden ferdâ tefhîm ederek fîmâ ba‘d imâmı olanlar hanelerinde olmayanlar cevâmi‘ [ve] mesâcidde salât-ı mefrûzayı cemâ‘atle edâ edip sünnet-i müekkede olan cemâ‘ate devâm eylemelerini tenbîh ve her kim mükellef olduğu ferâizi edâda bilâ-mûceb terâhî eder ise bulunduğu mahalle imâmı keyfiyeti tarafınıza ifâde ve isim ve şöhretiyle haber versin ve tarafınızdan dahi îcâb-ı şer‘îsi ne olduğu Bâb-ı âlî’ye inhâ olunarak hakkında lâzım gelen tedîb-i şer‘îsi icrâ olunacağını dahi gereği gibi tefhîm ederek o makūle bilâ-özr tediye-i ferâizinden terâhî edenler tarafınıza ihbâr olundukda îcâb-ı şer‘îsini Bâb-ı âlî’ye inhâya mübâderet eyleyesin deyü.<br><br>Fî 5 Ra sene [1]240.</p>          <br><a title="Önceki sayfa" style="text-decoration:none" href="./ayrmetin.php?idno=33955"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33957"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>