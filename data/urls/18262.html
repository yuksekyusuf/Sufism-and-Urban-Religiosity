﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 7 Numaralı Sicil (H. 985 - 986 / M. 1577 - 1578)<br>cilt: 33,&nbsp;sayfa: 37<br>Hüküm no: 5<br>Orijinal metin no: [3-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe Hatun bt. Cafer’den kendilerine intikal eden evlerin vârislerce Sancaktar Ali’ye satılması</b><br><br>Mahmiye-i Galata mahallâtından A‘mâ el-Hâc mahallesinde fevt olan merhûme Âişe Hâtun bt. Cafer’in baba bir karındaşları ve vârisleri olan Mehmed, Hızır, İbrahim ve Seydi Mehmed nâm kimesneler ve ayrıca merhûme-i mezbûrenin annesi Fâtıma bt. Abdullah nâm hâtun, meclis-i şer‘-i şerif ve mahfil-i dîn-i münîf el-masûn ani’t-tağyîr ve’t-tahrîfde ikrâr ve i‘tirâf ettiler ki, mukırrûn-ı mezbûrûn, irs-i şer‘î ile kendilerine merhûme-i mezbûreden intikāl eden, mahalle-i mezbûrede kâin tahtânî ve fevkānî iki beyti, selâmlığı, diğer bir tahtânî beyti, gölgeliği, kule ta‘bîr edilen bir odayı, kileri, üç odayı, mahzeni, fırını ve iki helâyı ve içinde meyveli ve meyvesiz ağaçlar bulunan bahçeyi müştemil olan bir tarafdan mahalle-i merkūme mescidi, diğer tarafdan Acem Hüseyin Bey mülkü, öteki tarafdan Ahmed Reis b. Abdullah mülkü ve tarîk-i âmla mahdûd olan cemî‘-i menzili cümle tevâbi‘ ve levâhıkı ve âmme-i menâfi‘ ve merâfıkı ile râyicü’l-vakt seksen bin akçe-i Osmânî mikdârındaki semen-i mu‘ayyen-i makbûz ile sâhibü’l-kitâb Sancakdâr Ali deyû meşhûr Ali Bey b. Mahmud’a bey‘-i bâtt-ı sahîh ile bey‘ etti. Ali Bey b. Mahmud da kendi nâmına iştirâ etti. Vâki‘ ikrâr müşterî tarafından vicâhen ve şifâhen tasdîk edildi. Teslîm-i mebî‘ ve kabz-ı semen eylediler. Cerâ zâlike ve hurrire fi’l-yevmi’l-hâdî ve’l-ışrîn min Saferi’l-muzaffer sene isneyn ve semânîn ve tis‘a mi’e.<br><br><br>Şuhûdü’l-hâl: Ali Halîfe b. ( ) İmâm, Ahmed Halîfe b. Abdurrahman Müezzin, Mehmed Çelebi b. el-Hâc Maksud, Ahmed Reis b. Ahmed, Ali Çelebi b. Ahmed İmâm, Mustafa b. Yusuf Muhzır, Mustafa b. Kerim Muhzır, Hüsrev b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=18261"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18263"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt007&bsm=glt007b037"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt007&bsm=glt007o165"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>