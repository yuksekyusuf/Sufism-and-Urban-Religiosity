﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 899<br>Hüküm no: 736<br>Orijinal metin no: [167b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani Hatun vefat eden eşi Süleyman’da mehir bedeli alacağı olduğunu ispat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den me’zûnen irsâl olunan Mevlânâ Nikâtî Ali Efendi mahmiye-i İstanbul’da Ali Paşa-i atîk mahallesinde sâkin iken bundan akdem vefât eden Süleyman b. Ali b. Abdullah’ın menziline varıp zeyl-i vesîkada mektûbü’l-esâmî Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Ümmühani Hatun bt. Mustafa ve sulbiye sagīre kızı Âişe’ye münhasıra olduğu şer‘an zâhir ve müte‘ayyin oldukdan sonra zâtı mahalle-i mezbûre sâkinlerinden Mustafa Çelebi b. Zülfikâr ve Kethüdâ Ahmed Ağa b. Abdülbaki ta‘rîfleriyle mu‘arrefe olan mezbûre Ümmühani Hatun meclis-i ma‘kūd-ı mezbûrda sagīre-i mezbûrenin kıbel-i şer‘den vasiyy-i mansû<<bları>>bu olan Mehmed Çelebi b. Ahmed mahzarında üzerine da‘vâ ve takrîr-i kelâm edip müteveffâ-yı mezbûr Süleyman Efendi b. Ali b. Abdullah târîh-i kitâbdan dört ay mukaddem tezevvüc murâd eylediğinde yetmiş guruş mehr-i müeccel tesmiyesiyle huzûr-ı Müslimînde beni tezevvüc ve kabûl edip hattâ târîh-i kitâbdan bir ay mukaddem ber-vech-i muharrer zimmetinde mütekarrir ve ma‘kūdun-aleyh yetmiş guruş mehr-i müeccel bana deyni olduğunu huzûr-ı Müslimînde ikrâr dahi edip meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden ber-vech-i muharrer müdde‘âsına beyyine taleb olundukda udûl-ı ahrâr-ı ricâl-i Müslimînden olup mahalle-i mezbûrede sâkin mu‘arrifân-ı mezbûrân Kethüdâ Ahmed Ağa b. Abdülbaki ve Mustafa Çelebi b. Zülfikâr li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr Süleyman Efendi b. Ali b. Abdullah ber-vech-i muharrer müdde‘iye-i mezbûre[ye] yetmiş guruş mehr-i müeccel zimmetinde mütekarrir ve ma‘kūdun-aleyh deyni olduğunu huzûrumuzda târîh-i mezbûrda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Nasuh Beşe b. Abdullah ve Kara Mehmed b. Abdullah ile meclis-i şer‘a gelip her biri vukū‘u üzere inhâ ve takrîr etmeğin mâ-vaka‘a kayd-şüd.<br><br>Fî 15 min-Receb sene 1110<br><br>Şuhûdü’l-hâl: Mehmed Çelebi b. Ahmed, Berber Muslu Beşe b. ( ), Mustafa Çelebi b. Musa, Abdülhalim Çelebi [b.] [Abdü]lhakim, Ahmed b. Abdullah, Mehmed Çelebi b. Abdülkerim, Hasan Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0899"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1076"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>