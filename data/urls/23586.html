﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 269<br>Hüküm no: 358<br>Orijinal metin no: [202-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hadîka-i sultânî Vakfına Mumcu Zizo’nun borcu olduğu ve mumcuların borca kefil oldukları</b><br><br>Havâss-ı aliyye kazâsına tâbi‘ Hasköy demekle ma‘rûf karye sükkânından olup mumcu tâ’ifesinden Zizo v. Apostol nâm zimmî meclis-i şer‘-i hatîr-i lâzımü’t-tevkīrde yine karye-i mezbûre kurbunda vâki‘ hadîka-i sultâniye’de sâkin olan hâssa bostancıları bölükbaşısı olan Yusuf Beşe b. Abdullah nâm hâssa bostancı mahzarında ikrâr ve takrîr-i kelâm edip hadîka-i mezbûrenin evkāf-ı müteferrika mâlından zimmetimizde cihet-i karz-ı şer‘îden yirmi bir bin akçe ve târih-i kitâb şehri gurresinden sene-i kâmile gāyetine müeccel ve çuka bahâsından üç bin yüz elli akçe ki cem‘an yirmi dört bin yüz elli akçe zimmetimizdedir dedikde, mukırr-ı merkūmun ikrâr-ı meşrûhunu el-mukarru lehü’l-mezbûr Yusuf Beşe tasdîk ve tahkīk ettikden sonra yine mumcu tâ’ifesinden Usta Yani v. Dimitri ve Hırank v. Rizo ve Hobaro v. Dimitri ve Sina v. Ergiri nâm zimmîler meblağ-ı mezbûr yirmi dört bin yüz elli akçeye tarafeynden emr-i kabûlü hâvî kefâletiyle kefîl olduklarında mâ hüve’l-vâki‘ bi’t-taleb ketb olundu. Tahrîren fî evâili Ramazâni’l-mübârek li sene tis‘în ve erba‘în ve elf.<br><br><br>Şuhûdü’l-hâl: Mehmed Efendi [b.] Menteş Hoca, el-Hâc Behmen [b.] Abdullah, Mehmed Bey [b.] Mustafa bevvâb-ı sultânî, Mustafa Beşe [b.] Nurullah, Derviş b. Mehmed, Mustafa Usta b. Ali, Mehmed Çelebi b. Mustafa el-İmâm, Mahmud b. Hasan kethüdâ-i pereme, Mehmed b. Kadri, Mehmed Beşe [b.] Abdullah, Mehmed b. Veli, Ali pazarcı </p>          <br><a title="Önceki sayfa" style="text-decoration:none" href="./ayrmetin.php?idno=23585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>