﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 370<br>Hüküm no: 400<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahimpaşa mahallesinden Ziga Hatun’un Ahmed b. Mustafa’nın kendisine olan borcunu hibe edip öldükten sonra mallarını harcama konusunda da vasi tayin ettiği</b><br><br>Mukaddemâ alacağının bir mikdârını hibe ba‘dehû vasiyet<br><br>Mahmiye-i İslâmbol’da Silivrikapısı dâhilinde İbrahim Paşa mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Ziga Hatun bt. el-Hâc Mehmed meclis-i şer‘-i şerîf-i enverde li-ebeveyn er karındaşı kızının sadrî kebîr oğlu işbu bâ‘isü’l-kitâb es-Seyyid Ahmed b. Mustafa nâm kimesne mahzarında ikrâr ve takrîr-i kelâm edip benim mezbûr es-Seyyid Ahmed zimmetinde cihet-i karzdan bâ-temessük üç yüz elli guruş alacak hakkımın yüz guruşunu hibetü’d-deyn mimmen aleyhi’d-deyn sahîhatün fehvâsınca mezbûr es-Seyyid Ahmed’e hibe ve temlik eylediğimde ol dahi ber-vech-i muharrer meclis-i hibede bilâ-mâni‘ ittihâb ve temellük ve kabûl etmeğin ol-vechile deyn-i meblağ-ı mezbûr üç yüz elli guruşun yüz guruşundan mezbûr es-Seyyid Ahmed’in zimmeti berî oldukdan sonra ben bi-emrillâhi te‘âlâ vefât eylediğimde mezbûr es-Seyyid Ahmed benim vasîyy-i muhtârım olup mecmû‘-ı tereke ve zimem-i nâsda olan hukūkumu bi’l-vesâye ahz ü kabz eyledikden sonra evvelâ vech-i mesnûn üzere techîz ve tekfîn ve sâir levâzım-ı defnim umûruna terekemden kırk guruş harc ü sarf edip bâkī kalan terekemin sülüsünü ifrâz ve sülüs-i mezbûrdan otuz guruşu ıskāt-ı salât-ı fâite ve keffârâtım içün fukarâ-i Müslimîn beyninde devr ü tasadduk eyleye ve sülüs-i mezbûrdan beş guruş ile iki aded taş iştirâ ve alâmet içün merkadimin baş ve ayak câniblerine vaz‘ etdire ve sülüs-i mezbûrdan her ne fazla kalır ise vasîyy-i mezbûr kendi re’yi üzere vücûh-ı birre harc ü sarf eyleye ve sülüsân-ı bâkıyemi dahi li-ebeveyn kız karındaşım Âişe Hatun ile âhar li-ebeveyn er karındaşım oğlu Mehmed b. Latif beynlerinde alâ mâ-farazallâhi te‘âlâ tevzî‘ ve taksîm eyleyeler deyü vasiyet ve tenfîzine mezbûr es-Seyyid Ahmed’i vasîyy-i muhtâr nasb ve ta‘yîn eyledim dedikde ol dahi ber-vech-i muharrer vesâyet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a bi’t-taleb.<br><br>Fî 2 Ca sene 1197<br><br>Eş-şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=10942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>