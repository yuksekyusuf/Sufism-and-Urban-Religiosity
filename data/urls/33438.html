﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 63<br>Hüküm no: 11<br>Orijinal metin no: [2b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadaret Mektupçusu Mehmed Arif Bey’in, Nakkaş Mehmed Sadık b. Mustafa’ya konak tamirinden borcu olduğu</b><br><br>Ma‘rûz<br><br>Ricâl-i Devlet-i Aliyye’den sâbıkā mektûbî-i hazret-i sadâret-penâhî izzetlü Mehmed Ârif Beyefendi bendelerinin işbu takrîri bâlâsına şeref-bâş-ı [bahş-ı] sahîfe-i sudûr olan fermân-ı âlem-mutâ‘larına imtisâlen zikri câ’î husûsu mahâllinde ber-nehc-i şer‘î istimâ‘ için savb-ı şer‘-i enverden me’zûnen irsâl olunan Kâtib es-Seyyid Salih Afîf Efendi dâ‘îleri [ve] hâssa mi‘mârı hulefâsından İsmail Kemâlî ve Mehmed Necib Halîfeler ile İstanbul’da Koska kurbünde Mi‘mâr Kemâleddin mahallesinde vâki‘ mîr-i mûmâ-ileyhin sa‘âdethânelerine varıp cerîde-i şer‘iyyede mazbûtü’l-esâmî Müslimîn huzûrlarında akd-i meclis-i şer‘-i âlî ettikde derûn-ı takrîrde mezkûru’l-ism Nakkāş Mehmed Sâdık b. Mustafa nâm kimesnenin li-ebeveyn er karındaşı ve tarafından husûs-ı âtîde taleb ve da‘vâ ve ahz ü kabza ve husûmete ve lede’l-iktizâ sulh ve ibrâya ve bunlar mütevakkıf olduğu umûrun küllîsine vekîl olduğu Mehmed Emin Ağa b. Mehmed ve Hüseyin Hasib Ağa b. Abdurrahman nâm kimesneler şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan Mustafa nâm kimesne meclis-i şer‘-i münîrde mûmâ-ileyh Mehmed Ârif Beyefendi muvâcehelerinde mîr-i mûmâ-ileyh işbu derûnunda akd-i meclis-i şer‘-i âlî olunan sa‘âdethânelerini târih-i i‘lâmdan bir sene mukaddem karındaşım müvekkilim mezbûr yediyle ta‘mîr ettirmiş olmalarıyla ol vechile karındaşım mezbûrun konağ-ı mezkûra mâlından masrûfu bu def‘a ma‘rifet-i şer‘-i şerîf ve mi‘mârân-ı mezbûrân ve sâir ahvâl-i ebniyeye vukūf-ı tâmları olan bî-garaz kimesneler ma‘rifetleriyle ber-vech-i defter-i müfredât üzre keşf ve mu‘âyene ve ba‘dehû mi‘mâr-ı mûmâ-ileyh ma‘rifetiyle fiyâtı tahmîn ve takvîm-birle defter olundukda min-haysü’l-mecmû‘ yirmi dört bin otuz yedi buçuk guruş elli yedi akçeye bâliğ olmağla meblağ-ı mezkûrdan mîr-i mûmâ-ileyhin karındaşım müvekkilim mezbûra ceste ceste teslîm eyledikleri yirmi bir bin beş yüz guruş lede’t-tenzîl bâkī iki bin beş yüz otuz yedi buçuk guruş elli yedi akçe mîr-i mûmâ-ileyhin zimmetlerinde karındaşım müvekkilim mezbûra deynleri zuhûr edip edâya müte‘ahhid oldular deyü takrîrini mîr-i mûmâ-ileyh tasdîk eylediğini mevlânâ-yı mûmâ-ileyh mahâllinde istimâ‘ ve tahrîr ve ma‘an meb‘ûs ümenâ-i şer‘le meclis-i şer‘-i şerîfe gelip alâ-vukū‘ihî inhâ ve takrîr eyledikleri İstanbul Mahkemesi’nden huzûr.<br><br>Fî 5 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>