﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 138<br>Hüküm no: 132<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pirinççi köyünden Fatma b. Abdurrahman’ın yarısına sahip olduğu evdeki hissesini diğer yarıya sahip olan Mustafa b. Abdullah’a satması</b><br><br>Havâss-ı Refî‘a kazâsı muzâfâtından Terkos nâhiyesine tâbi‘ Pirinççi nâm karye sâkinelerinden Fâtıma bt. Abdurrahman nâm hâtûnun zevci ve tarafından husûs-ı âti’l-beyâna vekîl olduğu zât-ı mezbûreyi ma‘rifet-i şer‘iyye ile ârifân es-Seyyid Abdurrahman Çelebi b. Üveys ve Ahmed Çelebi b. Hüseyin şehâdetleriyle şer‘an sâbit olan Mustafa Çelebi b. Mehmed nâm kimesne meclis-i şer‘-i şerîf-i enverde yine karye-i mezbûre sükkânından işbu sâhibü’l-kitâb diğer Mustafa b. Abdullah mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin nısfı müvekkilem mezbûre Fâtıma’nın ve nısf-ı âharı müşterî-i mezbûr diğer Mustafa’nın mülkleri olup karye-i mezbûrede vâki‘ bir tarafdan el-Hâc İsmail nâm kimesne mülkü ve bir tarafdan es-Seyyid Abdurrahman mülkü ve bir tarafdan Mehmed Beşe mülkü ve bir tarafdan tarîk-i âm ile mahdûd fevkānî ve tahtânî dört bâb oda ve bir mikdâr havlu ve bir su kuyusu ve bir fırını ve kenîfi müştemil mülk menzilde olan nısf hisse-i şâyi‘ası müvekkilem mezbûre Fâtıma mezbûr diğer Mustafa’ya tarafeynden îcâb ve kabûlü hâvî bey‘-i bâtt-ı sahîh-i şer‘î ile otuz esedî guruşa bey‘ [28a] ve temlîk ve mahallinde teslîm, ol dahi ber-vech-i muharrer temellük ve tesellüm eyledikden sonra semeni olan meblağ-ı mezbûr otuz esedî guruşu müvekkilem mezbûre mezbûr Mustafa yedinden tamâmen ahz u kabz edip ba‘de’l-yevm menzil-i mahdûd-ı mezkûrun cümlesi mezbûr Mustafa’nın mülk ve hakkı olmuşdur, keyfe mâ yeşâ’ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sânî ve’l-ışrîn mine’l-Muharremi’l-harâm li-sene mi’e ve elf.<br><br>Şuhûdü’l-hâl: Ramazan b. Mehmed, Ömer Çelebi b. Abdullah, Mehmed Çelebi b. Hüseyin, Ali Çelebi b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=28156"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28158"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>