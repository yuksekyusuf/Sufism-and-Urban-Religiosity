﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 175<br>Hüküm no: 125<br>Orijinal metin no: [83-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zahireci Tokosoş v. Yorgi’nin sahibi olduğu dükkân ve âletlerini ferağ için Zahireci Vasil’i vekil tayini</b><br><br>Aziz Efendi, nasb-ı vekîl-i sâbitü’l-vekâlesi<br><br>Numara: 155, 40 guruş<br><br>İstanbul’da Limon İskelesi nâm mahâlde mütemekkin ve zikri âtî hisselerinin sahîhan mutasarrıfı olduğu her biri teba‘a-i Devlet-i aliyyenin Rum milletinden Zahîreci Sina v. Yasef ve Zahîreci Yanko v. Yorgi nâm kimesneler haberleriyle nohudcu esnâfı kethudâsının memhûr bir kıt‘a ilmühaberinden zâhir olan teba‘a-i Devlet-i aliyyeden ve millet-i merkūmeden Zahîreci Tokosoş v. Yorgi yine mahâll-i mezkûrda mütemekkin teba‘a-i Devlet-i aliyyeden ve millet-i merkūmeden işbu hâmilü’r-rakīm Zahîreci Vasil v. Nikola muvâcehesinde ikrâr-ı tam ve takrîr-i kelâm edüp İstanbul’da Sarı Timur mahallesinde Hatab kapısı mevki‘inde vâki‘ ma‘lûmü’l-hudûd dört yüz yirmi üç numara ile murakkam bir bâb zahîreci bakkāl dükkânı derûnunda mevcûde Haremeyn-i muhteremeyn evkāfı müstegallâtından gedik ta‘bîr olunur şehriye üç yüz altmış akçe icâre-i müeccelelü âlât-ı lâzıme-i ma‘lûme ve Ebulfeth Sultan Mehmed Han -tâbe serâhû- hazretleri evkāf-ı şerîfelerine tashîh ve ilhâk olunan Kule-i Zemin Vakfı musakkafâtından dükkân-ı mezkûr zahrında kâin kezâlik ma‘lûmü’l-hudûd şehriye on beş akçe icâre-i müeccelelü terbî‘an yirmi sekiz zirâ‘ üç parmak kal‘a mahâllinden her birinin yirmişer sehm i‘tibârıyla on altışar sehm hisse-i şâyi‘aları benim bâ-temessükât-ı mütevellî ve nizâm bi’l-icâreteyn taht-ı tasarrufumda olup ancak ben bu esnâda memleketim olan medîne-i Niğde’ye tâbi‘ Çamardı kazâsına âzim olmamla mahal ve âlât-ı gedik-i mezkûrlarda olan hisse-i şâyi‘a-i mezkûreleri yedinden makbûzum olan iki bin beş yüz guruş bedel mukābelesinde hâzır bi’l-meclis teba‘a-i Devlet-i aliyye ve millet-i merkūmeden Kasti v. Yani’ye kat‘iyyen ferâğını mütevellîleri huzûrlarında takrîre ve husûs-ı mezkûr mütevakkıf olduğu umûrun küllîsine tarafından merkūm Vasil’i vekâlet-i mutlaka-i sahîha-i şer‘iye ile vekîl nasb ü ta‘yîn eyledim dedikde ol dahi vekâlet-i mezkûreyi kabûl etmeğin mâ-vaka‘a bi’t-taleb ketb olundu.<br><br>Fî 19 Safer sene [1]301<br><br>Şühûdü’l-hâl: Mehmed Emin Ağa b. Mustafa, Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12042"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12044"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>