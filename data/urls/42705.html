﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 459<br>Hüküm no: 599<br>Orijinal metin no: [122b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marina bt. Manol’un, Sakızlı Nikola ve İstendilli Marko aleyhindeki menzil ve bağ davasında anlaşma sağlanması</b><br><br>Ma‘rûz,<br><br>Mahrûse-i Galata’ya muzâfe kasaba-i Tophane’de Hüseyin Ağa mahallesinde sâkine iken bundan akdem hâlike olan Elena bt. Nikola v. Yorgi nâm Nasrâniyenin verâseti ber-mûceb-i hüccet zî-rahim cihetinden li-ebeveyn er karındaşı kızı arzuhâl eden Marina bt. Manol Nasrâniyeye inhisârı tahakkukundan sonra şahsı Veli Beşe b. Hüseyin ve Hasan Odabaşı b. Mehmed ta‘rîfleriyle mu‘arrefe olan mezbûre Marina Nasrâniye mahfil-i şer‘iyyâtda mahalle-i mezbûrede vâki‘ üç tarafdan Mehmed Ağa mülkü ve bir tarafdan tarîk-i âm ile mahdûd ulyâda ve vüstâda ve süflâda birer bâb oda ve mahzen ve mahtab ve kenîfi müştemil mülk menzilin sekiz sehm i‘tibârıyla beş sehm hissesine vaz‘-ı yedi mütehakkık olan Sakızlı Nikola zimmî ile Beyoğlu bağları hilâlinde kâin bir tarafdan Nikola zimmî bağı ve bir tarafdan Dimitri zimmî bağı ve iki tarafdan tarîk-i âm ile mahdûd altı buçuk dönüm mülk bağa vaz‘-ı yedi mütehakkık olan arzuhâlde ismi mezkûr İstendilli Marko zimmî muvâcehelerinde menzil-i mahdûd-ı mezkûrun sâlifü’z-zikr beş sehm hissesi ile bağ-ı mahdûd-ı mezkûr mûrisem hâlike-i mezbûre Elena’nın hayatında ile’l-helâk yedinde mülk ve hakları olup ba‘de helâkihâ bana mevrûs olmuş iken mezbûrân Nikola ve Marko zimmîler bi-gayr-ı hakkın vaz‘-ı yed ederler deyü da‘vâya tasaddî etdikde onlar dahi cevâblarında mûrisen hâlike-i mezbûre Elena bt. Nikola v. Yorgi sene-i sâbıkā Saferi’nin yedinci günü hâl-i hayatında ve kemâl-i [123a] sıhhatinde menzil-i mahdûd-ı mezkûrdan sâlifü’z-zikr beş sehm hissesini iki yüz elli guruşa ve bağ-ı mahdûd-ı mezkûru yüz guruşa bize bey‘ ve temlîk ve teslîm etmekle biz dahi ber-vech-i muharrer iştirâ ve temellük ve tesellüm ve kabûl eylediğimizden sonra semenleri olan cem‘an üç yüz elli guruşu tamâmen yedlerimizden ahz u kabz edip menzil ve bağda alâkası kalmayıp mülk-i müşterâmız olmağla bi-hakkın zabt ve vaz‘-ı yed ederiz deyü iki kıt‘a mübâya‘a hüccetleri ibrâzıyla def‘a tasaddî eylediklerinde beynlerinde ba‘de’l-münâza‘a müdde‘iye-i mezbûre Marina Nasrâniye da‘vâ-yı mezkûrelerinden ba-vesâtet-i muslihîn mezbûrân Nikola ve Marko zimmîler ile ellişer guruşdan cem‘an yüz guruş bedel-i makbûza sulh olup zikr olunan beş sehm menzil hissesine ve bağ-ı mahdûd-ı mezkûra ve beynlerinde ma‘lûm eşyâ nizâ‘ına ve bedel-i sulh-ı mezbûr yüz guruşa ve târîh-i i‘lâma gelince ma‘lûmen ve mechûlen sâir hukūk-ı şer‘iyyeye müte‘allika âmme-i de‘âvî ve mutâlebât ve kâffe-i eymân ve muhâsamâtdan her biri âharın zimmetini ibrâ ve iskāt edip ve her biri âharın ibrâsını dahi tasdîk ve kabûl etmeğin kat‘-ı nizâ‘ etdikleri bi’t-terâzî tescîl ve huzûr-ı âlîlerine i‘lâm olundu.<br><br>Fî 11 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42704"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42706"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b459"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>