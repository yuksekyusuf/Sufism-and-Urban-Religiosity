﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 206<br>Hüküm no: 186<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Mehmed Beşe b. Ahmed’in Mahmud Beşe b. Ahmed’de olan alacağının tahsili</b><br><br>Mahrûse-i Galata tevâbi‘inden kasaba-i Tophâne’de Cihangir Mahallesi sükkânından iken bundan akdem vefât eden Mehmed Beşe b. Ahmed’in sulbiye sagīre kızları Sâliha ve Ümmühani’nin vâlideleri ve tesviye-i umûrlarına kıbel-i şer‘den mansûbe vasîleri olan Emine bt. Musa nâm hatun meclis-i şer‘de işbu bâ‘isü’l-kitâb Mahmud Beşe b. Ahmed nâm kimesne mahzarında ikrâr ve takrîr-i kelâm edip vasîleri olduğum kızlarım sagīretân-ı mezbûretânın babalarından müntakil mâllarından mezbûr Mahmud Beşe zimmetinde altmış bir guruş hakları olup meblağ-ı mezbûru merkūm Mahmud Beşe’den bi’l-vesâye taleb ve da‘vâ eylediğimde ol dahi meblağ-ı mezbûru tamamen def‘ ü teslîm eyledim deyü def‘le mukābele edip ve müdde‘âsını isbât sadedinde iken beynimizde münâza‘ât-ı kesîre cereyân etmişidi el-hâletü hâzihî beynimize muslihûn tavassut edip sulh sagīretân haklarında dahi evlâ ve enfa‘ olmağın beni mezbûr Mahmud Beşe ile otuz yedi guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr otuz yedi guruşun yedi guruşunu târih-i kitâbdan beş gün tamamına değin ve meblağ-ı bâkī otuz guruşu dahi beher ayda birer guruş edâ etmek üzere otuz ay tamamına değin te’cîl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî [6] min-Cumâdelûlâ sene 1121<br><br>Şuhûdü’l-hâl: Mübâşir Ahmed Beşe b. Mehmed, Osman Beşe b. Ömer, Hüseyin b. Abdullah, Mehmed b. Ahmed, Mustafa b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4464"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4466"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>