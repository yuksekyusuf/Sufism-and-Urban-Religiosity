﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 346<br>Hüküm no: 384<br>Orijinal metin no: [56a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Togodoş v. Todori’nin Kaya v. Kiryazi’ye kalan yüz guruş borcuna Abacı Kostantin v. Lefter’in kefil olduğu</b><br><br>Bakkal tâifesinden Togodoş v. Todori nâm zimmî meclis-i şer‘de işbu hâmilü’r-rakīm Kaya v. Kiryazi nâm zimmî muvâcehesinde üzerine da‘vâ ve takrîr-i kelâm edip merkūm Kaya’ya yedinde olan deyn temessükü nâtık olduğu üzere cihet-i karz-ı şer‘îden yüz guruş deynim olmağla meblağ-ı mezbûra gāib ani’l-meclis Abacı Kostantin v. Lefter nâm zimmî emrim ile kefîl oldukdan sonra meblağ-ı mezbûrun yetmiş guruşunu mukaddemâ merkūm Kaya’ya edâ ve teslîm edip zimmetinde otuz guruş deynim bâkī kalmış iken merkūm Kaya benim gıyâbımda meblağ-ı mezbûr yüz guruşu kefîlim gāib-i mezbûr Kostantin’den ahz etmeğin suâl olunup ziyâde makbûzu olan yetmiş guruşun alıverilmesi murâdımdır dedikde gıbbe’s-suâl merkūm Kaya cevâbında fi’l-vâki‘ müdde‘î-i mersûm Togodoş yedinden mukaddemâ altmış sekiz guruş vekîl-i gāib-i merkūm Kostantin’den dahi yüz guruş ahzını ikrâr lâkin benim merkūm Togodoş zimmetinde cihet-i mezbûrdan ber-mûceb-i temessük yüz yetmiş bir buçuk guruşunu kendüye hibe ve altmış sekiz guruşunu ahz ve bâkī yüz guruşa gāib-i merkūm Kostantin kefîl olmağla kefâletine binâen ahz eyledim deyü def‘le mukābele edicek gıbbe’l-istintâk ve’l-inkâr merkūm Kaya’dan def‘-i mezkûrunu mübeyyine beyyine taleb olundukda udûl-i Nasârâdan olup mahrûse-i Galata’da Sultan Bayezid mahallesinde sâkin Kiryazi v. Yani ve Rizo v. Algeli nâm zimmîler li-ecli’ş-şehâde mahfel-i şer‘a hâzırân olup isre’l-istişhâd fi’l-vâki‘ müdde‘î-i mersûm Togodoş işbu merkūm Kaya’dan mukaddemâ huzûrumuzda karz-ı hasen yüz yetmiş bir buçuk [guruşu] ahz u kabz eyleyip ba‘dehû merkūm Kaya meblağ-ı mezbûrun üç buçuk guruşunu müdde‘î-i merkūm Togodoş’a hibe ve altmış sekiz guruşunu dahi yedinden ba‘de’l-ahz ve bâkī kalan yüz guruşa merkūm Togodoş’un emriyle gāib ani’l-meclis Abacı Kostantin v. Lefter v. Yorgi kefîl ve dāmin olmuş idi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle müdde‘î-i mersûm Togodoş merkūm Kaya’ya bî-vech mu‘ârazadan men‘ birle mâ-hüve’l-vâkı‘ bi’l-ibtigā ketb olundu.<br><br>Fî-selh-i Muharremi’l-harâm sene 1138.<br><br>Şuhûdü’l-hâl: el-Hâc Mustafa b. Osman, Halil Çelebi b. Mustafa, Yusuf b. Abdullah, İbrahim b. Mustafa, Mustafa b. Ahmed, Ali b. Ahmed, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22122"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22124"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>