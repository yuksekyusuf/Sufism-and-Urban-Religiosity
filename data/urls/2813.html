﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 406<br>Hüküm no: 495<br>Orijinal metin no: [91b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe’nin menzil, bağ, tarla ve çayırını Ahmed Çelebi’ye satması (bey‘ bi’l-vefâ)</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den Mevlânâ Ali Efendi b. Mehmed irsâl olunup ol dahi Ahmed Çelebi b. Hüseyin’in mahmiye-i İstanbul’da Efdalzâde mahallesinde sâkin olduğu menziline varıp zeyl-i sahîfede muharrerü’l-esâmî olan Müslimîn huzûrunda akd-i meclis-i şer‘-i şerîf etdikde fi’l-asl medîne-i Üsküdar muzâfâtından kasaba-i Gekbüze’de Küçük Mescid mahallesi sükkânından olup hâlâ bi-tarîkı’l-müsâferet sâlifü’z-zikr Efdalzâde mahallesinde sâkin Ahmed Beşe b. Mehmed nâm kimesne meclis-i şer‘-i ma‘kūd-ı mezbûrda bâ‘isetü’l-kitâb mezbûr Ahmed Çelebi mahzarında ikrâr ve takrîr-i kelâm edip akd-i âti’z-zikrin sudûruna değin taht-ı tasarrufumda olup kasaba-i mezbûreden Yaycıpınarı nâm mevzi‘a giden yol kenarında kasaba-i mezkûre sınırı dâhilinde vâki‘ iki tarafdan tarîk-i âm ve bir tarafdan Folka? nâm kimesne tarlası ve bir tarafdan Donbayoğlu demekle ma‘rûf Ahmed nâm kimesne çayırı ile mahdûd bir kıt‘a çayırın ve yine kasaba-i mezkûre sınırı dâhilinde Kartal nâm mevzi‘de vâki‘ bir tarafdan el-Hâc Mehmed tarlası ve bir tarafdan Arpacıbaşı tarlası ve bir tarafdan Özbekoğlu tarlası ve bir tarafdan benim tarlam ile mahdûd tahmînen iki yüz keyl tohumu isti‘âb eder tarlamın hakk-ı tasarruflarını iki yüz esedî guruş bedel mukābelesinde tefvîz bi’l-vefâ ve ma‘rifet-i sâhib-i arz ile mezbûr Ahmed Çelebi’ye ferâğ ve tefvîz ve yine akd-i âti’z-zikrin sudûruna değin yedimde mülküm ve hakkım olup kasaba-i mezkûre kurbünde Kızılpınarı nâm mevzi‘de vâki‘ bi-tarafdan tarîk-i hâs ve bir tarafdan Sarbdere demekle ma‘rûf vâdi ve bir tarafdan ba‘zan Mustafa Çelebi bağı ve ba‘zan Süleyman Çelebi bağı ve bir tarafdan âhar mülküm ile mahdûd tahmînen beş bin kürûmu hâvî bir kıt‘a bağım ile mârrü’z-zikr Küçük Mescid mahallesinde vâki‘ bir tarafdan Çakıroğlu mülkü ve bir tarafdan mescid-i mezbûrda imâm olanlara meşrûta vakıf menzil ve bir tarafdan tarîk-i âm ve bir tarafdan âhar mülküm ile mahdûd fevkānî bir bâb oda ve tahtânî bir bâb oda ve iki ahur ve bir kenîfi müştemil menzilimi safka-i vâhide ile mezbûr Ahmed Çelebi’ye iki yüz yirmi esedî guruşa bey‘ bi’l-vefâ ile bey‘, ol dahi tefevvüz ve iştirâ ve kabûl etdiğinden sonra bedel-i mezbûr ile semen-i merkūm cem‘an dört yüz yirmi guruşu mezbûr Ahmed Çelebi’ye yedinden iştirâ ve kabz etdiğim beynimizde ma‘lûm iki top beyâz astar ve üç top keten bezi ve dokuz zirâ‘ kırmızı atlas ve bir yeşil çuka serhadi ve iki samur kürk ve bir tilki kürkü ve bir çuka mellûte ve bir peşkir ve bir kilim ve bir boylu tüfenk ve bir çakmaklı tüfenk ve beynimizde ma‘lûm tîrkeş ve yay ve ok ve bir eyer ve bir at çulu ve enli garâr ve bir seccâde ve beynimizde ma‘lûm üç kitâb ve bir sepet sandığı semenlerinden deynim olan iki yüz elli guruş ile cihet-i karzdan deynim olan yüz yetmiş guruş min-haysü’l-mecmû‘ dört yüz yirmi guruş deynime takas ve mezbûr Ahmed Çelebi dahi mukāssa ve kabûl edip zikr olunan tarla ve çayırı mahallinde zabta ve menzil ve bağı kabza mezbûr Ahmed Çelebi’ye taslît eylediğimden sonra târîh-i kitâbdan yüz seksen gün tamâmına değin edâ-i deyn ile fesh-i akd-i ta‘ahhüd eyledim, gıbbe’t-tasdîkı’ş-şer‘î husûs-ı mezbûru mevlânâ-yı mezbûr mahallinde tahrîr ba‘dehû ma‘an irsâl olunan Mehmed b. Mehmed ile meclis-i şer‘a gelip alâ-vukū‘ihi inhâ ve takrîr etdiklerinde mâ-hüve’l-vâki‘ bi’t-taleb ketb olundu.<br><br>Fî-gurreti şehr-i Ramazani’l-mübârek sene 1081.<br><br>Şuhûdü’l-hâl: Hacı Mustafa b. Abdüllatif, Hızır Efendi b. Ahmed, Musa Efendi b. Şa‘bân, Molla Mehmed Beşe, Hacı Mehmed b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b406"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>