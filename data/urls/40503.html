﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 265<br>Hüküm no: 224<br>Orijinal metin no: [33a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haffaf İbad b. Nazar’ın atı ile yaralanmasına sebep olduğu Yanci v. Yorgi ile beş guruş üzerine sulh olduğu</b><br><br>Mahmiye-i İstanbul’da Lütfi Paşa kurbünde Defterdâr Ahmed Çelebi mahallesi sükkânından olup Büyükkaraman’da eskici haffâflarından olan İbad b. Nazar meclis-i şer‘-i hatîr-i lâzimü’t-tevkīrde mahmiye-i mezbûrede Tercümân Yunus mahallesinden olan hâmilü hâze’l-kitâb Yanci v. Yorgi nâm Nasrânî muvâcehesinde tav‘an ikrâr ve i‘tirâf edip merkūm Yanci târih-i kitâb günü merhûm Ebû’l-feth Sultân Mehmed Hân aleyhi’r-rahmetü ve’l-gufrân câmi‘-i şerîfi hareminde at koşar iken atı zabt edemeyip bana dokunmağla ben dahi yıkılıp elim kaldırım taşına dokunup mecrûh olduğumda merkūm Yanci’den mûcib-i cerhimi taleb ve da‘vâ ettiğimde beynimize muslihûn tavassut edip merkūm Yanci ile beni da‘vâ-yı mezkûremden beş kıt‘a riyâlî guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûru yedinden ahz u kabz edip da‘vâ-yı mezkûremden merkūmun zimmetini ibrâ ve ıskāt ettiğimden mâ‘adâ cerh-i mezbûrun te’sîrinden fevt olursam dahi dem ve diyetime müte‘allik âmme-i de‘âvîden ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d merkūm Yanci üzerine husûs-ı mezbûra müte‘allik bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Haffâf Mustafa Beşe b. Mehmed, Tercümânzâde Mehmed Çavuş b. Zülfikar, Çukadâr Ali Beşe, Osman Beşe b. Sevindik ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40502"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40504"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o880"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>