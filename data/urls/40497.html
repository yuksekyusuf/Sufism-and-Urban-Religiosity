﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 260<br>Hüküm no: 218<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstani v. İstati’nin kendisinden haksız yere para aldığı iddiasıyla Yedekci Mehmed Ağa b. Abdülmennan aleyhine açtığı davada iki yüz akçe üzerine sulh olduğu</b><br><br>Fazîletlü efendi hazretlerinin imzâsıyladır.<br><br>Medîne-i Sakız kazâsına tâbi‘ Eksopotimo nâm karye ahâlîsinden İstani v. İstati nâm zimmî meclis-i şer‘-i hatîr-i lâzimü’t-tevkīrde mahrûse-i Galata kazâsına tâbi‘ kasaba-i Tophane mahallâtından Hendek mahallesinde sâkin işbu sâhibü’l-kitâb Yedekci Mehmed Ağa b. Abdülmennân mahzarında tav‘an ikrâr ve i‘tirâf edip mezkûr Mehmed Ağa târih-i kitâbdan beş sene mukaddem Sakız ağası olduğu hâlde yedimden ve malımdan üç yüz kıt‘a riyâlî guruşumu bi-gayri vech-i şer‘î ahz eyledi deyu taleb ve da‘vâ eylediğimde ol dahi inkâr edip benim dahi beyyinem olma[ma]ğla beynimizde münâza‘ât-ı kesîre ve muhâsamât-ı ekîde vâkı‘a olmuşidi el-hâletü hâzihî beynimize muslihûn tavassut edip da‘vâ-yı mezkûremden beni mezkûr Mehmed Ağa ile an-inkâr iki yüz nakd-i râyic [fi’l]-vakt akçe üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezkûr iki yüz akçeyi mezkûr Mehmed Ağa yedinden tamâmen ahz u kabz edip husûs-ı mezbura müte‘allika da‘vâdan mezkûr Mehmed Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d husûs-ı mezbûra müte‘allika mezkûr Mehmed Ağa üzerine bi-vechin mine’l-vücûh ve sebebin mine’l-esbâb da‘vâ ve nizâ‘ ve husûmet ve hak ve alâkam kalmadı dedikde gıbbe’t-tasdîk mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mustafa Efendi el-müderris, Mustafa Efendi el-kādî, Kethüdâ Mahmud Ağa b. Abdullah, İbrahim Çavuş b. Abdullah, Matbahî İsmail Çelebi, Ali Bey el-muhzır ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40496"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40498"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o881"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>