﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 581<br>Hüküm no: 1139<br>Orijinal metin no: [110b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Çelebi b. el-Hâc Hızır’ın, Sivas’daki mermer bahâsını mukâtaaya aldığı</b><br><br>Amasya sancağı tevâbi‘inden Havza kazâsına tâbi‘ Halyar nâm karye sâkinlerinden Mehmed Çelebi b. el-Hâc Hızır nâm kimesne mahfil-i kazâda işbu sâhibü’l-kitâb kıdvetü’l-havâs ve’l-mukarrebîn umdet-i ashâbü’l-iz ve’t-temkīn bi’l-fi‘l çakırcılarbaşı olan İbrahim Ağa hazretleri tarafından ikrâr-ı âti’z-zikri tasdîka nehc-i şer‘î üzre vekâleti sâbite olan Ali Ağa b. Abdullah mahzarında takrîr-i kelâm edip Sivas Beylerbeyiliği’nde vâki‘ olan müjde bahâsını târih-i kitâb Muharremü’l-harâmı’nın gurresinden üç yıl tamâmına değin doksan üç bin akçeye iltizâm ve kabûl eyledim her sene başında kıstü’l-yevm ki otuz bir bin akçe olur zikr olunan otuz bir bin akçeyi mûmâileyh ağa hazretlerine edâ etmeden âhar senenin mahsûlüne dahl etmem dedikden sonra mahrûse-i İstanbul’da vâki‘ Gedik Paşa mahallesi sükkânından hallâc Üstâd Mustafa b. Ali ve Nişâncı Mehmed Paşa’nın yedinci yayabaşısı olan Yusuf Bey b. Abdullah ve mahrûse-i Üsküdar’da vâki‘ Sultan mahallesi sâkinlerinden Muytâb Üstâd Mehmed b. Bâli nâm kimesneler dahi zarar-ı mâla biz dahi kefîl olduk deyu tâyi‘an mukır ve mu‘terif oldukdan sonra mukırrân-ı merkūmûnu ikrâr-ı meşrûhlarında mezbûr Ali vekâleti hasebiyle vicâhen ve şifâhen tasdîk edicek kayd-ı sicil olundu. Fî evâsıtı Safer sene elf.<br><br><br>Şuhûdü’l-hâl: Ömer Bey b. Abdullah, el-Hâc Mehmed b. Sinan, Sipâhi Ahmed Bey b. Abdullah, Mehmed b. Habîb, Mehmed b. Behrâm, Sefer b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=52068"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52070"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b581"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o693"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>