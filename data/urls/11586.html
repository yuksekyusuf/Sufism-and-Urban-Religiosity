﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 306<br>Hüküm no: 255<br>Orijinal metin no: [80a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostantin v. Dimitri Ramondi’nin Haremeyn-i Şerifeyn Vakfı’ndan istiğlâl yoluyla ödünç aldığı</b><br><br>Mahmiye-i Kostantıniyye’de Balat kurbünde vâki‘ Tahta Minâre mahallesinde sâkin olan Kostantin v. Dimitri Ramondi nâm zimmî meclis-i şer‘-i şerîfe gelip işbu akdin kendisinden sudûruna kadar mâliki olduğu ve taht-ı tasarrufunda bulundurduğu, mahalle-i mezbûrede kâin, bir tarafından Manol v. Kostantin mülkü, bir tarafından Yani v. İlay mülkü ve bir tarafından tarîk-ı âm ile mahdûd cemî‘ menzilini ve hudûdu bir tarafından Bostancıbaşı Ferhad Ağa b. Abdülmennan mülkü, bir tarafından Aleksandıra v. Selvira mülkü, bir tarafından tarîk-ı âm ve bir tarafından tarîk-ı hâs ile mahdûd bulunan iki bahçesini cümle tevâbi‘i ve levâhıkıyla râyicü’l-vakt elli bin akçe-i Osmanî semen-i mu‘ayyen-i makbûzla Haremeyn-i şerîfeyn vakfı mütevellîsi hâfızü’l-kitâb fahrü’l-akrân Bevvâb-ı sultânî Mustafa Bey b. Kurd’a bey‘ ettiğini ikrâr ve i‘tirâf eyledi. O dahî vakıf malıyla ve istiğlâl maksadıyla menzil-i mezbûru iştirâ eyledi. Mütevellî-i mezkûr menzil-i mesfûru ve hadîkateyn-i mezkûreteyni zeyildeki tarihden bir sene tamâmına beş bin akçeye bâyi‘-i mezbûra icâreye verdi. Vâki‘ ikrâr mütevellî-i mezbûr tarafından vicâhen ve şifâhen tasdîk edildi. Menzil-i mezbûrun derkine ve ücret-i kirâya mahmiye-i mezbûre mahallâtından Sultân Bayezid Han mahallesi sükkânından bâyi‘-i mezbûrun amcası Mihayil v. Anton nâm zimmî îcâb ve kabûlü hâvî kefâletle kefîl oldu.<br><br>Cerâ zâlike ve hurrire fî-evâhiri Recebi’l-mürecceb min-şühûri sene semâne ve ışrîn ve elf.<br><br>Şühûdü’l-hâl: Mustafa Çelebi b. el-müderris, Abdullah Beşe b. er-râcil, Ali Çelebi b. Halil el-mi‘mâr</p>          <br><a title="Önceki sayfa" style="text-decoration:none" href="./ayrmetin.php?idno=11585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o747"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>