﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 312<br>Hüküm no: 349<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eskici esnafından Mustafa Ağa’nın bazı kimselerde olan alacaklarını tahsil ve borçlarını ödemek üzere Seyyid İbrahim Ağa’yı vekil tayin etmesi</b><br><br>İsbât-ı Vekâlet hücceti<br><br>Vilâyet-i Anadolu’da Niğde sancağında Develi kazâsına tâbi‘ Finase karyesi ahâlisinden ve eskici esnâfından Mustafa Ağa b. Mustafa b. Abdullah tarafından ber-vech-i âtî vekâlet iddi‘â eden esnâf-ı mezbûre kethudâsı işbu bâ‘isü’l-vesîka es-Seyyid İbrahim Ağa b. Abdullah meclis-i şer‘-i şerîf-i enverde Ali Ağa b. Ali mahzarında üzerine da‘vâ ve takrîr-i kelâm edip mezbûr Mustafa Ağa’nın merkūm Ali Ağa zimmetinde cihet-i karzdan elli guruş alacak hakkı olmağla meblağ-ı mezbûru merkūmdan taleb ve da‘vâ ve ahz ü kabza ve mahmiye-i İstanbul’da Parmakkapı dâhilinde Şerîf Salih Ağa ve Ömer Ağa dükkânları beynlerinde kâin bir bâb vakıf eskici dükkânı bâ-temessük-i mütevellî merkūm Mustafa Ağa’nın taht-ı tasarrufunda ve derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûmesi semen-i misliyle âhara bey‘e ve kabz-ı semene ve oğlu işbu hâzır bi’l-meclis Süleyman’a zimmetinde cihet-i karzdan iki bin beş yüz guruş ve gāib ani’l-meclis Ali Ağa’ya zimmetinde cihet-i deyn-i şer‘îden yedi bin beş yüz guruş deyni olmağla makbûzundan deynlerini edâya merkūm Mustafa Ağa bundan akdem diyâr-ı âhara âzim oldukda şühûd mahzarlarında beni tarafından vekîl nasb ü ta‘yîn eylediğinde ben dahi vekâlet-i mezkûreyi kabûl etmemle meblağ-ı mezbûr elli guruşu vekâletim hasebiyle mezbûr Ali Ağa’dan taleb ederim suâl olunsun dedikde gıbbe’s-suâl mezbûr Ali Ağa cevâbında merkūm Mustafa Ağa’ya cihet-i mezbûreden zimmetinde elli guruş deyni olduğunu ikrâr, mezbûr es-Seyyid İbrahim Ağa’nın vekâleti ma‘lûmum değildir deyü inkâr edicek, müdde‘î-i vekîl-i mezbûrdan ber-vech-i muharrer vekâlet müdde‘âsına mutâbık beyyine taleb olundukda udûl-i ahrâr-ı ricâl-i Müslimînden ve esnâf-ı mezkûreden Mustafa Ağa b. Hüseyin ve Ömer Ağa b. Ali nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mezbûr Mustafa Ağa’nın merkūm Ali Ağa zimmetinde cihet-i karzdan elli guruş alacak hakkı olmağla meblağ-ı mezbûru merkūmdan ve mahmiye-i İstanbul’da Parmakkapı dâhilinde Şerif Salih Ağa ve Ömer Ağa dükkânları beynlerinde kâin bir bâb vakıf dükkân bâ-temessük-i mütevellî taht-ı tasarrufunda ve derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme müstakıllen yedinde malı olmağla âlât-ı lâzıme-i ma‘lûmesi semen-i misliyle âhara bey‘e ve kabz-ı semene ve oğlu işbu hâzır bi’l-meclis Süleyman Ağa’ya zimmetinde cihet-i karzdan iki bin beş yüz guruş ve gāib ani’l-meclis Ali Ağa’ya cihet-i deyn-i şer‘îden yedi bin beş yüz guruş deyni olmağla makbûzundan deynini edâya mezbûr Mustafa Ağa bundan diyâr-ı âhara âzim oldukda işbu müdde‘î-i merkūm es-Seyyid İbrahim Ağa’yı tarafından bizim huzûrumuzda vekîl nasb ü ta‘yîn eylediğinde ol dahi ber-vech-i muharrer vekâlet-i mezkûreyi kabûl eyledi, biz bu husûsa bu vech üzere şâhidleriz ve şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye ettiklerinde gıbbe-ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 13 B sene [1]242.<br><br>Şühûdü’l-hâl: Muhzır Ali Çelebi, Kethudâ Hafız Süleyman Ağa b. el-Hâc Halil, Mustafa b. Hüseyin, es-Seyyid el-Hâc Mustafa Ağa b. Mehmed, Muhzır Ebûbekir Çelebi.<br><br><<mersûme Oskohi Nasrâniye yine meclis-i şer‘de Asvador v. Abraham ve Avadis v. Markar zimmîler muvâcehelerinde bi’l-asâle ve bi’l-vekâle ve bi’l-verâse takrîr-i kelâm ve ta‘bîr ani’l-merâm edip mûrisim oğlum hâlik-i mersûmun ma‘lûmü’l-esâmî kimesneler zimmetlerinde bâ-defter-i müfredât ma‘lûmü’l-mikdâr alacağı olup ben bu esnâda diyâr-ı âhara gitmek murâd etmemle ma‘lûmü’l-esâmî kimesneler zimmetlerinde zuhûr eden hukūkunu erbâbından taleb ve da‘vâ ve ahz ü kabza ve makbûzunu bana teslîme tarafımdan mersûmân Asvador ve Avadis zimmîleri vekîl nasb ü ta‘yîn eyledim dedikde onlar dahi vekâlet-i mezbûreyi kabûl ve merâsimini kemâ-yenbagī edâya ta‘ahhüd etmeleriyle mâ, sahîh, sahîh, sahîh, sahîh>> (sehven kayd olunup kenâr iki kâğıd yukarıya sahîh kayd olunmuşdur. Sahîh, sahîh).</p>          <br><a title="Önceki sayfa" style="text-decoration:none" href="./ayrmetin.php?idno=38728"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38730"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>