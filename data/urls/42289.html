﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 181<br>Hüküm no: 183<br>Orijinal metin no: [32a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Yuvan’ın kereste bedelinden Mustafa Ağa’daki alacağının tahsili</b><br><br>Ma‘ruz,<br><br>Keresteci tâifesinden arzuhâl eden Yuvan zimmî mahfil-i şer‘iyyâtda derûn-ı arzuhâlde mezkûrü’l-ism el-Hâc Mustafa Ağa b. Musa mahzarında mezbûr el-Hâc Mustafa Ağa zimmetinde işbu müfredât defteri mantûkunca envâ‘ ve ecnâsı beynimizde ma‘lûm yedimden iştirâ ve kabz eylediği kereste semeninden altı bin yüz altmış üç guruş hakkım olup iki bin altmış guruşunu bundan akdem ahzetmiş idim. Bâkī kalan dört bin yüz üç guruşu dahi hâlâ taleb ederim deyü da‘vâ eylediğimde ol dahi cevâbında ancak üç bin dört yüz altmış yedi guruşluk kereste iştirâ ve kabzını ikrâr mâ‘adâ iki bin altı yüz doksan altı guruşluk kereste iştirâ ve kabzını inkâr edip ancak iştirâ eylediğim kereste semeninden bin dört yüz yedi guruş vereceğim kalmışdır demekle beynimizde ba‘de’l-münâza‘a bâ-vesâtet-i muslihîn zikr olunan bin dört yüz yedi guruş ile iki bin altı yüz doksan altı guruş ki cem‘an dört bin yüz üç guruş da‘vâmdan mezbûr el-Hâc Mustafa Ağa ile [32b] iki bin üç yüz guruş ba‘de akdi’l-musâlaha ve’l-kabûl mâ‘adâsı olan bin sekiz yüz üç guruşa müte‘allika da‘vâdan mezbûr el-Hâc Mustafa Ağa’yı ibrâ etmiş idim. Bedel-i sulh-ı mezkûr iki bin üç yüz guruşu mezbûr el-Hâc Mustafa Ağa’dan hâlâ taleb ederim deyü da‘vâ, ol dahi müdde‘î-i mesfûrun ber-minvâl-i muharrer müdde‘âsını ikrâr ü i‘tirâf etmeğin alâ-mûcibi i‘tirâfihî bedel-i sulh-ı mezkûr iki bin üç yüz guruşu müdde‘î-i mesfûr Yuvan zimmîye tamâmen edâ ve teslîm için mezbûr el-Hâc Mustafa Ağa’ya şer‘an tenbîh olunduğu huzûr-ı âlîlerine i‘lâm olundu.<br><br>Fî 11 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42288"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42290"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>