﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 284<br>Hüküm no: 241<br>Orijinal metin no: [69a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İbrahim Bey’in menzilinin oğlu Ahmed adına tescil olunması</b><br><br>Ma‘rûz,<br><br>Sâdır olan fermân-ı âlîlerine imtisâlen işbu i‘lâm ve hâmişinde mastûr derkenâra nazar olundukda Anadolu’da Kiğı kazâsına tâbi‘ Demiran karyesi toprağında kâin bir bâb konak bin iki yüz yirmi dokuz senesinden beri karye-i mezbûre ahâlîsinden derûn-ı i‘lâmda mezkûrü’l-ism müteveffâ İbrahim Bey’in ve yine karye-i mezbûre sâkinlerinden olup bundan akdem bi’l-cümle muhallefâtının ta‘yîn olunan mübâşiri ma‘rifetiyle cânib-i mîrî için zabt ve tahrîrine irâde-i seniyye ta‘alluk eden Adanalı Hasan Paşazâde müteveffâ Mehmed Bey’in muhallefâtından olarak cânib-i mîrîden müşterâ hayatında ile’l-vefât mülkiyet üzere bilâ-nizâ‘ tasarrufunda olup ba‘de vefâtihî Redif Asâkir-i Muntazama-i Şâhâne kāimmakāmlarından kezâlik derûn-ı i‘lâmda ismi mezkûr Ahmed Bey müteveffâ-yı merkūm İbrahim Bey’in sulbî sahîh oğlu ve hasran vârisi olmağla mülk-i mevrûsu olmak üzere târîh-i i‘lâm-ı mezkûre gelince mutasarrıf olduğu karye-i mezbûre ahâlîsi ile kurb ve civârında olan kurâ ahâlîlerinden sikāt-ı sahîhatü’l-kelimât bî-garaz kimesnelerin alâ-tarîkı’ş-şehâde ihbâr eyledikleri ve mahâllî sicilinde bu vechile mastûr ve mukayyed olup menzil-i merkūmda âhar kimesnenin alâka ve medhali olmadığı dahi meşhûr ve mütevâtir olduğundan bahisle taraf-ı saltanat-ı seniyyeden menzil-i mezkûrun kendüye sarâhaten temlîkini hâvî bir kıt‘a fermân-ı âlîşân ısdârıyla yedine i‘tâ buyurulması bâbında mûmâ-ileyh Ahmed Bey’in istid‘â-yı inâyet eylediği meâl-i i‘lâmdan müstebân olup ancak ber-mantûk-ı i‘lâm menzil-i mezbûre dâir muhallefât defterlerinde sarâhaten bir gûne kayd bulunmadığı nümâyân ise de fakat müteveffâ-yı merkūm İbrahim Bey ile oğlu mûmâ-ileyh Ahmed Bey’den her birinin menzil-i merkūmu zikr olunan yirmi dokuz senesinden târîh-i i‘lâm-ı mezkûra gelinceye değin yirmi yedi sene müddet ber-vech-i mülkiyet müstakıllen zabt ve tasarrufları ber-mantûk-ı i‘lâm-ı mezkûr bilâ-nizâ‘ olduğu sûretde ber-vech-i istid‘â mülknâme-i hümâyûn ısdârı re’y-i âlîlerine menût idüğü huzûr-ı âlîlerine i‘lâm olundu.<br><br>Fî 13 C sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1143"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1145"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o300"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>