﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 617<br>Hüküm no: 1004<br>Orijinal metin no: [114b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayıkcı Ali’nin evinde buluşarak fuhuş yaptıkları tespit olunanların cezalandırılmaları</b><br><br>Maʻrûz-ı dâʻî-i Devlet-i aliyyeleridir ki;<br><br>Medîne-i Eyüb’de Camiʻ-i kebîr Mahallesi’nde demirciler tâifesinden Kayıkcı Ali nâm kimesnenin menzilinde beş gün mukaddem Eyüb’de Çörekci Resul nâm kimesne yine Kıbtiye tâifesinden Ümmühani ile menzil-i mezbûrda birbirlerine nâ-mahrem oldukları hâlde vâsıtaları Âişe ve Sâliha nâm Kıbtiyelerin iʻânetiyle bir odaya cemʻ olduklarında yine Tâife-i mezbûreden Hasan b. Mehmed ve Halil b. Mustafa ve Ahmed b. İbrahim nâm kimesneler şerʻa ve zâbite haber vermeksizin menzile duhûl ve fuhşiyâtlarına vâkıf olmuşlar iken cümlesinin husûs-ı melʻanetde ittifâkları olmağla izhâr etmedikleri ve bu misilli fiʻl-i kabîha muʻtâdları olduğu ihbâr ve ahz ve her birileri istintak olunduklarında ikrâr ve iʻtirâf ve tedîb olunmaları içün bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 18 min-Saferi’l-hayr sene 1162</p>          <br><a title="Önceki sayfa" style="text-decoration:none" href="./ayrmetin.php?idno=17956"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17958"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b617"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>