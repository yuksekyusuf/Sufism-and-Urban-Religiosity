﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 180<br>Hüküm no: 94<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Reis b. Şaban’ın gemisine yüklediği buğdayı Rodos’a götürüp satmasına izin verildiği</b><br><br>Sefîne reislerinden olup mahrûse-i Galata’ya tâbi‘ Yeniköy nâm karyede sâkin el-Hâc Hüseyin b. Şaban nâm kimesne meclis-i şer‘-i şerîf-i enverde takrîr-i kelâm ve ta‘bîr ani’l-merâm edip Bahr-i Sefîd’de vâki‘ Rodos ve İstanköy ve Kuşadası ve Sakız ve Midilli ve Bozcaada ve Limni’ye mahmiye-i mezbûreden nakl ve ibâdullâha bey‘i fermân olunan buğdaydan şayka ta‘bîr olunur sefînesiyle dört bin keyl buğdayı harbî kefereye ve sâir mahallerde bey‘ ve ihrâc etmeyip cezâir-i mezbûreden Rodos cezîresine nakl ve İstanbul’da râyic olduğu üzere her keyli kırk beşer akçe ve navl için ecr-i misli idiği sikāt-ı makbûletü’l-kelimât ihbârlarıyla takdîr olunan on üç akçe ve cihet-i ma‘îşetim için yedişer akçe ki cem‘an altmış beşer akçeye mârrü’z-zikr Rodos cezîresinde ibâdullâha bey‘ ve ba‘dehû hîn-i avdetde ol mikdâr buğdayı âhar mahalle götürmeyip cezîre-i mezkûrede tamamen ibâdullâha bey‘ eylediğimi hâkimü’ş-şer‘den hüccet etdirdikden sonra mahmiye-i mezbûreye getirip hâkimü’ş-şer‘a îsâl edeceğime kefillerim alınıp ber-vech-i muharrer bana izn verilmek matlûbumdur dedikde mahmiye-i mezbûreden Uncu el-Hâc Mehmed b. Ali [32a] ve Süleyman Ağa b. İbrahim nâm kimesneler mezbûr el-Hâc Hüseyin zikrolunan dört bin keyl buğdayı harbî kefereye ve sâir mahallerde bey‘ ve ihrâc etmeyip mârrü’z-zikr Rodos cezîresinde ibâdullâha bâlâda tafsîl olunan vech üzere cem‘an altmış beşer akçeye bey‘ ve hüccet getirmeğe biz kefîl olduk dediklerinde merkūm el-Hâc Ahmed’e [Hüseyin’e] zikrolunan buğdayı cezîre-i mezbûreye nakle ba‘de’l-izn mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Mehmed Efendi b. Hüseyin, Receb Efendi Nâib-i Kapan, Çorbacı Süleyman Ağa, Mehmed Çelebi b. İbrahim, el-Hâc Ahmed b. Yusuf, el-Hâc Osman b. Sefer, Ali b. Bali, İbrahim b. Ahmed, Mustafa b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=28509"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28511"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o884"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>