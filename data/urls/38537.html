﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 168<br>Hüküm no: 157<br>Orijinal metin no: [33a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ahmed Ağa’nın ve eşi Hibetullah Hanım’ın menzillerini satmaları</b><br><br>Husûs ile menzil mübâya‘ası, 5500 guruş<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana es-Seyyid Numan Efendi mahmiye-i İstanbul’da Zincirlikapı civârında vâki‘ Dergâh-ı âlî kapıcıbaşılarından es-Seyyid Ahmed Ağa b. Mehmed’in sâkin olduğu menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i nebevî ettikde kendinden asıl ve halîlesi Hibetullah Hanım bt. Ahmed tarafından husûs-ı âti’l-beyânda vekîl olduğu zâtı ârifân es-Seyyid Hasan Ağa b. Ali ve es-Seyyid Halil b. Ahmed şehâdetleriyle sâbit olan merkūm Ahmed Ağa meclis-i ma‘kūd-ı mezkûrda işbu bâ‘isetü’l-kitâb hâlâ İlimye [Limni] muhâfızı Mehmed Paşa hazretlerinin kız karındaşları Ümümühan Hanım bt. Mahmud taraflarından kezâlik husûs-ı âtide tasdîka vekîl-i şer‘îsi Osman Ağa b. Mehmed Salih mahzarında bi’l-asâle ve bi’l-vekâle ikrâr-ı tam ve takrîr-i kelâm edip mahrûse-i Bursa mahallâtından Arab Mehmed mahallesinde vâki‘ etrâf-ı erba‘adan Sofuoğlu ve el-Hâc Lütfullah Efendi ve Keskinzâde Osman Bey menzilleri ve tarîk-i âm ile mahdûd dâhiliyede fevkānî bir bâb oda ve bir sofa ve tahtânî üç bâb oda ve bir sofa ve bir kârgîr hamam ve bir câmekân odası ve bir matbah ve iki zîr-i zemin ve bir şadırvan ve üç câbiye mâ-i cârî ve bir mikdâr havlu ve hâriciyede fevkānî dört bâb oda ve bir sofa ve bir sâyelik ve bir ahır ve bir câbiye mâ-i cârî ve bir mikdâr havluyu müştemil bir bâb mülk menzilin nısfı benim ve nısf-ı âharı halîlem müvekkilem mezbûre Hibetullah Hanım’ın bâ-hüccet-i şer‘iye yedimizde mülkümüz olmağla ben menzil-i mahdûd-ı mezkûru tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile müvekkile-i mûmâ-ileyhâ Ümmühan Hanım’a beş bin beş yüz guruşa bi’l-asâle ve bi’l-vekâle bey‘ ü temlik ve mahâllinde zabta tarafımdan mûmâ-ileyhâyı taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr beş bin beş yüz guruşu müşteriye-i müvekkile-i mûmâ-ileyhâ vekîli mezbûr Osman Ağa yediyle bana def‘ ü teslîm ben dahi yedinden tamamen ahz ü kabz eyledim, fîmâ-ba‘d menzil-i mahdûd-ı mezkûr mûmâ-ileyhâ Ümmühan Hanım’ın mülk-i müşterâsı ve hakk-ı sırfı olup benim ve halîlem müvekkilem mezbûrenin kat‘a alâka ve medhalimiz kalmamağla mebî‘-i mezkûrun tağrîr ve gabnine müte‘allika da‘vâdan müvekkile-i mûmâ-ileyhâ Ümmühan Hanım’ın zimmetini bi’l-asâle ve bi’l-vekâle ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu]<br><br>Fî 12 R sene [1]242<br><br>Şühûdü’l-hâl: Es-Seyyid Mehmed Râşid Efendi, Mehmed Ağa b. Ali, Muhzır Mehmed Çelebi, Muhzır Ebûbekir Çelebi, Çukadâr Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=38536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>