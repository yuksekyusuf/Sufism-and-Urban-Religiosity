﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 323<br>Hüküm no: 319<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalband esnafının Şark seferi için aralarında topladıkları paradan dolayı Usta Yusuf b. Abdullah, Hüseyin b. Abdullah ve Ali Bey b. Abdurrahman ile olan davalarında sulh oldukları</b><br><br>Na‘lband esnâfının hüccetidir.<br><br>Mahmiye-i İstanbul’da na‘lbandlar hırfetine kethüdâ olan Ahmed Ağa b. İvaz ve Yiğitbaşı es-Seyyid Ahmed Çelebi ve ustalardan el-Hâc Muslu b. Usta Hasan ve Mehmed Çelebi b. Mustafa ve Ali Odabaşı ve es-Seyyid Halil Çelebi nâm kimesneler meclis-i şer‘-i şerîf-i enverde hırfet-i mezkûre erbâbından ashâbü’l-kitâb Usta Yusuf b. Abdullah ve Hüseyin b. Abdullah ve Ali Bey b. Abdurrahman nâm kimesneler mahzarlarında her biri ikrâr ve takrîr-i kelâm edip işbu sene-i mübârekede şark cânibine sefer-i hümâyûn mukarrer olup İstanbul esnâfından ordu ihrâcı fermân buyrulmağın hırfetimizin dört aded haymesi olup zikrolunan haymelere mezkûrûn Yusuf ve Hüseyin ve Ali’yi taraflarımızdan vekîl nasb ve ta‘yîn edip esnâf-ı mezkûre erbâbından ve mülhaklarımızdan cem‘ ve tahsîl eylediğimizden zikrolunan dört hayme mühimmâtına sarf etmek üzere dört yüz guruş mezkûrûna def‘ ve teslîm eyleyip onlar dahi ba‘de’l-kabz Üsküdar sahrâsında Ordu-yı hümâyûna mu‘tâd-ı kadîm üzere hizmet ederlerken sefer-i hümâyûn meks olunmağla medfû‘umuz olan meblağ-ı mezkûr dört yüz guruşu mezbûrûndan taleb eylediğimizde cevâblarında makbûzumuz olan meblağ-ı mezkûr dört yüz guruşdan ziyâde altmış dört guruş masrûfumuz vardır deyü def‘le cevâb vermeleriyle el-hâletü hâzihî medfû‘umuz olan dört yüz guruş mütâlebesinden fâriğler olup onlar dahi ziyâde masrûfları olan altmış dört guruşa müte‘allika da‘vâdan fâriğler olup ba‘de’l-yevm her birimizin âhar ile husûs-ı mezbûra müte‘allika da‘vâ ve nizâ‘ımız kalmayıp kat‘-ı nizâ‘ eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Kethüdâ Mehmed Ağa b. Mehmed, Tahtacı Mehmed Çelebi b. Abdullah, Mehmed Çelebi b. Abdurrahman, Süleyman Çelebi b. Mustafa, Hüseyin Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5242"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5244"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o694"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>