﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 116<br>Hüküm no: 81<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha Hatun’a kefaletten dolayı borcunu ödemesi hususunda Halil b. İbrahim’e tenbihte bulunulması</b><br><br>Bâ-hatem-i hazret-i efendi,<br><br>Ma‘ruz,<br><br>İstanbul’da Baba Hasan İlmî mahallesi sâkinlerinden bundan akdem vefat eden Mahmud Ağa b. Abdullah b. Abdullah’ın sagīr veledleri Mustafa ve Ahmed’in vâlideleri ve bâ-hüccet-i şer‘iyye vasîleri olup zatı ta‘rîf-i şer‘î ile mu‘arrefe olan bâ‘ise-i i‘lâm Saliha Hatun bt. İsmail meclis-i şer‘-i münîrde Gemlik kazâsına tâbi‘ Armudlu karyesinden Mustafa Çavuş mübâşeretiyle Âsitâne-i aliyye’ye ihzârı fermân buyurulan İbrahim Ağa b. Hüseyin b. Süleyman’ın tarafından husûs-ı âti’l-beyânda husûmet ve redd-i cevâba vekîl olduğu Ahmed Beşe b. Mehmed ve es-Seyyid Mustafa b. Ali şehâdetleriyle sâbit olan oğlu es-Seyyid Halil b. el-mezbûr İbrahim Ağa muvâcehesinde hâlâ vasîleri olduğum sagīrân-ı mezbûrânın mâlından olup bin yüz altmış sekiz senesi Muharremi târîhiyle müverrah müvekkil-i merkūmun yedime verdiği işbu üç kıt‘a deyn temessükü nâtıklar olduğu üzere bi’l-vesâye kendi yedimle müvekkil-i mezbûrun yedine edâ ve teslîm, ol dahi yedimden istidâne ve kabz ve masârıfına sarfla istihlâk eylediği bin sekiz yüz elli üç guruşun edâsına bi’l-emr ve’l-kabûl oğlu vekîl-i mezbûr es-Seyyid Halil kefâlet-i sahîha-i şer‘iyye ile kefîl bi’l-mâl olmağla meblağ-ı mezkûrun beş yüz guruşunu bin yüz yetmiş senesinde babası asîl-i merkūm yedinden bi’l-vesâye ba‘de’l-ahz ve’l-istîfâ meblağ-ı mezkûrdan bâkī bin üç yüz elli guruşu müvekkil-i mezbûrun zimmetinde kalmağla ber-vech-i muharrer meblağ-ı bâkī-i mezkûr bin üç yüz elli guruşu kefâlet-i mezkûresine binâen oğlu vekîl-i mezbûr es-Seyyid Halil’den taleb ederim deyü ba‘de’d-da‘vâ ve’l-istintâk vekîl-i mezbûr es-Seyyid Halil cevâbında ber-minvâl-i muharrer târîh-i mezkûrda babası müvekkil-i merkūm zikr olunan bin sekiz yüz elli guruşu vasiyy-i merkūme Saliha Hatun yedinden istidâne ve kabz ve meblağ-ı mezbûrun edâsına bi’l-emr ve’l-kabûl kefâlet-i sahîha-i şer‘iyye ile kefîl bi’l-mâl olduğunu ikrâr, lâkin vasiyy-i mezbûre Saliha Hatun’un bi’l-vesâye kabzını mu‘terife olduğu meblağ-ı mezkûr beş yüz guruşdan mâ‘ada altmış sekiz senesi Safer’i evâilinde bir def‘a iki yüz elli guruş ve yine sene-i mezkûre Ramazanı’nda bir def‘a dahi bin elli guruşu asîl-i merkūm babam İbrahim Ağa vasiyy-i mezbûre Saliha Hatun’a edâ ve teslîm ve ol mikdârından zimmetini berîe olmağla ber-minvâl-i meşrûh deyn-i mezkûrdan ancak elli guruş babam müvekkil-i mezbûrun zimmetinde kalmışdır deyü bi’l-vekâle eylediği def‘ini bir vechile beyâna kādir olmayıp talebiyle vasiyy-i mezbûre Saliha Hatun’a vech-i şer‘î üzere muvâcehesinde yemîn verilmeğin mûcebiyle meblağ-ı bâkī-i mezkûr bin üç yüz elli guruşu vasiyy-i mezbûre Saliha Hatun’a bi-hükmi’l-kefâle tamâmen edâ ve teslîme kefîl ve vekîl-i mezbûr es-Seyyid Halil’e şer‘an tenbîh olunduğu huzûr-ı âlîlerine i‘lâm olundu.<br><br>Fî 26 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42186"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42188"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>