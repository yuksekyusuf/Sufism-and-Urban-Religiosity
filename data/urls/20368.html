﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 194<br>Hüküm no: 164<br>Orijinal metin no: [47a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abaza asıllı Dilaver b. Abdullah’ın azat edilmiş olduğu</b><br><br>İşbu râfi‘ü’l-kitâb uzun boylu siyah gözlü açık kaşlı Abaziyyü’l-asl Dilâver b. Abdullah nâm kimesne meclis-i şer‘-i hatîr-i lâzimü’t-tevkīrde mahmiye-i Galata’ya tâbi‘ kasaba-i Kasımpaşa mahallâtından Câmi‘-i Kebîr mahallesinde sâkin iken bundan akdem vefât eden es-Seyyid Ali Çelebi b. es-Seyyid İsmail nâm müteveffânın verâseti kebîr oğlu Mehmed Ağa’ya ve zevce-i metrûkesi Âişe bt. Mustafa Efendi’ye ve sagīr oğlu Hasan Çelebi’ye münhasıra olduğu şer‘an zâhir ve mütebeyyin oldukdan sonra vâris-i mezbûr Mehmed Ağa sagīr-i mezbûrun kıbel-i şer‘den mansûb vasîsi olan Abdi Çelebi nâm kimesneler mahzarlarında takrîr-i da‘vâ edip abd-i memlûkü olduğum müteveffâ-yı mezbûr es-Seyyid Ali Çelebi hâl-i hayâtında ve kemâl-i akl-i sıhhatinde beni mâlından âzâd eylemiş idi, verese-i müteveffâ-yı mezbûrun yedleri üzerimden kasr olunup hâlâ ıtkımı taleb ederim dedikde, gıbbe’s-suâl akībe’l-inkâr müdde‘î-i mezbûr Dilâver’den da‘vâsına muvâfık beyyine taleb olundukda [47b] udûl-i ricâlden Mehmed Çelebi b. İsmail ve Hasan Bey b. İbrahim nâm kimesneler li ecli’ş-şehâde hâzırân bi’l-meclis olup gıbbe’l-istişhâd fi’l-vâki‘ müdde‘î-i mezbûr Dilâver’i müteveffâ-yı mezbûr es-Seyyid Ali Çelebi hâl-i hayâtında bizim huzûrumuzda mâlından âzâd eyledi biz bu husûsa bu vech üzere şâhidleriz ve edâ-i şehâdet dahi ederiz deyû her birleri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri hayyiz-i kabûlde vâkı‘a oldukdan sonra merkūm Dilâver’in ıtkına hüküm birle mâ vaka‘a bi’t-taleb ketb olundu. Tahrîren fi’l-yevmi’l-hâmis ve’l-ışrîn min şehri Rebî‘ilevvel li sene isneyn ve hamsîn ve elf.<br><br><br>Şuhûdü’l-hâl: Ali Çelebi Kâtib-i dîvân-ı âlî, Mehmed Çelebi el-Cündî, Mehmed Çelebi [b.] Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=20367"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20369"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o401"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>