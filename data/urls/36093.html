﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 175<br>Hüküm no: 168<br>Orijinal metin no: [22-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüküm verilmeyip neticesiz kalan istidaların gerekçelerinin Bâbıâlî’ye bildirilmesi</b><br><br>Taraf-ı âlî-yi Meşîhat-penâhîye<br><br>Bâbıâlî<br><br>Dâire-i Sadâret-i uzmâ<br><br>Ma‘rûz-ı bende-i dîrîneleridir ki,<br><br>Mesâlih-i devletin vakt ü zamanıyla tesviyesiyle teehhurdan vikāyesi nasıl ehem ve elzem ise hükûmet-i seniyyeye âid mesâlih-i şahsiyenin dahi kemâl-i tedkīk ve hakkāniyet ile rü’yet ve temşiyeti ol derece matlûb ve mültezem olduğundan işbu makāsıd-ı asliyenin husûlüne delâlet edecek ikdâmât ve mesâ‘înin her dâirece tamamî-i îfâsıyla müsted‘iyât-ı vâkı‘anın usûl ve nizâmı dâiresinde sür‘at-i mümkine ile tesviyesi lâzım geleceği gibi ashâb-ı mesâlihden Bâbıâlî’ye mürâca‘atla müsted‘iyâtı âid olduğu devâire havâle ve iş‘âr olunagelenlerin işleri tesviye olunanlardan mâ‘adâ haksızlıkdan veyâhûd esbâb-ı sâireden dolayı istid‘âlarının hükmü olmayıp kendilerine cevâb i‘tâsı îcâb edenlerin içlerinden ba‘zılarının adem-i kanâ‘atle be-tekrâr Bâbıâlî’ye mürâca‘atları vukū‘unda hem beyhûde muhâberât ile iştigāl olunmamak ve hem de müsted‘îler husûl-i makāsıd-ı emniyesi ile dûçâr-ı sefâlet olmayarak ecvibe-i lâzımeyi almak üzere ba‘demâ Bâbıâlîce devâire havâle ve iş‘âr olunan o misillü müsted‘iyâtdan hükm ve netîcesiz olanların esbâb-ı mûcibe-i hakīkiyesi gösterilerek Bâbıâlî’ye bildirilmesi sûretinin mer‘iyyü’l-icrâ tutulması bi’l-cümle devâire bildirilmiş olmağla Bâb-ı Vâlâ-yı Meşîhat-penâhîlerince dahi ona göre hareket ve îfâ-yı mu‘âmele-i i‘tinâ ve himmet buyurulması bâbında emr ü irâde hazret-i men-lehu’l-emrindir.<br><br>Fî 26 Zilhicce sene [1]295 ve fî 9 Kânûn-ı evvel sene [1]294.</p>          <br><a title="Önceki sayfa" style="text-decoration:none" href="./ayrmetin.php?idno=36092"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36094"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>