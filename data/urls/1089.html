﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 232<br>Hüküm no: 186<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Halil’in varislerine intikal eden Samsun’daki menziller ile değirmenin varislerince satılması</b><br><br>Ma‘rûz,<br><br>Anadolu’da Canik sancağında vâki‘ Samsun kazâsı ahâlîsinden olup bundan akdem fevt olan derûn-ı arzuhâlde ismi mezkûr Halil b. Ali b. Abdullah nâm kimesnenin verâseti zevce-i menkûha-i metrûkesi Hadice Hatun bt. Osman ile sulbî kebîr oğulları Asâkir-i Bahriye mülâzimlerinden Mehmed ve Ahmed ve sulbiye kebîre kızı Fâtıma Hatun’a münhasıra olduğu lede’ş-şer‘i’l-enver zâhir ve mütehakkık oldukdan sonra verese-i mezbûrûndan ashâb-ı arzuhâl mezbûrân Mehmed ve Ahmed ile zâtı mu‘arrefe bt. mezbûre Fâtıma Hatun’dan her biri Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde kezâlik zâtı mu‘arrefe zevce-i merkūme Hadice Hatun hâzıra olduğu hâlde zikr olunan Samsun kazâsı muhassıl vekîli Istabl-ı âmire Müdürü es-Seyyid Abdullah Bey necli’l-merhûm es-Seyyid Süleyman Paşa tarafından ber-vech-i âtî husûsda vekîlleri olduğu Mustafa b. el-Hâc Mehmed ve es-Seyyid Mustafa Ağa b. Ahmed şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan Ali Efendi b. Mustafa muvâcehesinde kazâ-i mezbûr mahâllâtından Hançerli mahallesinde vâki‘ her biri ma‘lûmü’l-hudûd mağaza ve müştemilât-ı sâire-i ma‘lûmeyi hâvî iki bâb mülk menzil ile kazâ-i mezbûra tâbi‘ Afaili? karyesi hudûdu dâhilinde vâki‘ kezâlik ma‘lûmü’l-hudûd bir göz âsiyâb mûrisimiz babamız müteveffâ-yı mezbûr Halil’in hayatında ve ile’l-vefât her biri müstakıllen yedinde malı ve mülkü olup ba‘de vefâtihî bizimle hâzıra-i mezbûre Hadice Hatun’a mevrûs oldukdan sonra biz bin iki yüz elli dört senesi şehr-i Rebî‘ülevveli’nde işbu hâzır bi’l-meclis rüesâ-yı sefâyinden Hoca Mehmed Kapudan b. Mustafa nâm kimesneyi mârru’z-zikr iki bâb menzil ve âsiyâbda olan hisse-i irsiyemizi bey‘e tarafımızdan tevkîl eylediğimizde ol dahi ba‘de’l-kabûlü’l-vekâle hâzıra-i mezbûre Hadice Hatun ile ma‘an zikr olunan Samsun kazâsına gidip zikirleri sebkat eden iki bâb menzilleri bi-safkatin vâhidetin altı bin guruşa ve mârru’z-zikr âsiyâbı üç yüz guruşa bi’l-verâse ve bi’l-vekâle müvekkil-i mûmâ-ileyh Abdullah Bey’e bey‘ ve teslîm ve müvekkil-i mûmâ-ileyh dahi ber-vech-i muharrer iştirâ ve tesellüm ve kabûl etmiş idi. El-hâletü hâzihî zikirleri mürûr eden menzilleri târîh-i mezkûrda semen-i misilleri on üç bin guruş ve âsiyâb-ı mezkûrun kezâlik semen-i misli bin beş yüz guruş olup ol vechile bey‘-i mezkûr gabn-ı fâhiş ile olmağla zikirleri sebkat eden iki bâb menzil ve değirmenden keff-i yed birle mahâllinde bizimle hâzıra-i mezbûreye teslîme müvekkil-i mûmâ-ileyh es-Seyyid Abdullah Bey’e izâfetle vekîl-i merkūm Ali Efendi’ye tenbîh olunmak matlûbumdur deyü hâzıra-i merkūma ma‘an da‘vâ eylediğimizde vekîl-i mezbûr Ali Efendi dahi cevâbında vekîl-i hâzır-ı mezbûr Hoca Mehmed Kapudan ile hâzıra-i mezbûre Hadice Hatun zikirleri mürûr eden iki bâb menzil ve âsiyâbdan her birini mahallerinde lede’l-müzâyede inkıtâ‘i’r-rağbe menzileyn-i mezkûreyni ber-vech-i muharrer altı bin guruşa ve âsiyâb-ı mezkûru üç yüz guruşa müvekkil-i mîr-i mûmâ-ileyhe semen-i misilleriyle müsâvî olmak üzere bi’l-vekâle ve bi’l-verâse bey‘ ve temlîk ve teslîm etmişler idi deyü bizimle hâzıra-i mezbûrenin ber-vech-i muharrer müdde‘âmızı bi’l-vekâle inkâr ve ol vechile beynimizde ba‘de vukū‘i’l-münâza‘a muslihûn tavassutuyla beynimizde te’lîf olunup biz hâzıra-i mezbûre ile ma‘an tasaddî eylediğimiz da‘vâ-yı mezkûremizden vekîl-i merkūm Ali Efendi ile bi’t-tav‘ ve’r-rızâ üç bin beş yüz guruş bedel-i medfû‘ ve makbûza ba‘de akdi’l-musâlaha ve’l-kabûl bi’l-cümle husûs-ı mezkûra ve işbu târîh-i i‘lâma gelince sâir cemî‘ hukūk-ı şer‘iyyeye müte‘allika âmme-i de‘âvi ve kâffe-i mutâlebâtdan biz ve hâzır-ı mezbûre Hadice Hatun’dan her birimiz müvekkil-i mîr-i mûmâ-ileyhe izâfetle vekîl-i merkūm Ali Efendi’nin zimmetini ibrâ-i âmm-ı sahîh-i şer‘î ve iskāt-ı tamm-ı sarîh-i mer‘î ile kabûlü hâvî ibrâ ve iskāt edip fîmâ-ba‘d bizimle hâzıra-i merkūme Hadice Hatun’dan her birimiz husûs-ı mezkûra dâir müvekkil-i mîr-i mûmâ-ileyh es-Seyyid Abdullah Bey ile kat‘an da‘vâ ve nizâ‘ ve husûmetimiz kalmamışdır deyü mukırrûn-ı mezbûrûnun bi’l-cümle takrîr-i meşrûhlarını vekîl-i merkūm Ali Efendi ile hâzıra-i mezbûre Hadice Hatun’dan her birinin tasdîk eyledikleri [52a] tescîl ve huzûr-ı [âlîlerine i‘lâm olundu].<br><br>Fî 28 S sene 1257</p>          <br><a title="Önceki sayfa" style="text-decoration:none" href="./ayrmetin.php?idno=1088"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1090"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o317"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>