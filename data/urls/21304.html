﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 359<br>Hüküm no: 240<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. İbrahim’in, merhum kocası Mehmed Çavuş b. Ferhad zimmetindeki mehir alacağını terekeye el koyan beytülmal emininden talep ettiği</b><br><br>Mahmiye-i Galataˈya tâbi‘ Kasımpaşa mahallesinde Seferikoz mahallesinde sâkine iken bundan akdem vefât eden Mehmed Çavuş b. Ferhadˈın zevce-i metrûkesi İsmihan bt. İbrahimˈden gayrı zâhirde vâris-i ma‘rûfu olmayıp muhallefâtının rub‘ı mezbûre İsmihanˈa ve sülüs-ı erbâ‘ı cânib-i beytü’l-mâle â’id ve râci‘ olduğu şer‘an zâhir ve müte‘ayyin oldukdan sonra mezbûre İsmihan meclis-i şer‘-i hatîr-i lâzımüˈt-tevkīrde biˈl-fi‘il mahmiye-i mezbûrede emîn-i beytü’l-mâl olmağla müteveffâ-yı mezbûrun muhallefâtına vâzı‘üˈl-yed olan Mehmed Bey b. Ali mahzarında üzerine da‘vâ ve takrîr-i kelâm edip müteveffâ-yı mezbûr Mehmed Çavuşˈa hâl-i sıhhatinde kendi nefsimi beş bin akçe mehr-i müeccel üzerine tezvîc ol dahi vech-i muharrer üzre tezevvüc ve kabûl edip kableˈl-istifâ fevt olup zimmetinde kalmağın tereke-i vâfiyesinden vermek üzre emîn-i mezbûrdan taleb ederim suâl olunsun dedikde gıbbeˈs-suâl ve akībeˈl-inkâr müdde‘iyye-i mezbûreden da‘vâsına mübeyyine beyyine taleb olundukda udûl-ı Müslimînˈden mahalle-i mezbûre imâmı Hüseyin Efendi b. Ali ve el-Hâc Mehmed el-müezzin nâm kimesneler li-ecliˈş-şehâde meclis-i şer‘a hâzırân olup isreˈl-istişhâdiˈş-şer‘î fiˈl-vâki‘ müdde‘iyye-i mezbûre İsmihan bizim huzûrumuzda nefsini müteveffâ-yı mezbûr Mehmed Çavuşˈa beş bin akçe [mehr-i] müeccel üzerine tezvîc ol dahi vech-i muharrer üzere tezevvüc ve kabûl etti biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘deˈt-ta‘dîl veˈt-tezkiye şehâdetleri makbûle oldukdan sonra meblağ-ı mezbûr beş bin akçe mehr-i müeccelini küllen ve ba‘zan ahz veyâ hîbe ve âhara havâle ve turûk-ı şer‘iyeden bir tarîk ile müteveffâ-yı mezbûr Mehmed Çavuşˈun zimmetini ibrâ etmediğine mezbûre İsmihanˈa yemîn teklîf olundukda ol dahialâ-vefkiˈl-mesûl yemîn billâhiˈl-aliyyüˈl-a‘lâ etmeğin mûcebiyle emîn-i mezbûra tenbîh birle mâ vaka‘a biˈt-taleb ketb olundu.<br><br>Hurrire fiˈl-yevmiˈs-sâmin-i aşer min-Cumâdelâhire li-sene erba‘a ve semânîn ve elf.<br><br>Şuhûdüˈl-hâl: Ebûbekir b. Ömer el-cündî, İbrahim Çelebi b. Lütfullah, Ali Bey el-cündî, Mehmed b. İlyas, İlyas b. Ramazan, Mustafa Kapudan b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21303"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21305"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o973"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>