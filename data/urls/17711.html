﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 487<br>Hüküm no: 758<br>Orijinal metin no: [85b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emir Mustafa’nın evinde kötü davranışlarda bulunulmadığı</b><br><br>Maʻrûz-ı dâʻî-i Devlet-i aliyyeleridir ki;<br><br>Târîh-i iʻlâm gecesi medîne-i Ebâ Eyüb el-Ensârî’de Davud Ağa Mahallesi’nde Emir Mustafa’nın menziline ecnebî ve nâ-mahrem geldiğin haber verilmekle Vâlidesarayı Ustası ve cânib-i şerʻden Çukadâr [ve] mahalle-i mezbûre imamı ile vardıklarında menzil-i mezbûrun odası içinde mezbûr Emir Mustafa’nın zevcesi Habibe, vâlidesi Zeyneb nâm hatunlar ile ecnebî ve nâ-mahrem Ali nâm kimesne ahz ve meclis-i şerʻa ihzâr ve husûs-ı keyfiyet baʻde’s-suâl mezbûr Ali misâfiren gelip mezbûretân Habibe ve Zeyneb mekşûfetü’l-vech ve’l-âzâ ahz olundukların inkâr ve sâbıkāları olmayıp sû-i hâllerin dahi ahâlî-i mahalleden gelip haber verir olmamağla fî-mâ baʻd ırz ve edebleriyle olup misâfir içün başka mahal olmamağla ecnebî misâfiri getirmemek üzere taʻahhüdlerine binâʼen tenbîh-birle sebîlleri tahliye ve tescîl olunduğu bi’l-iltimâs huzûr-ı âlîlerine iʻlâm olundu. Bâkī fermân veliyyü’l-emrindir.<br><br>Fî gurre-i min-Receb sene 1163</p>          <br><a title="Önceki sayfa" style="text-decoration:none" href="./ayrmetin.php?idno=17710"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17712"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o686"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>