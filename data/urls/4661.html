﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 354<br>Hüküm no: 382<br>Orijinal metin no: [52a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duacızâde Abdullah Efendi b. Mustafa b. Himmet’in vârislerinden kızı Ayşe’nin babasından intikal eden odadaki hissesini Ayşe Hatun bt. Abdullah’a sattığı</b><br><br>Mahmiye-i İstanbul’da Hoca Üveys Mahallesi’nde sâkin iken bundan akdem vefât eden Duâcızâde Abdullah Efendi b. Mustafa b. Himmet’in verâseti zevce-i metrûkesi Râbia bt. Ahmed nâm hatun ile sulbiye kebîre kızı Âişe’ye ve li-ebeveyn ammi oğlu İsmail b. Osman’a münhasıra ve tashîh-i mes’elesi sekiz sehmden olup sihâm-ı mezbûreden bir sehmi mezbûre Râbia’ya ve dört sehmi mezkûre Âişe’ye [52b] ve üç sehmi mezbûr İsmail’e isâbet eylediği şer‘an zâhir ve mütehakkık oldukdan sonra mezkûre Âişe’nin zâtı ma‘rifet-i şer‘iyye ile ârifân Sandalî Ahmed Çelebi b. Mustafa ve Mustafa Efendi b. eş-Şeyh Hasan Efendi ta‘rîfleriyle mu‘arrefe ve sin ve cüssesinin bülûğa tahammülü ve bülûğunu mu‘terife olan mezkûre Âişe mahfil-i kazâda işbu râfi‘atü’l-vesîka diğer Âişe Hatun bt. Abdullah mahzarında ikrâr ve takrîr-i kelâm edip babam müteveffâ-i mezbûrun ile’l-vefât mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd sâkin olduğu mülk menzile muttasıl bir bâb fevkānî odanın arsası müşteri-i mezbûr Âişe’nin zevci Şa‘ban Efendi’ye meşrûta olup lâkin ebniyesi babam müteveffâ-i mezbûrun ile’l-vefât yedinde mülk ve hakkı olmağla oda-i mezkûreden tashîh-i mezkûr üzere bana isâbet eden dört sehm hisse-i şâyi‘amı cemî‘ tevâbi‘iyle tarafeynden îcâb ve kabûlü hâvî bey‘-i kat‘î ile mezkûre diğer Âişe Hatun’a iki bin sağ akçeye bey‘ ve teslîm ve temlîk ol dahi ber-vech-i muharrer iştirâ ve tesellüm ve temellük ve kabûl eylediğinden sonra semeni olan meblağ-ı mezbûr iki bin sağ akçeyi beynimizde ma‘lûm eşyâ-i mütenevviʻa bahâsından kendiye deynim olan iki bin akçeye takās eylediğimde ol dahi mukāssa ve kabûl eylediğinden sonra fîmâ-ba‘d oda-i mezkûrda olan tashîh-i mezkûr üzere dört sehm hisse-i şâyi‘am mezbûre diğer Âişe Hatun’un mülk-i müşterâsı olup keyfe mâ teşâ ve tehtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 18 min-Cumâdelâhire sene 1121<br><br>Şuhûdü’l-hâl: İbrahim Efendi b. Mehmed İmâm-ı mahalle-i Mi‘mâr Ayas, Mustafa Efendi b. el-merhûm Şeyh Hasan Efendi, Sandalî Ahmed Çelebi b. Mustafa, Hüseyin Efendi b. Ahmed, İvaz Çelebi b. Abdullah, Müezzin Mustafa Efendi b. Musa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>