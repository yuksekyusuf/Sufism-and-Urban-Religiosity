﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 100<br>Hüküm no: 31<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Osman Ağa’nın, vefat eden Mehmed’e olan borcunun bir kısmını hanımı Sitti Hatun’un ödediğini ispat ettiği</b><br><br>Kezâlik akd-i meclis-i şer‘-i şerîf ettikde Galata kazâsı muzâfâtından kasaba-i Fındıklı’da Sultan Süleyman mahallesi ahâlîsinden olup bundan akdem vefât eden Osman Ağa b. el-Hâc Ali’nin verâseti zevce-i menkûha-i metrûkesi Sitti Hatun bt. el-Hâc Hasan’a ve evlâd-ı sıgārı Mustafa ve Ahmed ve Abdullah’a münhasıra olup kable’l-kısme sagīr-i mezbûr Mustafa dahi fevt olup verâseti vâlidesi mezbûre Sitti ile li-ebeveyn karındaşları mezbûrân Ahmed ve Abdullah’a münhasıra olup kable’l-kısme mezbûr Ahmed dahi fevt olup verâseti vâlidesi mezbûre Sitti ile karındaşı mezbûr Abdullah’a münhasıra olup kable’l-kısme mezbûr Abdullah dahi fevt olup verâseti vâlidesi mezbûre Sitti Hatun’a münhasıra olduğu şer‘an zâhir oldukdan sonra müteveffâ-yı mûmâ-ileyh el-Hâc Mehmed b. el-Hâc Hamuda’nın evlâd-ı sıgārı Mustafa ve Mehmed ve Hadîce ve Emine’nin tesviye-i emrlerine vasiyy-i muhtârları el-Hâc Ahmed b. Mehmed meclis-i şer‘-i ma‘kūd-ı mezbûrda zâtı ta‘rîf-i şer‘î ile mu‘arrefe olan mezbûre Sitti Hatun mahzarında üzerine da‘vâ ve takrîr-i kelâm edip müteveffâ-yı mezbûr el-Hâc Mehmed b. el-Hâc Hamuda b. Mehmed hayâtında müteveffâ-yı mezbûr Osman Ağa’ya dört yüz elli guruş ikrâz ve teslîm ol dahi iktirâz ve tesellüm ve kabz ve mesârifine sarfla istihlâk edip mukābelesinde mârrü’z-zikr Sultan Süleyman mahallesinde vâki‘ bir tarafdan Osman Reis mülküne ve bir tarafdan Halime Hatun mülküne ve iki tarafdan tarîk-i âmma müntehî üç bâb fevkānî oda ve bir sofa ve dehliz ve bir matbah ve sundurma ve hadîkayı müştemil mülk menzilini mezbûr el-Hâc Mehmed’e ba‘de’t-tahliye irhân ve teslîm edip yedine bin doksan beş senesi Recebi’nin on ikinci günü târîhiyle müverraha târîh-i mezbûrda Mahmudpaşa nâibi olan a‘lemü’l-ülemâi’l-izâm Abdülhalim Efendi b. Ahmed’in imzâsıyla mümzât işbu hüccet-i şer‘iyyeyi def‘ etmekle meblağ-ı mezbûru vesâyetim hasebiyle terekesinden taleb ederim suâl olunsun dedikde gıbbe’s-suâl Sitti Hatun cevâbında minvâl-i muharrer üzere olduğunu ikrâr edip lâkin zevcim müteveffâ-yı mezbûr Osman Ağa’nın fevtinden sonra meblağ-ı mezbûrun dört yüz on guruşunu bi’d-defa‘ât müteveffâ-yı mezbûr el-Hâc Mehmed b. el-Hâc Hamuda b. Mehmed’e edâ ve teslîm edip hattâ hâl-i marazında fevtinden beş gün mukaddem meblağ-ı mezbûr dört yüz on guruşu ahz u kabz ettiğini ikrâr edip ancak kırk guruş deynim kalmışdır deyü def‘le mukābele edicek müdde‘iye-i mezbûreden vech-i meşrûhuna beyyine taleb olundukda udûl-ı ahrâr-ı ricâl-i Müslimînden müteveffâ-yı mezbûrun kebîr oğlu Ali Çelebi ve babası mezbûr el-Hâc Hamuda li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr hâl-i marazında fevtinden beş gün mukaddem müteveffâ-yı mezbûr Osman Ağa’ya ikrâz eylediği dört yüz elli guruşun dört yüz on guruşunu zevcesi müdde‘iye-i mezbûre Sitti Hatun yedinden ahz u kabz edip ancak zimmetimde kırk guruş hakkım kalmışdır deyü huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli kezâlik inhâ etmeğin mâ-vaka‘a kayd-şüd<br><br>Fî 22 min-Muharrem sene 1110<br><br>Şuhûdü’l-hâl: Eş-şâhidûnü’s-sâbikūn es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=36974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1236"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>