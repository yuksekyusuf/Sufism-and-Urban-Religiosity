﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 93<br>Hüküm no: 22<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtib Muslihiddin mahallesinden Ritaye Hatun’un mahalle mescidi kayyumuna meşrûta olup yanmış olan vakıf evin enkazının Halil b. Şaban’a satılması ve arsasının da kiraya verilmesi</b><br><br>İstihkâm<br><br>Abdülbâki Efendi gününde tahrîr olunmuşdur. Mûmâ-ileyhin imzâsıyladır.<br><br>Mahmiye-i İslâmbol’da Altımermer kurbünde Kâtib Muslihiddin mahallesinde vâki‘ ashâb-ı hayrâtdan Ritaye Hatun bt. Abdülmennan’ın tevliyet ve gallesi mahalle-i mezbûre mescid-i şerîfine kayyum olanlara meşrûta vakfı olup mahalle-i mezbûrede kâin bir tarafdan Timurhan Vakfı’ndan menzil arsası ve bir tarafdan müte’ehhilîn odaları ve bir tarafdan Ahmed Efendi menzili arsası ve bir tarafdan tarîk-i âm ile mahdûd bi-hesâbı terbî‘i dört yüz otuz yedi zirâ‘ menzilin meşrûtiyet üzere mütevellîsi mahalle-i mezbûre mescidinde kayyum olan Hafız Mehmed Efendi b. Mustafa meclis-i şer‘-i şerîf-i enverde bi’t-tevliye takrîr-i kelâm ve bast-ı merâm edip menzil-i mezkûr ber-vech-i muharrer tevliyet ve gallesi benim kayyum olduğum mârrü’z-zikr Kâtib Muslihiddin Mescid-i şerîfi kayyumuna meşrûta merhûme-i mezbûrenin vakfı iken bu esnâda vâki‘ olan harîkde muhterik olup ancak hükm-i nukzda bir mikdâr taş ve bir su kuyusundan arsa-i sırfa kalmağla arsa-i mezkûre üzerinde vakıf içün icâre-i mu‘accelesine mahsûben müceddeden binâya kimesne rağbet etmeyip benim dahi binâya iktidârım olmamağın hükm-i nukzda sâlifü’z-zikr bir mikdâr taş ve su kuyusu ve sâir enkāz-ı mevcûde zeyl-i kitâbda muharrerü’l-esâmî olup ebniye ve nukz ahvâline vukūf-ı tamları olan bî-garaz Müslimîn tahmînleriyle zâhir olan elli guruş kıymet-i misliyesine bey‘ ve beher şehr otuz akçe icâre-i müeccele ile üzerine müceddeden ihdâs olunan ebniye bânîsinin mülkü olmak üzere taraf-ı vakıfdan bi-hasebi’t-tevliye binâya izin verilmek cânib-i vakf-ı mezbûra her vechile evlâ olmağın vech-i meşrûh üzere kıbel-i şer‘den bana izin verilmek matlûbumdur dedikde fi’l-hakīka kaziyye mütevellî-i mezbûrun bi’l-cümle bâlâda bast ü beyân eylediği minvâl üzere olduğu Müslimûn-ı mezbûrûn ihbârlarıyla lede’ş-şer‘i’l-enver zâhir olup mûcebince mütevellî-i mezbûra kıbel-i şer‘den izin verildikden sonra mütevellî-i mezbûr Hafız Mehmed Efendi yine meclis-i şer‘de işbu bâ‘isü’l-kitâb Halil b. Şaban mahzarında ikrâr ve takrîr-i kelâm edip menzil-i muhterik-i mezkûr arsasında mevcûd hükm-i nukzda olan bir mikdâr taş ve su kuyusu ve sâir enkāz-ı mevcûdesini tarafeynden îcâb ve kabûlü hâvî bey‘-i kat‘î ile mezbûr Halil’e kıymet-i misliyesi olan meblağ-ı mezbûr elli guruşa bi’t-tevliye bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr elli guruşu cânib-i vakf içün yedinden ahz ü kabz edip nukz-ı mezkûr mezbûr Halil’in mülk-i müşterâsı olduktan sonra ben menzil-i mezkûr arsasını senevî üç yüz altmış akçe icâre-i maktû‘a ile cânib-i vakfdan bi’t-tevliye mezbûr[a] îcâr ve teslîm ve arsa-i mezkûre üzerinde mâlıyla nefsi içün mülkiyet üzere binâya cânib-i vakfdan kendüye izin verip mümzâ ve mahtûm yedine temessük i‘tâ eyledim dedikde gıbbe’t-tasdîki’ş-şer‘î mâ-vaka‘a.<br><br>Fî 24 min-şehri Ramazani’l-mübârek sene 1196<br><br>Şühûdü’l-hâl: Es-Seyyid Ali Efendi b. es-Seyyid Mehmed Emin İmâm-ı mahalle-i mezbûre, Mehmed Emin Efendi İmâm-ı mahalle-i Seyyid Ömer, el-Hâc Mehmed b. Mehmed Müezzin, Mustafa Ağa b. Ahmed, Hafız Numan Efendi b. Süleyman, es-Seyyid Molla Mahmud b. Ali, Mehmed Beşe b. Ali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10564"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10566"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o693"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>