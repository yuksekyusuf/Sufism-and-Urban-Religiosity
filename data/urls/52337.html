﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 62<br>Hüküm no: 27<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Pehlivanzade Süleyman’ın Fazlı Usta’ya olan borcunun terekesinden ödenmesi</b><br><br>Medîne-i Üsküdar’da Evliyâ Hoca mahallesinde sâkin iken bundan akdem fevt olan Pehlivanzâde demekle şehîr Süleyman b. el-Hâc Mehmed b. Mustafa’nın verâseti anası Bektaş Hatun bt. Abdullah ve sulbiye sagīre kızı Saliha’ya ve li-ebeveyn er karındaşları Mustafa ve Hüseyin’e münhasıra olduğu şer‘an tahakkukundan sonra müteveffâ-yı mezbûrun üvey babası işbu râfi‘ü’l-vesîka Fazlı Usta b. Mustafa nâm kimesne meclis-i şer‘-i hatîrde sagīre-i mezbûre Saliha’nın tesviye-i emrine bâ-hüccet-i şer‘iyye vasiyesi olmağla tereke-i müteveffâ-yı mezbûra bi’l-verâse ve bi’l-vesâye vâzı‘u’l-yed olan mezbûre Bektaş Hatun muvâcehesinde üzerine da‘vâ ve takrîr-i kelâm edip müteveffâ-yı mezbûr Süleyman b. el-Hâc Mehmed b. Mustafa hâl-i hayâtında işbu yedimde olan mümzâ ve <<mahtûm>> mahtûm temessük mantûkunca bin yüz kırk sekiz senesi Zilhiccesi’nin [9a] on beşinci gününden mâlımdan beş yüz otuz üç guruş istikrâz edip mesârifine sarfla istihlâk eyledikden sonra kable’l-edâ fevt olmağla tereke-i vâfiyesinden taleb ederim suâl olunsun dedikde gıbbe’t-tasdîkı’s-suâl mezbûre Bektaş Hatun cevâbında tereke-i müteveffâ-yı mezbûra ber-vech-i muharrer vaz‘-ı yedini ikrâr lâkin müdde‘î-i mezbûrun müdde‘âsını inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-ı ahrâr-ı ricâl-i Müslimînden medîne-i mezbûr[da] Hacce Hatun mahallesinde sâkin Ali Çelebi b. Mustafa ve diğer Ali Çelebi b. Arslan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Pehlivanzâde demekle şehîr Süleyman b. el-Hâc Mehmed b. Mustafa hâl-i hayâtında işbu mümzâ ve mahtûm temessük mantûkunca bin yüz kırk sekiz senesi Zilhiccesi’nin on beşinci gününde işbu müdde‘î-i mezbûr Fazlı Usta yedinden beş yüz otuz üç guruşu bizim huzûrumuzda istikrâz edip ilâ-zamâni vefâtihî zimmetinde kaldı biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm meblağ-ı merkūm beş yüz otuz üç guruşu terekesinden edâya tenbîh birle mâ-vaka‘a bi’t-taleb ketb olundu.<br><br>Min-Şa‘bâni’l-mu‘azzam li-seneti hamsîn ve mi’ete ve elf.<br><br>Şuhûdü’l-hâl: Mustafa Bey b. Ahmed, Veli Bey b. Mehmed, diğer Mehmed Efendi b. Hasan, Mehmed Efendi b. Ahmed, İsa Bey b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=52336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>