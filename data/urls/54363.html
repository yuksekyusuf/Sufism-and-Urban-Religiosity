﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 802<br>Hüküm no: 1338<br>Orijinal metin no: [111a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çengelköy’de denizde boğulan Seyyid Ali’nin cesedinin incelenerek defnine izin verildiği</b><br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘-i şerîfden meb‘ûs Ali Efendi dâ‘îleri ve izzetli bostancıbaşı ağa tarafından müte‘ayyin Mustafa Haseki ve Kule Bağçesi ustası ve Çenger karyesi subaşısı ve sâir mazbûtü’l-esâmî Müslimîn ile medîne-i Üsküdar’a tâbi‘ mârrü’z-zikr Çenger karyesinde Dereağzı nâm mahâlde deryâ kenârında garîkan fevt olan es-Seyyid Ali b. Abdullah’ın üzerine varıp garîk-i mezbûrun li-ebeveyn er karındaşı olup kendi nefsinden asâleten ve vâlidesi Hadice bt. el-Hâc Ali ve kız karındaşı Şerife Fatıma nâm hatunlar taraflarından ber-vech-i âtî vekîlleri olduğu zât-ı mezbûretânı bi’l-mu‘arrefeti’ş-şer‘iye ârifân Ahmed Ağa b. el-Hâc osman ve Bostanî Abdullah Ağa b. el-Hâc Ali nâm kimesneler şehâdetleriyle sâbit olan es-Seyyid Hasan nâm kimesne vekâleten karındaşım mezbûr es-Seyyid Ali târih-i i‘lâmdan bir gün mukaddem vakt-i asrda mahâll-i merkūmda kimesnenin sun‘u olmaksızın gasl için deryaya girip bi-kazâillâhi te‘âlâ garîkan vefât etmekle kimesne ile da‘vâ ve nizâ‘ımız olmayıp kıbel-i şer‘den keşif ve mu‘âyene olunmak asâleten ve vekâleten matlûbumdur dedikde garîk-i mezbûrun a‘zâsına nazar olundukda eser-i cerh ve hank misillü nesnesi olmayıp ancak garîkan vefât eylediği ba‘de’l-keşf ve’l-mu‘âyene defnine izin birle vâki‘ hâli mezbûr dâ‘îleri mahâllinde ba‘de’t-tahrîr ve’l-inhâ mübâşir haseki kulları iltimâsıyla huzûr-ı âlîlerine i‘lâm olundu.<br><br>Fî 11 min-Z sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b802"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o988"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>