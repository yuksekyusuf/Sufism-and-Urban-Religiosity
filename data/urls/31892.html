﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 497<br>Hüküm no: 484<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aci Zakar’ın Uzunçarşı yakınlarındaki Kapılı Mahzen’de sahip olduğu tuhafcı gediğini oğlu Markos’a iki bin kuruşa sattığı</b><br><br>Tuhafcı gediği bey‘i<br><br>Ma‘rûz<br><br>Başmuhasebe’de mukayyed tuhafcı ve fincancı gediklerinden olup İstanbul’da Uzunçarşı kurbünde İbrahim Paşa Câmi‘-i şerîfi nezdinde Şıkk-ı Evvel Defterdârı esbak Mustafa Reşid Efendi konağı karşısında kâin Abraham mahzenine muttasıl köşe başında Kapılı Mahzen demekle meşhûr bir bâb tuhafcı ve fincancı mahzeni derûnunda mevcûde beyne’l-hıref tuhafcı gediği ta‘bîr olunan âlât-ı lâzıme-i ma‘lûmeye bâ-sûret-i hümâyûn mâliki Aci Zakar zimmî meclis-i şer‘-i hatîrde sulbî kebîr oğlu Markos zimmî muvâcehesinde takrîr-i kelâm edip bâlâda mezkûr bir bâb tuhafcı mahzeni derûnunda mevcûde gedik ta‘bîr olunur akd-i âti’z-zikrin sudûruna değin müstakıllen yedimde mülküm olan âlât-ı lâzıme-i ma‘lûmemi tarafeynden bi’l-îcâb ve’l-kabûl bâtten ve sahîhan oğlum mersûm Markos zimmîye iki bin guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl edip semen-i merkūm iki bin guruş mutâlebesine ve bi’l-cümle gedik husûsuna müte‘allika âmme-i da‘vâdan oğlum mersûmun zimmetini kabûlü hâvî ibrâ ve iskāt eyledim fîmâ-ba‘d zikr olunan tuhafcı mahzeni gediğinde benim alâka ve medhalim kalmayıp oğlum müvekkil-i mersûm Markos zimmînin mülk-i müşterâsı olmuşdur dedikde ol dahi tasdîk etmeğin gedik-i mezkûrun kaydı kaleminde bâyi‘-i mersûm Aci Zakar zimmî üzerinden ref‘ ü ilgā ve oğlu müşterî-i mersûm Markos zimmî üzerine kayd ü tahrîr ve yedine sûret i‘tâ olunmak bâbında istid‘â-yı inâyet eylediği İstanbul Mahkemesi’nden huzûr.<br><br>Fî 19 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31891"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31893"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b497"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>