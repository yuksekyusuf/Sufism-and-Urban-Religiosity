﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 493<br>Hüküm no: 444<br>Orijinal metin no: [140a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’na ait Bolu sancağı Eflani kazasındaki Celali istilasında yanan dükkan ve odalar enkazının Abdüllatif Efendi b. Fazlullah’a satılması ve arsasının kiraya verilmesi</b><br><br>Atebe-i aliyye ve südde-i seniyyede bi’l-fi‘il Dârüssaâde ağası olup Haremeyn-i Şerîfeyn Evkāfı’na nâzır olan kıdvetü’l-havâss ve’l-mukarrebîn zübdetü ashâbi’l-izzi ve’t-temkîn mu‘temedü’l-mülûk ve’s-selâtîn enîsü’l-hazreti’l-aliyyeti’s-sultâniyye celîsü’d-devleti’s-seniyyeti’l-hâkāniyye zü’l-kadri’r-refî‘ ve’l-câhi’l-menî‘ el-mahfûfu bi-sunûfi avâtıfi’l-melik ve’l-hakîm Hazret-i İdris Ağa b. Abdülhalim meclis-i şer‘-i şerîf-i şâmihü’l-imâd ve mahfil-i dîn-i münîfi râsihü’l-evtâdda işbu râfi‘ü’l-kitâb Abdüllatif Efendi b. Fazlullah eş-şehîr bi-Hocazâde tarafından ikrâr-ı câi’z-zikri tasdîka vekîl olup vekâleti hasm-ı câhid mahzarında nehc-i şer‘î-i mu‘teber üzere sâbite olan fahrü’l-kuzât Sofuzâde demekle şehîr Nurullah Efendi b. Hüseyin muvâcehesinde ikrâr u i‘tirâf edip evkāf-ı mezbûreden olup vilâyet-i Anadolu’da Bolu sancağında Eflani kazâsına tâbi‘ Büyükpazar demekle ma‘rûf ahâlîsine intimâ ile ta‘rîf ve tavsîfden müstağnî olan sûkda vâki‘ vakıf dekâkîn ve hucurât Celâlî istîlâsında ihrâk olup müddet-i medîde hâli ve mu‘attal olmağla vakf-ı mezbûra icâresi hâsıl olmayıp küllî gadr olmuşdu, hâlâ zikr olunan dekâkîn ve hucurâtın nıkzı bey‘ olunup arsası îcâr olunmak vakf-ı mezbûra her vechile enfa‘ olduğunu sikāt ihbâr etmeğin vech-i muharrer üzere nıkz-ı mezkûr ve arsa-i merkūme Sûk-ı Sultânî’de tâlibine arz olunup ragabât-ı nâs münkatı‘a oldukda müvekkil-i mûmâ-ileyh Abdüllatif Efendi üzerinde meblağ-ı âti’l-beyânda karâr edip ziyâde ile tâlib-i âhar olmamağla mârru’z-zikr dekâkîn ve hucurâtın nıkzını müvekkil-i mûmâ-ileyhe otuz bin nakd-i râyic fi’l-vakt [140b] akçeye bey‘-i bâtt-ı sahîh-i şer‘î ve izn-i mütevellî ile bey‘ edip ol dahi iştirâ ettikde semen-i mezbûr otuz bin akçeyi nezâretim hasebiyle vekîl-i mersûm Nurullah Efendi yedinden vakf-ı mezbûr için tamâmen ahz u kabz edip ve müvekkil-i mûmâ-ileyhi nıkz-ı mezkûru mahallinde kabza taslît eylediğimden sonra arsa-i mezkûreyi târîh-i kitâbdan her akd-i evvelin âhiri âhirin evveli olmak üzere otuz üç aded ukud-ı (?) müterâdife ile akd olunup doksan dokuz senesine varınca vakt-i merkūm arsa-i mezbûrenin ecr-i misli olup ehl-i hibre ta‘yîn eyledikleri üçer bin akçe icâre-i müeccelesini edâ etmek üzere müvekkil-i mûmâ-ileyh Abdüllatif Efendi’ye beher sene üç bin akçe icâre-i tavîle ile îcâr edip ol dahi vech-i meşrûh üzere istîcâr ve kabûl eyledi dedikde gıbbe’t-tasdîk bi’t-taleb ketb olundu.<br><br>Hurrire fî-evâili Saferi’l-hayr li-sene sitte ve selâsîn ve elf.<br><br>Şühûdü’l-hâl: Mefharü’l-emâcid ve’l-ekârim Sefer Ağa b. Abdüddâim el-müteferrika, fahrü’l-kuzât Ca‘fer Efendi el-kādî, Mustafa Efendi eş-Şehîr Semercizâde, Mehmed Çelebi b. Salih el-müsta‘id, Mustafa Efendi el-müderris, Hüseyin b. Abdullah, Ali Bey b. Abdullah el-bevvâb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11774"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11776"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b493"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o687"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>