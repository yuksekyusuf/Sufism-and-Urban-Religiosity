﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 230<br>Hüküm no: 169<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Fâtıma Hatun bt. Hasan’ın, Hâfız Ahmed b. Mustafa’ya 715 guruş borcunu eda etmesi gerektiği</b><br><br>715 guruş ile mukābelesinde olan menzili geri red ve ferâğa tenbîh<br><br>Ma‘rûz<br><br>İşbu târihden iki sene mukaddem vefât eden Şerife Zeyneb Hatun bt. Mehmed’in sadrî kebîr oğlu sahib-i arzuhâl A‘mâ es-Seyyid Hâfız Ahmed b. es-Seyyid Mustafa meclis-i şer‘-i münîrde derûn-ı arzuhâlde mezkûreti’l-ism Şerife Fâtıma bt. Hasan nâm hatun muvâcehesinde nezâret-i dâ‘îlerinde olan evkāfdan İstanbul’da Çarşamba Pazarı civârında Mehmed Ağa Câmi‘-i şerîfi kurbünde vâki‘ Derviş Ali mahallesi Avârız Vakfı’nın mütevellîsi Kısmet-i Belediye mahkemesi ketebesinden es-Seyyid Mehmed Râcih Efendi b. Hâfız Osman hazır olduğu hâlde vakf-ı mezbûr müsakkafâtından mahalle-i mezbûrede kâin şehriye otuz akçe icâre-i müecceleli ma‘lûmü’l-hudûd ve’l-müştemilât bir bâb menzilin dört sehmi i‘tibârıyla üç sehm hisse-i şâyi‘ası mezbûre Şerife Fâtıma Hatun’un bir sehm hisse-i şâyi‘ası dahi zevci gāib ani’l-meclis Mehmed Hâşim nâm kimesnenin bâ-temessük-i mütevellî bi’l-icâreteyn iştirâken ve şâyi‘an taht-ı tasarruflarında iken mezbûre Şerife Fâtıma Hatun vâlidem mevrûsem müteveffât-ı mezbûrenin hayatında yedinden ve mâlından karz aldığı yedi yüz on beş guruş deyni mukābelesinde biz ne zaman edâ-i deyn eder ise[k] geri red ve ferâğ olunmak şartıyla bâ-re’y-i mütevellî bin iki yüz otuz dokuz senesi Recebi’l-ferdinin dokuzuncu günü vâlidem mezbûreye vefâen ferâğ ve tefvîz eylediğinde ol dahi şart-ı mezkûr ile tefevvüz ve kabûl ettikden sonra mezbûre Şerife Fâtıma Hatun deyn-i mezkûru edâ ile menzil-i merkūmu tahlîs etmeksizin vâlidem mezbûre fevt olup meblağ-ı mezkûr hasran bana mevrûs olmağla meblağ-ı mezkûr yedi yüz on beş guruş ile menzil-i mezkûrun her ne kadar îcâr ve tahliye ve teslîm dahi bulunmamış ise de mücerred vefâen vâlidem mezbûrenin üzerinde olup içinde mezbûre Şerife Fâtıma Hatun ile müştereki zevci gāib-i mezbûr sâkinler olduklarına binâen târih-i mezkûrdan bu âna kadar işlemiş kirâsını bana edâ ile menzil-i mezkûru bâ-re’y-i mütevellî geri ahza mezbûre Şerife Fâtıma Hatun’a tenbîh olunmak matlûbumdur deyü da‘vâ ettikde ol dahi cevâbında menzili târih-i mezkûrda ol mikdâr guruş mukābelesinde mezbûre Şerife Zeyneb Hatun’a vefâen ferâğını ikrâr edip lâkin ben mezbûreden ancak dört yüz guruş karz alıp zimmetimde deyn-i <<sahhım>> sahîhim olmağla mâ‘adâ üç yüz on beş guruşu bilâ-devr zam ribâdır deyü eylediği murâbaha müdde‘âsını mezbûr es-Seyyid Hâfız Ahmed inkâr etmeğin bu sûretde ber-muktezâ-yı şer‘-i şerîf bu mertebe ile kirâ lâzım gelmeyip ancak murâbaha da‘vâsı isbâta muhtâc idüğü tarafeyne tefhîm olundukda mezbûre Şerife Fâtıma Hatun ber-vech-i muharrer zamm-ı ribâ da‘vâsını isbâta kādire olamayıp talebiyle mezbûr es-Seyyid Hâfız Ahmed’e bi’l-muvâcehe vech-i şer‘î üzre adem-i ilme yemîn verilmeğin mûcibince mezbûr es-Seyyid Hâfız Ahmed kirâ da‘vâsıyla ve mezbûre Şerife Fâtıma Hatun dahi ribâ müdde‘âsıyla her biri âhara bî-vech ve bilâ-beyyine mu‘ârazadan ba‘de’l-men‘ alâ-mûcib-i ikrârihâ deyn-i mezkûr yedi yüz on beş guruşu ırsen mezbûr es-Seyyid Hâfız Ahmed’e edâ ile menzil-i mezkûru bâ-re’y-i mütevellî geri ahza mezbûre Şerife Fâtıma Hatun’a tenbîh olunduğu İstanbul Mahkemesi’nden huzûr.<br><br>Fî 19 min-Ca [Cemâziyelevvel] sene 1242<br><br>[Beyaz Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=33595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>