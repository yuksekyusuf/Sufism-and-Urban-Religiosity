﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 159<br>Hüküm no: 80<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazancı ve bakırcıların, kendi içlerinde tekelleşmeye gitmeyeceklerine ve bakır kap kacağı eskiden olduğu gibi tartı ile satacaklarına dair taahhütte bulundukları</b><br><br>Bâ-sahh-ı âlî.<br><br>Zaman-ı adâlet-iktirân-ı Pâdişâhânede iddi‘â-yı inhisâr-ı bey‘ u şirâ bâ-hatt-ı hümâyûn-ı adâlet-makrûn merfû‘ iken bir müddetden beri Âsitâne-i aliyyede vâki‘ bakırcı esnâfından câmi‘ şam‘dânı ve minâre alemi ve bunların emsâli evânî-i nuhâsiye i‘mâlinin her bir nev‘ini sınıf-ı merkūmdan [her] biri kendine hasr u kasr eden tama‘kârlar mübârek Ramazan-ı mağfiret-nişân takarrub etmekle, vakt-i fırsatdır, deyü cevâmi‘ ve mesâcid-i şerîfelere iktizâ eden kebîr şam‘dânların i‘mâli için diledikleri bahâyı almadıkça yapmayıp ve sâir bakırcılar dahi, kazgancıbaşı izinsiz yapamayız, deyü ibâdullâhı tazyîk eyledikleri Bâb-ı Âlî’ye ba‘de’l-inhâ ve[‘]l-istîzân şifâhen sâdır olan fermân-ı âlîye imtisâlen Âsitâne-i aliyyede cennet-mekân, Firdevs-âşiyân Sultân Bâyezid Han -aleyhi’r-rahmetü ve’l-gufrân- hazretlerinin Câmi‘-i şerîfi havlusunda kâin bakırcı esnâfının Kethudâsı el-Hâc Mustafa ve Mütevellîsi el-Hâc Hüseyin ve Kâtibi Hâfız Mehmed Emin ve Çorbacı el-Hâc Mustafa ve el-Hâc Hüseyin ve sâir bakır<<cı>> bey‘ u şirâ edenler ile Kazgancı ustalarının Kethudâsı el-Hâc Mustafa ve ustalarından es-Seyyid Mustafa ve Kethudâ-yı sâbık Ali Usta ve İbrikci Mehmed Beşe ve Dalkılıç Mehmed Ağa ve Leğenci el-Hâc Mustafa ve Hüseyin ve sâir Müslim ve zimmî ustalar meclis-i şer‘a ihzâr olunup Kazgancıbaşı İsmail dahi hazır olduğu hâlde; bir müddetden beri evânî-i nuhâsiyenin her bir nev‘i birkaç ustaya tahsîs olunup âharı i‘mâlinden memnû‘ olması ve kadîmü’l-eyyâmdan beri veznolunarak bey‘ olunan evânî-i nuhâsiye şimdi dâne ile götürü gālî bahâya bey‘ olunmasının hikmeti kendilerden suâl olundukda bir türlü cevâba kādir olamayıp zarûrî ancak celb-i menfa‘atleri için irtikâb ve ihtiyâr eylediklerini ba‘de’t-tasdîk fîmâ-ba‘d vâki‘ olan harekât-ı nâ-marzıyelerinden rücû‘ birle her biri tâib ü müstağfir olup cerâim-i sâbıkalarının afvını istircâ ve ba‘de’l-yevm envâ‘-ı evânî-i nuhâsiyeyi elinden gelen usta i‘mâl eyleyip kazgancıbaşı ve sâiri mümâna‘at etmeyip [31b] kadîmü’l-eyyâmdan beri vezn ile bey‘ olunan evânî-i nuhâsiyeyi yine vezn ile fiyât-ı mu‘tedilesiyle ibâdullâha bey‘ u füruht edip hilâf-ı şer‘-i âlî ve mugāyir-i rızâ-yı şehin-şâhî hareket etmemeğe cümlesi yek-zebân-ı ittifâk olarak ta‘ahhüd ve Kazgancıbaşı-i mezbûr dahi hasr u inhisâra dâir evânî-i nuhâsiye i‘mâline ve men‘ine cesâret etmeyip kendi kâr u kisbiyle meşgūl olmağa ta‘ahhüd edip Kazgancıbaşı-i mezbûrun ber-vech-i <<muharrer ta‘ahhüd>> ta‘ahhüd hareket edeceğine bâlâda mazbûtü’l-esâmî bakırcı ustaları tekeffül eyleyip, eğer hilâf-ı ta‘ahhüd hareket ederimiz zuhûr eder ise cümlemiz tedîb olunmağa dahi râzılar olduk, deyü her biri ahd ü mîsâk ve kavl ü ittifâk eyledikleri beyânıyla işbu sûret-i ta‘ahhüdleri Dîvân-ı Hümâyûn Kalemi’ne kayd ve Başmuhâsebe Kalemi’ne ve İstanbul Mahkemesi tarafına ilmühaberleri i‘tâsını Anadolu Kādıaskerliği pâyesiyle bi’l-fi‘il İstanbul Kādısı olan sa‘âdetlü, fazîletlü Mehmed Emin Beyefendi hazretleri i‘lâm etmeleriyle mûcebince Dîvân-ı Hümâyûn’a kayd ile ilmühaberleri i‘tâ olunmak bâbında sâdır olan fermân-ı âlîye imtisâlen Dîvân-ı Hümâyûn Kalemi’ne kayd ve asl-ı fermân-ı âlî Kalem-i mezbûrda hıfz ve Başmuhâsebe’ye ilmühaberi verilmekle Efendi-i müşârün-ileyh hazretleri taraflarına dahi işbu ilmühaber kāimesi verildi.<br><br>Fî 22 Ş sene [1]219</p>          <br><a title="Önceki sayfa" style="text-decoration:none" href="./ayrmetin.php?idno=32076"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32078"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o687"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>