﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 309<br>Hüküm no: 336<br>Orijinal metin no: [48b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed’in Abdullah Efendi Vakfı’ndan bey‘ bi’l-istiğlâl yoluyla ödünç para aldığı</b><br><br>Mahrûse-i Galata muzâfâtından kasaba-i Fındıklı’da Yahya Çelebi mahallesinde sâkine zâtı es-Seyyid Ahmed Çelebi b. es-Seyyid Mustafa ve Süleyman Çelebi b. Ali nâm kimesneler ta‘rîfleriyle mu‘arrefe olan Âişe bt. Mehmed nâm hâtun meclis-i şer‘de merhûm Abdullah Efendi nâm sâhibü’l-hayrın kasaba-i mezbûrede vâki‘ câmi‘-i şerîfi evkāfına kāimmakām-ı mütevllî olan işbu râfi‘u’l-kitâb Müezzin Abdullah Çelebi b. Hüseyin nâm kimesne mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Kürkcü Ali mülkü ve bir tarafdan Tatar Mehmed Yazıcı ve bir tarafdan Savat Hüseyin mülkü ve bir tarafdan tarîk-i âm ile mahdûd tabaka-i ulyâda bir bâb oda ve sofa ve dehlîz ve tabaka-i vüstâda bir bâb oda ve bir sofa ve dehlîz ve tabaka-i süflâda bir bâb oda ve kenîf ve bir mikdâr bahçeyi müştemil mülk menzilimi bi-tarîki’l-istiğlâl kāimmakām-ı mütevellî-i mezbûr Abdullah Çelebi’ye altmış guruşa bey‘ u teslîm edip ol dahi yedinde olan mâl-ı vakf-ı mezbûr ile ber-vech-i muharrer iştirâ ve tesellüm ve kabûl eyledikden sonra mezbûr Abdullah Çelebi menzil-i mahdûd-ı mezkûru ba‘de’t-tahliyeti’ş-şer‘iyye ve’t-tekābuzi’l-mer‘î senevî dokuz guruşa olmak üzere târih-i kitâbdan akd-i vâhid ile üç sene tamâmına değin yirmi yedi guruşa yine bana îcâr ve teslîm eyledikde ben dahi ber-vech-i muharrer istîcâr ve kabûl eyledim dedikde gıbbe’t-tasdîki’ş-şer‘î mâ hüve’l-vâki bi’l-ibtigā ketb olundu.<br><br>Fi’l-yevmi’l-âşir min-Muharremi’l-harâm sene 1138.<br><br>Şuhûdü’l-hâl: es-Seyyid Mukim Çelebi b. Mehmed Emin, es-Seyyid Ahmed Çelebi b. es-Seyyid Mustafa, Süleyman Çelebi b. Ali, Keresteci el-Hâc Abdullah Yazıcı, Ali Beşe b. Yahya. </p>          <br><a title="Önceki sayfa" style="text-decoration:none" href="./ayrmetin.php?idno=22074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>