﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 150<br>Hüküm no: 150<br>Orijinal metin no: [47a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şefi Efendi’nin değirmenini Medîne-i Münevvere fukarasına vakfettiği</b><br><br>Hamden li-men vakafe ibâdehû bi-vukūfi tarafi’l-mesûbât bi’s-sadakāt ve şükren li-men vakafe hafâyâ fuâdi’n-nâs bi’l-hayrât ve’l-hasenât ve’s-salâtü alâ-Muhammedi’l-hâdî ümmetehû sebîle’l-müteberri‘âti’l-hânisât ve alâ-âlihî ve ashâbihi’l-müctehidîn fî-mesâili’l-evkāf bi’l-uhteli mirkāt ammâ ba‘d işbu kitâb-ı sıhhat-nisâbın tahrîrine bâ‘is ü bâdî oldur ki medîne-i Üsküdar’da Gülfem Hatun mahallesi sâkinlerinden sâhib-i hayrât ve’l-hasenât el-Hâc Şefî‘ b. Mehmed <<Şefî‘>> [b.] Sem‘ b. Abdülkerim nâm kimesne meclis-i şer‘-i şerîf-i Ahmedî ve mahfil-i dîn-i münîf-i Mustafavî’de vakf-ı âti’l-beyâna li-ecli’t-tescîl mütevellî nasb u ta‘yîn eylediği Osman Bey b. Hasan nâm kimesne mahzarında ikrâr-ı sahîh-i şer‘î ve i‘tirâf-ı sarîh-i mer‘î edip silk-i mülk-i sahîhimde münselik emlâkimden olup civâr-ı Saltanat-ı aliyye’de Yoros kazâsına tâbi‘ Göçbeyli karyesinde vâki‘ ...? Nehri demekle ma‘rûf su üzerinde vâki‘ etrâf-ı erba‘ası vâdi ve cebel ve tarîk-i âm ile mahdûd nehr-i merkūm suyu ile dâir iki göz mülk değirmenimi hasbeten lillâhi te‘âlâ vakf ü habs edip şöyle şart eyledim ki ben hayâtda oldukça değirmen-i merkūma dilediğim vech üzere mutasarrıf ola[m] ba‘de’l-inkırâz evlâd-ı utekām mutasarrıf ola ve ba‘de’l-inkırâzi’l-kül Medîne-i Münevvere fukarâsına şart edip ve değirmeni merkūm Haremeyn-i muhteremeyn mütevellîsi yediyle icâre-i mu‘accele ve müeccele-i misli ile âhara îcâr olunup hâsıl olan icâresi beher sene Haremeyn mütevellîsi yediyle Medîne-i Münevvere fukarâsına irsâl oluna ve vakf-ı mezkûruma ben hayâtda oldukça mütevellî olam ve benim vefâtımdan sonra nevbet-i tasarruf kimin ise mütevellî ola ve vakf-ı merkūmun tebdîl ve tağyîri merreten ba‘de uhrâ yedimde ola ve şurût-ı mezkûre ri‘âyet müte‘azzir olurise mutlakā fukarâ-i Müslimîne sarf oluna deyü değirmen-i merkūmu mütevellî-i mezbûra teslîm eylediğimde ol dahi vakfiyet üzere tesellüm ve kabz eyledi dedikde gıbbe’t-tasdîkı’ş-şer‘î vâkıf-ı mezbûr mütevellî-i merkūm muvâcehesinde takrîr-i da‘vâ edip vakf-ı akār hazret-i İmâm-ı a‘zam ve hümâm-ı akdem hazretleri mezheb-i şerîfleri üzere gerçi sahîh lâkin sıhhat lüzûmu müstelzim olmamağla rücû‘ ve mülküme istirdâd matlûbumdur dedikde mütevellî-i mezbûr dahi İmâm Ebû Yusuf hazretleri katlarında sıhhat lüzûmu müstelzimdir deyü mukābele edicek hâkim-i âdil-i Şurayh mu‘âdil efendi hazretleri dahi âlimen bi’l-hilâfi’l-cârî beyne’l-eimmeti’l-eslâf vakf-ı mezkûrun sıhhat ve lüzûmuna hükmedip min-ba‘d vakf-ı mezbûr sahîh ve lâzım olup nakz u nakīzına mecâl muhâl oldu. “Femen beddelehû ba‘de mâ semi‘ahû fe innemâ ismuhû ale’llezîne yübeddilûnehû innallâhe semî‘un alîm.” Ve ecrü’l-vâkıfi ale’l-hayyi’l-cevâdi’l-kerîm. Cerâ zâlik ve hurrire fi’l-yev[mi]’s-sâlis aşer min-Muharremi’l-harâm li-seneti ihdâ ve hamsîn ve mi’ete ve elf.<br><br>Şuhûdü’l-hâl: Gülfem İmâmı Ahmed Efendi, Müezzin Abdullah Çelebi, Ali Çelebi Berber, İsmail Çelebi Özbekîzâde, el-Hâc Mustafa Südcü, diğer el-Hâc Mustafa Çeşirzâde?, el-Hâc Mü’min Efendi, Şeyh Hüveyda, Kalaycı Hasan, Molla Mustafa, Nalçacı Ahmed Çelebi, Abacı Mustafa, el-Hâc Abdurrahim, el-Hâc Ebubekir, el-Hâc Mehmed, Kürkçü Süleyman, Attâr Ahmed Beşe, Molla İsmail, Berber Osman Çelebi, Kürkçü Mehmed Çelebi, Münâdî Ali Usta, İsmail Ağa, Oturakçı Abdi Çelebi, Molla Ahmed ve Hasan Beşe.</p>          <br><a title="Önceki sayfa" style="text-decoration:none" href="./ayrmetin.php?idno=52459"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52461"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o292"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>