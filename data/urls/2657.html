﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 292<br>Hüküm no: 339<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Girit’te vefat eden Mehmed Ağa’nın varislerinden Hasan ile Saliha’nın miras malı hususunda anlaştıkları</b><br><br>Mahmiye-i İstanbul’da Saraçhane kurbünde Mustafa Bey mahallesi ahâlîsinden iken bundan akdem cezîre-i Girid’de vefât eden Mehmed Ağa b. Osman’ın verâseti zevce-i metrûkesi Saliha bt. Abdullah nâm hatun ile li-ebeveyn ammi Hasan Beşe b. Ahmed’e münhasıra olduğu şer‘an mütehakkık oldukdan sonra mezbûr Hasan Beşe tarafından husûs-ı âti’l-beyâna vekîl olup mahmiye-i mezbûrede Dülgerzâde câmi‘-i imâmı Mehmed Efendi b. Osman ve kayyûmu el-Hâc Ali b. Abdünnebi nâm kimesneler şehâdetleri ile şer‘an vekâleti sâbite Sefer Efendi b. Mehmed nâm kimesne meclis-i şer‘-i şerîf-i Ahmedî ve mahfil-i dîn-i münîf-i Muhammedî’de merkūme Saliha Hatun tarafından kezâlik husûs-ı câi’l-beyâna vekîl olduğu zâtını ma‘rifet-i şer‘iyye ile ârifân merkūm el-Hâc Ali ile mahalle-i mezbûre sâkinlerinden Berber el-Hâc Beşir b. Abdülmennan nâm kimesneler şehâdetleriyle şer‘an sâbit olan mahalle-i mezbûre imâmı Mehmed Efendi b. Hasan nâm kimesne mahzarında ikrâr-ı tâm ve takrîr-i kelâm edip tereke-i müteveffâ-yı mezbûrdan olan mahalle-i mezbûrede vâki‘ beynimizde ma‘lûmü’l-hudûd menzil ile evsâfları beynimizde ma‘lûme Rusiyyü’l-asl Şahbaz bt. Abdullah ve Muammer bt. Abdullah nâm câriyelerden mâ‘adâ müteveffâ-yı mezbûrun akār ve menkūl sâir terekesinden müvekkilim merkūm Hasan Beşe’nin hisse-i irsiyesi mukābelesinde şerâit-i sıhhat-i sulhü hâvî mevâni‘-i müfsideden ârî bi-tarîkı’t-tehârüci’ş-şer‘î nukūd-ı terekeden hissesinden ezyed elli kıt‘a esedî guruş üzerine vekîl-i merkūm Mehmed Efendi ile sulh olup bedel-i sulh olan meblağ-ı mezkûr elli kıt‘a esedî guruşu işbu meclisde yedinden tamâmen ahz u kabz edip zikr olunan menzil ve Şahbaz ve Muammer nâm câriyelerden gayrı müteveffâ-yı mezbûrun terekesine müte‘allıka âmme-i de‘âvî ve mutâlebâtdan müvekkile-i mezbûre Saliha Hatun’un zimmetini ibrâ-i âmm-ı kâtı‘u’n-nizâ‘ ile ibrâ eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 27 min-Recebi’l-mürecceb sene 1081.<br><br>Şuhûdü’l-hâl: eş-Şeyh Abdullah Efendi b. Sefer, Mustafa Çelebi b. Mehmed, Osman b. Yakub, Musli Beşe b. Mehmed, Mustafa Çelebi b. Mehmed el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=2656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>