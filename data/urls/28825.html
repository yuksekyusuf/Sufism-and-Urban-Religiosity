﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 530<br>Hüküm no: 409<br>Orijinal metin no: [131b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahin v. Ohan’ın zevcesi Enmur bt. Avak v. Parnos’la evlilik akdinin devam ettiği</b><br><br>Fi’l-asl vilâyet-i Anadolu’da ( ) kasabasında sâkin olup hâlâ mahmiye-i İstanbul’da Mercan sûkında sâkin Şahin v. Ohan nâm Ermeni dîvân-ı kāimmakām-ı hazret-i sadrazamîde ma‘kūd meclis-i şer‘-i enverde işbu bâ‘isetü’l-kitâb Agor bt. Avak v. Parnos nâm bikr-i bâliğa mahzarında babası mezkûr Avak hazır iken üzerine da‘vâ ve takrîr-i kelâm edip, târih-i kitâbdan iki sene mukaddem merkūme Agor babası mezkûr Avak’ın izin ve ma‘rifetiyle kendi âyinim üzere nefsine lede’ş-şuhûd bana inkâh ve tezvîc edip ben dahi tezevvüc ve kabûl ve mu‘accel olmak üzre iki yaldız altunu babası merkūm Avak’a def‘ u teslîm edip hâlâ mezbûre Agor’a zevce-i menkûham iken benimle zevciyet mu‘âmelesinden ibâ edip nefsini âhara tezvîc murâd eder hâlâ suâl olunsun dedikde gıbbe’s-suâl ve akībe’l-inkâr müdde‘î-i mezbûrdan müdde‘âsına mutâbıka beyyine taleb olundukda ityân-ı beyyineden izhâr-ı acz birle istihlâf etmeğin fi’l-hakīka târih-i kitâbdan iki sene mukaddem nefsini müdde‘î-i mezbûr Şahin’e inkâh ve tezvîc etmeyip ol vechile hâlâ müdde‘î-i mezbûrun zevce-i menkûhası olmadığına mezbûre Agor’a yemîn teklîf olundukda ol dahi ba‘de’s-suâl yemîn billâhi’llezî enzele İncîli alâ [İsa] etmeğin mûcebiyle müdde‘î-i mezbûr bilâ-beyyine bî-vech mu‘ârazadan men‘ olunup mâ vaka‘a bi’t-taleb ketb olundu.<br><br>Fî 27 min-Zilhicce sene [1]107<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, Zübde-i ashâbi’t-tastîr ve’r-rakām tezkire-i sânî Hâfız Efendi, fahrü’l-eşbâh ve’l-a‘yân Mehmed Ağa ser-çavuşân, Umdetü’l-akrân Mehmed Ağa Muhzır, Halil Efendi b. Mehmed, Elhâc Ali Beşe b. Mehmed, Elhâc Ebûbekir Beşe b. Sinan, Mustafa Efendi nâib-i recül, Hüseyin Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28824"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28826"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b530"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o784"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>