﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 901<br>Hüküm no: 738<br>Orijinal metin no: [167b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Beşe’nin vefat eden kayınpederindeki alacağını sulh yoluyla varislerden aldığı</b><br><br>Husûs-ı âti’l-beyânın mahallinde ketb ü tahrîri iltimâs olunmağın kıbel-i şer‘den me’zûnen Mevlânâ Nuh Efendi b. Musa irsâl olunup ol dahi mahmiye-i İstanbul’da Kasab İvaz mahallesinde sâkine Emine Hatun bt. Mustafa’nın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Muhyiddin-i Kocavî mahallesinde sâkin iken bundan akdem garîkan vefât eden el-Hâc Mehmed’in verâseti zevce-i menkûha-i metrûkesi Emine Hatun bt. Mustafa ile sulbiye kebîre kızları Âişe ve Hadîce ve kebîr oğlu Mustafa Çelebi’ye münhasıra oldukdan sonra müteveffâ-yı mezbûrun dâmadı Osman Beşe b. Abdullah meclis-i ma‘kūd-ı mezbûrda ashâbü’l-kitâb mezbûrûn Emine Hatun ve Âişe Hatun ve Hadîce Hatun ve Mustafa mahzarlarında ikrâr ve takrîr-i kelâm edip müteveffâ-yı mezbûr el-Hâc Mehmed’e bana bir yeniçeri esâmesi alıvermek içün bi-tarîkı’r-rüşve altmış guruş alıp meblağ-ı mezbûru kable’l-edâ fevt olmağla meblağ-ı mezbûru verese-i mezbûrûndan da‘vâ ve taleb eylediğimde beynimize muslihûn tavassut edip on yedi buçuk guruş üzerine inşâ-i akd-i sulh ettiklerinde ben dahi sulh-ı mezbûru kabûl ve bedel-i sulh olan meblağ-ı mezbûru vârisûn-ı mezbûrûn yedlerinden tamâmen alıp kabz ve bâkī kırk iki buçuk guruşa müte‘allık âmme-i de‘âvî ve mutâlebât ve eymân [ve] muhâsamâtdan verese-i mezbûrûnun zimmetlerini ibrâ-i âmm-ı katı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an irsâl olunan Ahmed Çelebi b. Süleyman ve Mustafa b. Abdi ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 9 min-Receb sene 1110<br><br>Şuhûdü’l-hâl: Hamza Efendi b. Mehmed, İmâm Mehmed Efendi b. el-Hâc Mustafa, Müezzin Mehmed Efendi b. Yusuf, el-Hâc Ebubekir Odabaşı b. Hüseyin, el-Hâc İsmail Çelebi b. İsmail, Mustafa Halîfe b. Dilaver, Osman Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0901"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1076"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>