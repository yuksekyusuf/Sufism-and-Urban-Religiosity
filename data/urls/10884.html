﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 323<br>Hüküm no: 341<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sancakdar Hayreddin mahallesindeki yanan vakıf evin arsasının, üzerine yapacakları binanın mülkleri olmak üzere Hasan b. Hüseyin ile karısı Şerife Vahide’ye kiraya verilmesi</b><br><br>İstihkâm ve binânın mülkiyetine mütevellî izni<br><br>Mahmiye-i İslâmbol’da Sancakdâr Hayreddin mahallesinde vâki‘ bir tarafdan Tesbîhî Ali Efendi veresesi arsası ve bir tarafdan Ahmed ve Mehmed tasarruflarında olan arsa ve iki tarafdan tarîk-i hâs ile mahdûd tûlen ve arzan bi-hesâbı terbî‘i doksan sekiz zirâ‘ arsa üzerinde mebnî ma‘lûmü’l-müştemilât bir bâb menzilin bi’l-meşrûta mütevellîsi es-Seyyid Mehmed Sadık b. es-Seyyid Salih meclis-i şer‘-i hatîr-i lâzımü’t-tevkīrde menzil-i mezkûrun beher şehr on beşer akçe icâre-i müeccele ve mu‘accele-i ma‘lûme ile mutasarrıfları işbu bâ‘isetü’l-vesîka zâtı ba‘de’t-ta‘rîfi’ş-şer‘î kendi nefsinden asîl ve zevci Hasan b. Hüseyin tarafından vech-i âtî üzere tasdîka vekîl olduğu ber-nehc-i şer‘î sâbit olan Şerife Vahide bt. es-Seyyid el-Hâc Mahmud nâm hatun mahzarında bi’t-tevliye takrîr-i kelâm ve bast-ı merâm edip mütevellîsi olduğum menzil-i mahdûd-ı mezkûr bundan akdem vâki‘ olan harîkde bi’l-külliye muhterik olup arsası sırfa kalmağla arsa-i mezkûre üzerine vakıf içün icâre-i mu‘accelesine mahsûben müceddeden binâya zevcân-ı mezbûrân ve âharı dahi rağbet etmeyip ve cânib-i vakıfda dahi binâya müsâ‘ade olmamağın arsa-i mezkûre yine müeccele-i kadîmesiyle üzerine müceddeden ihdâs olunan binâ bânîsinin mülkü olmak üzere izin verilmek cânib-i vakfa evlâ ve enfa‘ olduğu zeyl-i kitâbda muharrerü’l-esâmî Müslimîn ihbârlarıyla zâhir ve ben bi’t-tevliye mezûn olduğumdan sonra ben dahi taraf-ı vakıfdan bi’t-tevliye zevcân-ı mezbûrân Hasan ve Şerife Vahide yedlerine müceddeden i‘tâ eylediğim bir kıt‘a temessük mantûkunca arsa-i mahdûde-i mezkûreyi beher şehr on beş akçe icâre-i müeccele-i kadîmesiyle zevcân-ı mezbûrân Hasan ve Şerife Vahide Hatun’a bi’t-tevliye îcâr ve teslîm ve üzerine mâllarıyla ihdâs eyledikleri binâ kendi mülkleri olmak üzere bi’t-tevliye izin verdiğimde onlar dahi ber-vech-i muharrer istîcâr ve tesellüm ve kabûl etmekle ber-vech-i muharrer zevcân-ı mezbûrân arsa-i mezkûre üzerine mâllarıyla her ne binâ ihdâs ederler ise kendi mülkleri olmak üzere izin verdiğime binâen kıbel-i şer‘den dahi zevcân-ı mezbûrân yedlerine bir kıt‘a hüccet i‘tâ olunmak matlûbumdur dedikde hakīkat-i hâl minvâl-i meşrûh üzere olduğunu Müslimûn ihbâr ve mezbûre Şerife Vahide Hatun dahi bi’l-asâle ve bi’l-vekâle tasdîk etmeğin ber-mantûk-ı temessük mütevellî-i mezbûr arsa-i mahdûde-i mezkûreyi beher şehr on beş akçe icâre-i müeccele-i kadîmesiyle üzerine her ne binâ ederler ise kendi mülkleri olmak üzere zevcân-ı mezbûrân Hasan ve Şerife Vahide Hatun yedlerine li-ecli’l-istihkâm işbu vesîka-i enîka ketb u tahrîr ve i‘tâ olundu.<br><br>Fî 5 Rebî‘ülâhir sene 1197<br><br>Şühûdü’l-hâl: Yeğen Ahmed Çavuş b. Ali, es-Seyyid Mehmed Emin b. es-Seyyid Hüseyin, Molla Ali b. Halil, Salih b. Halil, Hacı Hasan b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>