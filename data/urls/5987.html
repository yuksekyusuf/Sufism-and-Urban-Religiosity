﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 235<br>Hüküm no: 233<br>Orijinal metin no: [57b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Simaven v. Markar’ı boğarak öldürenler ile vârisleri arasındaki diyet davasının sulhla sonuçlandığı</b><br><br>Sulh.<br><br>Mahmiye-i İstanbul’da Langa Yenikapısı dâhilinde Çakırağa mahallesi ahâlîsinden olup ber-vech-i âtî hâlik olan Simaven v. Markar v. Kirkor’un verâseti anası Şehzede bt. Manuk nâm <<Nasrâniye>> Ermeniye ile babası mezbûr Markar’a münhasıra olduğu şer‘an müte‘ayyin oldukdan sonra kendi nefsinden asâleten ve mezbûr Markar ma‘tûh ve hafîfü’l-akl olduğu lede’ş-şer‘i’l-enver müte‘ayyin ve umûruna kıbel-i şer‘den vasî nasb ve ta‘yîn olunan zevcesi mezbûre Şehzede zâtı ta‘rîf-i şer‘î ile mu‘arrefe olduğu hâlde meclis-i şer‘-i şerîf-i şerîfde işbu ashâbü’s-sifr Dîbâcı Asvador v. Sergiz ve Bükücü Delot v. Agya ve Basmacı Avadik v. Bagdasar ve refîkleri gāibûn ani’l-meclis Berber Ahmed ve Basmacı Cihan ve Bıçakcı Asvador târih-i kitâb senesi Şa‘bâni’l-mu‘azzamı’nın onuncu günü oğlum mezbûr Simaven’i ayardıp zikrolunan Yenikapı hâricinde vâki‘ mesfûr Asvador odasında boğup katletmeleriyle mûceb-i şer‘îsini mezbûrûndan taleb ve da‘vâya tesâddî eylediğimde beynimizde nizâ‘-ı küllî cereyânından sonra beynimize muslihûn tavassut edip da‘vâ-yı mezkûremden beni mezbûrûn Dîbâcı Asvador ve Gögücü [Bükücü] Delot ve Basmacı Avadik ile an-inkâr yüz elli guruş üzerine musâlaha eylediklerinde ben dahi asâleten ve vesâyeten sulh-ı mezbûru kabûl ve bedel-i sulh-ı mezkûr yüz elli guruşu mezbûrûn yedlerinden ahz u kabz eylediğimden sonra oğlum hâlik-i mezbûrun diyetine müte‘allika âmme-i da‘vâdan ancak mezbûrûn Dîbâcı Asvador ve Delot ve Avadik’i ibrâ-i âmm-ı râfi‘u’l-hısâm ile bi’l-asâle ibrâ ve ıskāt eylediğimde onlar dahi bana ber-vech-i muharrer medfû‘ları olan [58a] meblağ-ı mezbûr yüz elli guruş da‘vâsından beni ibrâ ve ıskāt eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 8 Zilhicce sene [1]143.<br><br>Şuhûdü’l-hâl: Emîn Mehmed Efendi el-kâtib, es-Seyyid Osman Beşe b. Mustafa, Abdurrahman b. Ramazan, Du‘âcı İbrahim b. Mustafa, Mustafa b. Hasan, Mehmed Çelebi b. Abdullah, Mehmed Çelebi kapıkethudâsı el-mübâşir, Süleyman Beşe b. Ahmed, Abdurrahman Beşe b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=5986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>