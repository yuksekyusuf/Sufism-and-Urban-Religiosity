﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 494<br>Hüküm no: 560<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Mustafa Efendi’den miras kalan ve yanan evin arsasının Vezir Ahmed Paşa’nın Tüfekçisi Abdullah oğlu Ahmed Beşe’ye satıldığı</b><br><br>Hâlâ sahib-i devlet olan Ahmed Paşa tüfekçisinin mülk hüccetidir. Lâkin bu hüccet tafsîl iktizâ etmekle tebdîl olunup nüsha-i sâniye verilmişdir. Nüsha-i sâniye bin yetmiş üç sicilli âhırında kaydolunmuşdur.<br><br><<Mahmiye-i İstanbul’da Baba Hasan İlmî mahallesinde sâkine olup mukaddemâ fevt olan Rukiye bt. Şeyh zâde Mustafa Efendi’nin verâseti zevc-i metrûkü fahrü’l-müderrisîn Mahmud Efendi b. Mehmed’e ve sadrî sagīr oğulları es-Seyyid Şeyh Mehmed Çelebi ve es-Seyyid Yahya Çelebi ve es-Seyyid Ahmed Çelebi’ye münhasıra ve kable’l-kısme mezbûr Yahya dahi fevt, verâseti li ümmin karındaşları sagīrân-ı mezbûrân Fazıl Mehmed Çelebi ve Ahmed Çelebi ile li-ebeveyn kebîr karındaşı mezbûr Şeyh Mehmed Çelebi’ye münhasıra ve tashîh-i meseleleri bi-tarîkı’l-münâsaha doksan altı sehimden olup sihâm-ı merkūmeden yirmi dört sehmi mezbûr Mahmud Efendi’ye ve yirmi birer sehmi sagīrân-ı mezbûrân Fazıl Mehmed Çelebi ve Ahmed Çelebi ile ve otuz sehmi merkūm Şeyh Mehmed Çelebi’ye isâbet eylediği şer‘an zâhir oldukdan sonra merkūm Mehmed Çelebi asâleten ve mezbûr Mahmud Efendi kendi tarafından asâleten ve sagīrân-ı mezbûrân taraflarından velâyeten meclis-i şer‘de hâlâ Vezîriazam olan ‘izzetlü ve sa‘âdetlü Ahmed Paşa hazretlerinin tüfekçilikleri hizmeti ile şerefyâb olan hâfızü’l-vesîka Ahmed Beşe b. Abdullah mahzarında ikrâr ve takrîr-i kelâm edip müteveffât-ı merkūme Rukiye Hatun’un muhallefâtından olup iki tarafdan merkūm Şeyh zâde Mustafa Efendi veresesi mülklerine ve bir tarafdan ba‘zan mahalle-i merkūme mescid-i şerîfine ve ba‘zan Fâtıma Hatun mülküne ve bir tarafdan tarîk-i âmma müntehî olup büyût-ı adîdeyi müştemil mülk menzil harîkde muhterik olup arsa-i sırfa kaldıkda sagīrân-ı mezbûrânın gayrı mâlları olmayıp nafakaya ihtiyâcları olup bizim ve sagīrân-ı mezbûrânın arsa-i merkūmeyi müceddeden binâya kudretleri olmadığından mâ‘adâ kābil-i kısmet olmamağla sagīrân-ı mezbûrân taraflarından tasarruf mümkün olmayıp semen-i misli ile bey‘ ve sagīrân-ı mezbûrânın yirmi birer sehm hisselerine isâbet eden akçeyi irbâh sagīrân-ı mezbûrâna nâfi‘ olduğu lede’ş-şer‘ zâhir olmağla sûk-ı sultanîde beyne’t-tâlibîn müzâyede olundukda yirmi sekiz bin akçede mezbûr Ahmed Beşe üzerinde karâr edip bir akçe ziyâde ile âhar tâlib zuhûr etmemekle ol arsayı yirmi sekiz bin akçeye mezbûr Ahmed Beşe’ye asâleten ve velâyeten bey‘ ve teslîm ol dahi ber-minvâl-i muharrer iştirâ ve tesellüm edip semeni olan yirmi sekiz bin akçeyi yedinden kabz eyledik, min-ba‘d arsa-i [merkūme] mezbûrun mülkü olup mutasarrıf olsun dediklerinde gıbbe’t-tasdîkı’l-mu‘teber mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Mustafa Efendi b. Abdullah el-müderris, Ârif Mehmed Efendi b. Abdullah el-müderris, Halil Efendi b. es-Seyyid Mehmed el-müderris, Derviş Mehmed Efendi el-kādî, Mehmed Efendi b. Yusuf, Mustafa Efendi b. Yusuf, Mehmed Efendi b. Mahmud, Yusuf b. Abdullah, Mustafa b. Musa, Ahmed Bey b. Abdullah, Mehmed Efendi b. Hamza el-imâm, Hüseyin b. Mehmed, Mustafa b. Mehmed, Hüseyin Efendi el-Burûsî, Abdi b. Hüseyin, Rasûl b. Rıdvan.>></p>          <br><a title="Önceki sayfa" style="text-decoration:none" href="./ayrmetin.php?idno=25446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b494"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o998"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>