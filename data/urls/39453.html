﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 176<br>Hüküm no: 161<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saime bt. Hüseyin’in Rus asıllı kölesini Ömer Ağa b. Abdülmennân’a vekîli marifetiyle sattığı</b><br><br>Mahmiye-i İstanbul’da Mahmud Paşa Câmi‘i kurbünde Çaşnigîr mahallesi sâkinelerinden Saime bt. Hüseyin nâm hatun mahfil-i şer‘-i hatîrde işbu bâ‘isü’l-kitâb Ömer b. Gülâbî nâm cündî tarafından husûs-ı âtîye vekîl ve âharı dahi tevkîle meʼzûn olduğu nehc-i şer‘î üzere sâbite olup bi’l-fi‘il atabe-i aliyye-i Sultâniyyede mandeler ağası olan umdetü’l-emâsil ve’l-akrân Ömer Ağa b. Abdülmennân kıbelinden tasdîk-i âtîye vekîl olup bölük çavuşlarından Hasan Bey b. Abdullah ve Mahmud Bey b. Veli şehâdetleriyle alâ-vechi’l-hasm şer‘an vekâleti sâbite olan fahrü’l-akrân Salih Bey b. İnayetullah nâm cündî mahzarında ikrâr-ı tâm ve takrîr-i kelâm edip bundan akdem ben Hacı Mehmed nâm kimesneden yedi bin fıddî akçeye Moskoviyyetü’l-asl Mülâyim bt. Abdullah nâm câriye[yi] iştirâ edip yedimde iken müvekkil-i mezbûr Ömer Bey câriye-i mezkûre benim mülkümdür iki yıl dört ay mukaddem ( ) nâm hatundan semen-i ma‘lûma iştirâ eyledim mülkümden ibâk eyledi deyü hâkimü’ş-şer‘ huzûrunda muvâcehemde da‘vâ-yı def‘ eylediğimde benim beyyinem evlâ olmağın hâl zikr olunan minvâl üzere olduğunu şuhûd-ı udûl ile muvâcehesinde isbât etmeğin merkūm Ömer Bey ta‘arruzdan men‘ olunup câriye-i merkūme yedimde ibkā olunmuş iken mezbûr Ömer Bey câriye-i mezkûreyi ahz u gasb etmeğin ben dahi husûs-ı mezbûru merkūm Ömer Bey’den da‘vâ ve taleb etmiş idim el-hâletü hâzihî câriye-i mezbûreyi mezkûr Ömer Ağa’ya on üç bin fıddî akçeye bey‘ edip ol dahi merkūm Ömer Bey’in malıyla mezbûr içün bi’l-vekâle iştirâ edip semen-i mezbûru bi’t-tamâm bana teslîm edip ben dahi alıp kabz eyledim dedikde gıbbe’t-tasdîk ve’t-taleb mâ vaka‘a ketb ve tahrîr olundu.<br><br>Hurrire fî-evâili şehri Ramazân li-sene selâse ve selâsîn ve elf.<br><br>Şuhûdü’l-hâl: Şaban Kethüdâ b. Abdullah, Mehmed Çavuş b. Ali, Mustafa Çavuş b. Abdullah, Mehmed Çavuş b. Mustafa eş-şehîr bi Tağî Bey, Hasan Çavuş b. Abdullah, İbrahim Çavuş b. Abdullah Çerkes, Rıdvan Çavuş b. Abdullah, Mehmed Çavuş b. Abdullah, Şaban çavuşân-ı silahdârân, Mehmed Çavuş b. Abdullah, Mehmed Ağa [el-]halîfe, Mustafa Bey b. Abdullah el-cündî, Piyale Bey b. Abdullah el-cündî, Ali Çavuş b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>