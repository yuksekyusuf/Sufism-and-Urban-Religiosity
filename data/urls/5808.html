﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 92<br>Hüküm no: 54<br>Orijinal metin no: [13a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdisubaşı mahallesinden Eleni bt. Panayot’un açtığı mehir davasından vazgeçtiği</b><br><br>Mahmiye-i İstanbul’da Abdi Subaşı mahallesi sâkinelerinden olup zâtı mahalle-i mezbûre imâmı el-Hâc Mustafa Efendi b. Abdullah ve Berber Ebûbekir Çelebi b. Hasan ta‘rîfleriyle mu‘arrefe olan Eleni bt. Panayot nâm Nasrâniye meclis-i şer‘-i şerîf-i lâzımü’t-tevkīrde kendi nefsinden asîl ve zevci İstimat v. Mihal nâm zimmî tarafından husûs-ı âti’l-beyâna vekîl olduğu Uncu Yani v. Nikola ve Tanaki v. Yani zimmîler <<şehâdetleri>> şehâdetleriyle sâbit ve sübût-i vekâletine hükm-i şer‘î lâhık olan râfi‘ü hâzihi’l-vesîka üveği oğlu Yorgaki ve üveği güveğisi Delot v. Lazari nâm zimmîler muvâcehelerinde [13b] ikrâr ve takrîr-i kelâm edip bundan akdem mezbûr Yorgaki ve kız karındaşı menzillerinde olan ber-mûceb-i defter-i müfredât eşyâ-i ma‘lûmemi mez[bûr] Yorgaki tamamen ber-mûceb-i i‘lâm bana def‘ ve teslîm ben dahi yedinden cihet-i karzdan dört bin guruş hakkım olup meblağ-ı mezbûre merkūmân Yo[r]gaki ve Delot kefîl olmuşlar idi deyü üzerlerine tesâddî eylediğim da‘vâmda mubtıle olmamla da‘vâ-yı mezkûremden fâriğa ve zikrolunan temessükü meclis-i şer‘de şak ve husûs-ı mezkûre ve zevcem müvekkil-i mezbûrdan iddi‘â eylediğim bin guruş mehrime ve târih-i kitâba gelince sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve muhâsamâtdan ben zevcim müvekkilimiz mezbûr İstimat ile üveği oğlu mezbûr Yorgaki ve güveğisi mezbûr Delot’u mezbûr Delot’un evlâd-ı sıgārı Anton ve Yanaki ve Elina’yı ibrâ-i âmm-ı râfi‘u’l-hısâm ile ibrâ ve ıskāt eylediğimde onlar dahi ber-vech-i muharrer târih-i kitâba gelince beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve muhâsamâtdan her biri bi’l-asâle ve bi’l-vekâle benim zimmetimi ibrâ-i âmm-ı kātı‘u’n-nizâ‘la ibrâ ve ıskāt eyledi. Min-ba‘d bir birimiz ile vechen mine’l-vücûh ve sebeben mine’l-esbâb da‘vâ ve nizâ‘ ve husûmetimiz yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Halil Çavuş Ağa b. Mehmed, Mehmed Ağa b. Abdullah el-mübâşir, Mustafa Efendi b. Abdullah el-imâm, Serdar el-Hâc Ali Ağa, el-Hâc Hasan b. Yakub, el-Hâc Mehmed b. Hüseyin, Ahmed Beşe b. Abdullah, Turşucu Mustafa b. Receb, Camcı Hüseyin Çelebi, Berber es-Seyyid Mustafa, Kapıcı Süleyman Çelebi, Mehmed Çelebi b. Abdullah el-muhzır, Papa Yanaki v. Yorgi, Papa Makri v. Dimitri, Papa Asani v. Yani, Panayot v. Lefter.</p>          <br><a title="Önceki sayfa" style="text-decoration:none" href="./ayrmetin.php?idno=5807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o460"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>