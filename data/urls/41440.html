﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 323<br>Hüküm no: 291<br>Orijinal metin no: [90a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Şa‘ban b. Abdullah’ın vârisleriyle Abdülkadir Efendi b. Osman’ın alacak davasında sulh oldukları</b><br><br>Medîne-i Hazret-i Ebî Eyyûb-i Ensârî aleyhi Rahmeti’l-Bârî’de Topçular’da Süleyman Subaşı Mahallesi’nde sâkin iken bundan akdem vefât eden Şa‘ban b. Abdullah’ın verâseti zevce-i metrûkesi Âişe bt. Murad ile li-ebeveyn karındaşı Durmuş nâm kimesneye münhasıra olduğu şer‘an zâhir ve mütebeyyin oldukdan sonra mezbûr Durmuş asâleten ve mezbûre Âişe tarafından zikri âtî sulh ve ibrâya vekîl-i müsecceli olan Ali Hoca b. Mehmed vekâleten meclis-i şer‘-i hatîrde mahalle-i mezbûre imâmı işbu râfi‘u’l-kitâb Abdülkadir Efendi b. Osman mahzarında her biri ikrâr ve takrîr-i kelâm edip mezbûr Abdülkadir Efendi’nin müteveffâ-yı mezbûr zimmetinde cihet-i şer‘iyeden elli altı esedî guruş hakkı olmağın meblağ-ı mezbûru şühûd-ı udûl ile ba‘de’l-isbât tereke-i müteveffâ-yı mezbûrdan mezbûr Abdülkadir Efendi’ye edâya bize tenbîh olundukdan sonra meblağ-ı mezbûr mukābelesinde müteveffâ-yı mezbûrun terekesinden mezbûr Abdülkadir Efendi’ye yirmi üç araba otluk def‘ ve teslîm eylediğimizde ol dahi ba‘de’l-kabûl ahz ü tesellüm ve kabz eylediğinden sonra ziyâde yedi araba otluk dahi ahz ü kabz etmekle hâlâ zikrolunan yedi araba otluğu mezbûr Abdülkadir Efendi’den asâleten ve vekâleten taleb ve da‘vâ eylediğimizde beynimizde nizâ‘-ı küllî vâki‘ olmağın vesâtet-i muslihîn ile mezbûr Abdülkadir Efendi bi-tarîkı’s-sulh bize altı kıt‘a esedî guruş def‘ ü teslîm biz dahi tamamen ahz ü kabz edip ziyâde-i mezbûreye müte‘allika cemî‘ da‘vâdan mezbûr Abdülkadir Efendi’nin zimmetini asâlet ve vekâletimiz hasebiyle ibrâ-i âmm-ı kātı‘u’n-nizâ‘la ibrâ ve ıskāt eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: el-Hâc Ahmed b. Abdullah, Musa Bey b. Mehmed, el-Hâc Mehmed b. Abdullah, Osman Efendi el-kâtib, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41439"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41441"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>