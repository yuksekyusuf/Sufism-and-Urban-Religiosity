﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 248<br>Hüküm no: 188<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa b. İsmail’in, Ali Ağa b. Süleyman’a olan 325 guruş borcunu ödemesi gerektiği</b><br><br>325 guruş ilzâm<br><br>Ma‘rûz<br><br>Ali Ağa b. el-Hâc Süleyman nâm kimesne bâ-arzuhâl sâdır olan fermân-ı âlîlerine imtisâlen Çarşamba günü Arz Odası’nda huzûr-ı lâmi‘u’n-nûr-ı düstûrânelerinde ma‘kūd meclis-i şer‘-i münîrde mukaddemâ dâmadı el-Hâc İsmail Ağa b. el-Hâc İsmail muvâcehesinde mezbûr el-Hâc İsmail Ağa zimmetinde cihet-i karzdan bâ-temessük üç yüz yirmi beş guruş alacak hakkım olmağla hâlâ taleb ederim deyü da‘vâ ettikde ol dahi cevâbında ikrâr lâkin ben bundan akdemce dâyinim mezbûr Ali Ağa’yı gāib ani’l-meclis Bat Pazarı’nda Koltukçu Kara Mehmed nâm kimesne üzerine deyn-i mezkûruyla cümlemiz bir meclisde iken havâle-i mukayyede ile kabûlü hâvî havâle etmişdim deyü sûret-i def‘de eylediği havâle müdde‘âsını merkūm Ali Ağa inkâr etmekle mezbûr el-Hâc İsmail Ağa def‘-i mezkûrunu isbâta kādir olamayıp talebiyle mezbûr Ali Ağa’ya bi’l-muvâcehe vech-i şer‘î üzre yemîn verilmeğin mûcibince dâfi‘-i mezbûr def‘-i mezkûruyla bilâ-beyyine mu‘ârazadan ba‘de’l-men‘ ikrârıyla lâzım gelen meblağ-ı merkūm üç yüz yirmi beş guruşun müdde‘î-i mezbûr Ali Ağa’ya edâsıyla merkūm el-Hâc İsmail Ağa<<’ya>> ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 9 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33614"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33616"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>