﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 65<br>Hüküm no: 28<br>Orijinal metin no: [11b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuyumcu Altıparmak Kosti’nin, Mercan Hanı’ndaki dükkândaki hakkını, Acî Nişan’a devrettiği halde dükkânı boşaltmadığı</b><br><br>Mercan Hânı’nda oda ferâğı<br><br>Ma‘rûz<br><br>Âsitâne-i aliyyede vâkı‘ çizmeci esnâfından sâhib-i arzuhâl Acî Nişan v. Kegork zimmî bi’l-ma‘iyye istimâ‘a memûr Haremeyn-i şerîfeyn müfettişi umdetü’l-mevâlîyyi’l-izâm Emin Beyefendizâde fazîletlü Abdülkādir Beyefendi taraflarından meb‘ûs Kâtib Mehmed Nizâmeddin Efendi dâ‘îleriyle akd olunan meclis-i şer‘-i münîrde İstanbul’da Kumkapı kurbünde mütemekkin derûn-ı arzuhâlde ismi mastûr Kuyumcu Altıparmak Kosti v. Atam zimmî muvâcehesinde Dârussa‘âdetü’ş-Şerîfe Ağası hazretleri nezâret-i aliyyelerinde âsûde evkāfdan merhûm Mercan Ağa vakfının kāimmakām-ı mütevellîsi el-Hâc İbrahim Edhem Dede hâzır olduğu hâlde İstanbul’da Çarşı-yı Kebîr’de kâin vakf-ı mezkûr müstağallâtından Mercan Hanı demekle meşhûr kârgîr hân derûnunda çizmeci ve kuyumcu odaları beynlerinde vâkı‘ beher şehr yirmi akçe icâre-i müecceleli bir bâb oda bâ-temessük-i mütevellî bi’l-icâreteyn mersûm Kosti zimmînin taht-ı tasarrufunda iken zimmî-i mersûm işbu târihden iki ay mukaddem zikr olunan odayı iki bin yüz guruş bedel-i makbûz mukābelesinde? bâ-re’y-i mütevellî kat‘iyyen bana fâriğ olmuş-iken hâlâ keff-i yed etmemekle suâl olunup kasr-ı yedine tenbîh olunmak matlûbumdur deyu da‘vâ eylediğimde ol-dahi cevâbında ben oda-i mezkûreyi ber-vech-i muharrer sana ferâğ eder olduğumda derûnuna gedik i‘tibâriyle şehriye on ikişer guruşa bana îcâr ve ol-vechile oda-i mezkûrede ben temekkün etmek şartıyla ferâğ ve tefvîz sen-dahi ol-şartla tefevvüz ve kabûl etmekle bu sûretde şart-ı mezkûr ile olan ferâğım sahîh olmadığından medfû‘un olan bedel-i mezkûru yedimden geri ahz edip oda-i mezkûreyi bana red ve ferâğa sana tenbîh olunmak matlûbumdur deyu inkârıma mukārin eylediği şart-ı müfsid müdde‘âsı beyâna havâle olunmuş-idi. el-Hâletü hâzihî muslihûn tavassutuyla beynimiz te’lîf olunup ben oda-i mezkûreyi hüsn-i rızâ ve tayyib-i hâtırım ve ferâğ-ı mu‘teber-i kat‘î ile yine iki bin yüz guruş bedel mukābelesinde mersûm Kosti zimmîye bâ-re’y-i mütevellî ferâğ ve tefvîz ve teslîm eylediğimde ol-dahi ber-vech-i muharrer tefevvüz ve tesellüm ve kabûl ve bedel-i mezkûr iki bin yüz guruş ile husûs-ı mezkûr zımnında masrûfum olan yüz elli guruş ki cem‘an iki bin iki yüz elli guruşu tamâmen ve kâmilen bana def‘ ve teslîm ve umûruma sarfla istihlâke emr etmekle ben-dahi ahz ve kabz ve emri üzere umûruma sarfla istihlâk edip bi’l-cümle husûs-ı mezkûra ve ferâğ-ı mezbûrda şurût-ı müfside müdde‘âsına ve meblağ-ı müstehlek-i mezkûrun istirdâdına müte‘allıka âmme-i da‘vâdan tarafeynden her birimiz âharın zimmetini ibrâ-i âmm-i sahîh-i şer‘î ile ibrâ ve ıskāt ve her birimiz ber-vech-i muharrer âharın ibrâsını kabûl etmemizle fî-mâ ba‘d oda-i mezkûre kemâ-fi’s-sâbık mersûm Kosti zimmînin re’y-i mütevellî ile dâhil-i havza-i tasarrufu ve hakk-ı müfevvezi olup benim aslen ve kat‘an alâka ve medhalim kalmamışdır deyu mukırr-ı mersûm Acî Nişan zimmînin bi’l-cümle takrîr-i meşrûhunu mersûm Kosti zimmî tasdîk ve oda-i mezkûreyi mesfûr Acî Nişan zimmînin ber-vech-i muharrer ferâğ ve kasr-ı yedinden mütefevviz-i mersûm Kosti zimmînin tasarrufunu kāimmakām-ı mütevellî-i hâzır-ı merkūm el-Hâc İbrahim Edhem Dede bi’t-tevliye re’y edip bu vechile külliyen kat‘-ı nizâ‘ eyledikleri İstanbul Mahkemesi’nden huzûr.<br><br>Fî Gurre-i Za sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33311"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33313"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o198"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>