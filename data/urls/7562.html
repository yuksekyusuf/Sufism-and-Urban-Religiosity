﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 404<br>Hüküm no: 522<br>Orijinal metin no: [67a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Karakulak Mustafa Paşa’nın varisleri olan oğulları Ömer ve Ahmed’in, babalarının alacağı olduğu Alemdar İbrahim Ağa b. Mehmed’le sulh oldukları</b><br><br>Ma‘rûz<br><br>Mahrûse-i Galata müzâfâtından kasaba-i Kasımpaşa mahallâtından Kulaksız mahallesinde sâkin iken bundan akdem vefât eden Ali b. Karakulak Mustafa Paşa b. Abdullah’ın verâseti sulbî kebîr oğulları Ömer ve sahib-i arzuhâl es-Seyyid Ahmed’e münhasıra oldukdan sonra kendiden asıl ve karındaşı mezbûr Ömer tarafından vekîl olduğu el-Hâc Hüseyin b. Mehmed ve Osman Beşe b. Mehmed şehâdetleriyle ber-nehc-i şer‘î sâbit olan merkūm es-Seyyid Ahmed bi’t-terâzî Bâb Mahkemesi’nde meclis-i şer‘-i enverde Dergâh-ı âlî topçularından Alemdâr es-Seyyid İbrahim Ağa b. Mehmed muvâcehesinde babamız müteveffâ-yı mezbûr Ali’nin merkūm es-Seyyid İbrahim Ağa zimmetinde bâ-temessük cihet-i karzdan iki yüz elli guruş hakkı olup kable’l-ahz ve’l-istifâ babamız mezbûr Ali vefât edip meblağ-ı mezkûr bizlere mevrûs olmağla meblağ-ı mezkûr iki yüz elli guruşu merkūm es-Seyyid İbrahim Ağa’dan bi’l-asâle ve bi’l-vekâle taleb ederim deyü tesâddî eylediği da‘vâsından bâ-tavassut-ı muslihîn elli guruş bedel-i makbûza sulh olup mâ‘adâsına ve sâire müte‘allika âmme-i da‘vâdan merkūm es-Seyyid İbrahim Ağa’nın zimmetini bi’l-asâle ve bi’l-vekâle ibrâ ve ıskāt eyledim deyü olan ikrârın[ı] merkūm es-Seyyid İbrahim Ağa tasdîk eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 8 Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7561"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7563"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>