﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 635<br>Hüküm no: 498<br>Orijinal metin no: [117b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Elçi Perviz’in ölmüş olan Karabet’te alacağı olduğu</b><br><br>Mahmiye-i İstanbul’da Balatkapısı dâhilinde sâkin olup Argun Cemâ‘ati’nden Elçi Perviz v. İsak nâm Yahûdi mahfil-i kazâda Şeyh Ferhad mahallesinde sâkin iken bundan akdem hâlik olan Karabet v. Sakar’ın tesviye-i umûruna kıbel-i şer‘den mansûb vasîsi olan mahalle-i mezbûre sâkinlerinden Bali v. Yorgaki nâm zimmî muvâcehesinde üzerine da‘vâ ve takrîr-i kelâm edip hâlik-i merkūm Karabet v. Sakar’ın hat ve hatmini hâvî işbu yedimde olan deyn temessükü nâtık olduğu üzere beynimizde ilm-i şer‘î ile ma‘lûm yedimden iştirâ ve kabz eylediği londura çuka semeninden üç yüz otuz iki guruş hakkım olup meblağ-ı mezbûrun elli guruşunu hayâtında bana def‘ ü teslîm edip hattâ helâkinden iki ay mukaddem cihet-i mezbûreden zimmetinde reddi vâcib bana ol kadar guruş deyni olduğunu alâ-ruûsi’ş-şehâde ikrâr ve işhâd dahi etmişdir, suâl olunsun dedikde gıbbe’s-suâl ve’l-inkâr müdde‘î-i mersûmdan müdde‘âsına beyyine taleb olundukda tâife-i zimmiyânın ma‘kūllerinden mahalle-i mezbûrede sâkin Şahin v. Kosta ve Mayor Cemâ‘ati’nden olup medîne-i Üsküdar’da Öküz Limanı kurbünde sâkin Arslan v. Matatiye nâm kimesne li-ecli’ş-şehâde meclis-i şer‘a hâzırân olup isre’l-istişhâd fi’l-hakīka hâlik-i mezbûr Karabet helâkinden iki ay mukaddem işbu müdde‘î-i mezbûr Elçi Perviz v. İsak nâm Yahûdinin yedinde olan deyn temessükü nâtık olduğu üzere londura çuka semeninden üç yüz otuz iki guruş müdde‘î-i merkūma zimmetinde reddi vâcib deynim vardır deyü huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd şüd.<br><br>Fî 12 Cumâdelûlâ sene 1110.<br><br>Şuhûdü’l-hâl: el-Hâc Mehmed b. Sunullah, İbrahim Çelebi b. Mehmed, İmâmzâde Mehmed Efendi, Hâfız Mehmed Efendi</p>          <br><a title="Önceki sayfa" style="text-decoration:none" href="./ayrmetin.php?idno=37441"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37443"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0635"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1127"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>