﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 77<br>Hüküm no: 36<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Papa Nikola ve kız kardeşi Evdöke’nin Mirahur Mahallesi’ndeki menzillerini Todori v. Duka’ya bin üç yüz guruşa sattıkları</b><br><br>Mübâya‘a<br><br>Zikri âtî husûsu mahâllinde ketb ü tahrîr içün savb-ı şerî‘at-i garrâdan bi’l-iltimâs irsâl olunan fahrü’l-müderrisîni’l-kirâm Necibzâde es-Seyyid Feyzullah Efendi mahmiye-i İstanbul’da Mahmudpaşa kurbünde Kaşıkcılar Hânı’nda Cevâhirci Hoce Arslan zimmînin odasına varup zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i kavîm ettikde, mahmiye-i mezbûre mahallâtından Mirâhur Mahallesi mütemekkinlerinden Yanaki ve li-ebeveyn kız karındaşı olup şahsı ta‘rîf-i şer‘î ile mu‘arrefe olan Evdöke Nasrâniye ibney Papa Nikola nâm kimesneler meclis-i ma‘kūd-ı mezbûrda işbu bâ‘isü’s-sifr Todori v. Duka nâm zimmî mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin ırsen ve müşâ‘an silk-i mülk-i sahîhimizde münselik ve havza-i tasarrufumuzda münharıt emlâkimizden olup mahalle-i mezbûrede vâki‘ bir tarafdan Panokla-oğlu Aci Yanaki zimmî menzili ve bir tarafdan Aci Sotori zimmî menzili [ve] tarafeyni tarîk-i âm ile mahdûd ulyâda bir bâb oda ve bir sofa ve dehliz ve vüstâda üç bâb oda ve bir sofa ve dehliz ve süflâda bir bâb oda ve bir bi’r-i mâ’ ve iki ahur ve bir kenîf ve zât-ı eşcâr bir mikdâr bağçeyi müştemil mülk ve müşâ‘ ve müşterek menzilimizi tarafeynden îcâb ve kabûlü hâvî ve şürût-ı müfside ve mübtıladan ârî ve gabn ve telci’eden berî bey‘-i bâtt-ı sahîh-i şer‘î ile müşteri-i mesfûr Todori v. Duka zimmîye yalnız bin üç yüz guruşa bey‘ ve temlîk ve teslîm eylediğimizde, ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı merkūm bin üç yüz guruşu müşteri-i mesfûr Todori zimmî yedinden bi’t-tamam ve’l-kemâl ahz ü kabz ve beynimizde bi-kadri’l-hısas iktisâm dahi eyledik. Fîmâ-ba‘d menzil-i mahdûd-ı mezkûrda bizim vechen mine’l-vücûh ve sebeben mine’l-esbâb alâka ve medhalimiz kalmayup müşteri-i mesfûr Todori zimmînin mülk-i müşterâsı ve hakk-ı sırfı olmuşdur, keyfe-me-yeşâ’ ve hasbe-mâ-yahtâr mutasarrıf olsun dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ü tahrîr ve ma‘an mürsel ümenâ’-i şer‘le meclis-i şer‘a gelüp her biri alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu. Fî 20 min-Ca sene [1]193.<br><br>Şuhûdü’l-hâl: Fahrü’l-kuzâtü’l-kirâm Atâ Efendi, Kaşıkçı Mehmed Ağa, Kaşıkçı el-Hâc Mahmud, Kâğıdcı el-Hâc Mustafa, Süleyman Ağa tâbi‘-i Necibzâde, Hoce Paskal v. İstefan, Hoce Arslan v. İstefan, Manolaki v. Harito dâmad-ı Hoce Arslan, Aci Yorgi v. Nikola.</p>          <br><a title="Önceki sayfa" style="text-decoration:none" href="./ayrmetin.php?idno=30237"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30239"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>