﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 72<br>Hüküm no: 20<br>Orijinal metin no: [11-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Hacı Ali’nin borcu için arsasının müzâyede ile Mehmed Bey b. Mirza’ya satıldığı</b><br><br>Havâss-ı aliyye kazâsına tâbi‘ Hasköy mahallâtından Keçeciler mahallesinde sâkin iken vefât [eden] el-Hâc Ali’nin Hüseyin ve Veli nâm sagīr oğullarının vasîyy-i şer‘îsi olan Mehmed b. Himmet mahfil-i şer‘de işbu râfi‘ü’l-kitâb Mehmed Bey b. Mirza nâm serbölük mahzarında ikrâr ve takrîr-i kelâm [edip] mahalle-i mezbûr[e]de vâki‘ bir tarafı Balat b. Ahmed mülküne ve bir tarafı Abdülganî mülküne ve bir tarafı Okmeydanı’na ve bir tarafı tarîk-i âm ile mahdûd ve mümtâz olan arz-ı hâliye müteveffâ-yı mezbûrun mülkü olup ba‘de vefâtihî oğulları sagīrân-ı mezbûrâna intikāl etmişdi, lâkin müteveffâ-yı mezbûrun karz-ı şer‘îden bin yedi yüz akçe deyni olup şuhûd-ı udûl ile benim muvâcehemde sâbit olup muhallefâtından hükm olunup lâkin müteveffâ-yı mezbûr[un] akār ve menkūl kısmından arz-ı hâliyeden gayrı terekesi olmamağla zarûret-i deyn-i merkūm için bey‘ olunmak [lâzım olmağın] sûk-ı sultânî’de kirâren nidâ olunup mersûm Mehmed Bey üzerinde bin üç yüz akçeye karâr edip bir akçe ziyâde ile âhar tâlibi olmamağın vesâyetim hasebiyle arz-ı hâliyeyi meblağ-ı merkūma mersûm Mehmed Bey’e bey‘ edip kabz-ı semen-i ma‘dûd ve teslîm-i mebî‘ eyledim dedikde vasîyy-i mezbûru kelimât-ı meşrûhasında müşterî-i mezkûr dahi bi’l-muvâcehe tasdîk edicek mâ hüve’l-vâki‘ bi’t-taleb ketb olundu. Tahrîren fî evâili Zilka‘deti’ş-şerîfe sene 1038.<br><br><br>Şuhûdü’l-hâl: Mehmed Bey b. Mirza el-Cündî, Ömer Bey b. Mustafa serrâc, Mustafa Halîfe [b.] Server el-İmâm, Mehmed Bey [b.] Mustafa serbölük, Ramazan [b.] Mehmed, Mehmed Beşe [b.] Ali er-Râcil, Hüseyin Bey el-Cündî </p>          <br><a title="Önceki sayfa" style="text-decoration:none" href="./ayrmetin.php?idno=23247"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23249"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>