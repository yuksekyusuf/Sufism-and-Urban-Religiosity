﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 386<br>Hüküm no: 376<br>Orijinal metin no: [53b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan Çelebi b. Oruc’un alacakları borç için rehin vermek üzere Ferhad Beşe ve karısı Raziye’ye teslim ettiği gümüş kemer kuşağının kendisine iadesi</b><br><br>Mahmiye-i İstanbul’da Bâzirgân mahallesinde sâkin işbu bâ‘isü’l-kitâb Ramazan Çelebi b. Oruc meclis-i şer‘-i hatîr-i lâzimü’t-tevkīrde Ferhad Beşe b. Mustafa ve zevce-i menkûhası Râziye bt. Yusuf mahzarlarında üzerlerine da‘vâ ve takrîr-i kelâm edip mezbûrân Ferhad Beşe ve Râziye Hâtun’a târih-i kitâbdan üç sene mukaddem âhara rehin vaz‘ etmek için benden üç bin akçe kıymetli yüz kırk altı bâfteli bir sîm kemer kuşağımı verip ve istedikleri yere rehin vaz‘ etmeğe izin verip onlar dahi ma‘an ahz edip ma‘lûmü’l-mikdâr deynleri mukābilesinde rehin vaz‘ eylemişler idi hâlâ zikrolunan kuşağımı mezbûrândan taleb ederim suâl olunsun dedikde gıbbe’s-suâl mezbûrân Ferhad ve zevcesi mezbûre Râziye cevâblarında fi’l-hakīka târih-i mezbûrda müdde‘î-i mezbûr Ramazan Çelebi yedinden mülkü olup bir sîm kemer yüz kırk altı bâfteli kuşağını yedinden ahz u kabz edip Dergâh-ı âlî yeniçerilerinin otuz dokuzuncu ağa bölüğüne mahsûs odanın nukūd-ı mevkūfesine mütevellî olan Ali Beşe yedinden iktirâz ve kabz eylediğimiz yirmi dört kıt‘a riyâlî kebîr guruş mukābilesinde rehin vaz‘ eyledik deyu tav‘an ikrâr eylediklerinde ikrârları mûcebince zikrolunan kuşağı mezbûr Ramazan Çelebi’ye ba‘de’l-fek teslîme mezbûrân Ferhad ve Râziye Hâtun’a tenbîh birle mâ-vaka‘a bi’t-taleb ketb olundu.<br><br>Tahrîren fi’l-yevmi’l-âşir min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Salih Efendi b. Salih, Mustafa Efendi b. Muharrem, Ali Efendi el-kâtib, Ahmed Efendi el-kâtib, İsa Bey b. Ahmed, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40654"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40656"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o859"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>