﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 107<br>Hüküm no: 93<br>Orijinal metin no: [27b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin ev hissesini hanımı Emetullah’a sattığı</b><br><br>Medîne-i Üsküdar’da Hacce Hatun mahallesinde sâkin Mustafa Çelebi b. Mehmed nâm kimesne meclis-i şer‘-i hatîrde zevcesi işbu râfi‘atü’l-vesîka Emetullah bt. Hasan Efendi nâm hatun mahzarında bi-tav‘ihâ ikrâr ve takrîr-i kelâm edip bey‘-i âti’l-beyânın vukū‘una değin yedimde mülküm ve hakkım olup mahalle-i mezbûrede vâki‘ bir tarafdan Hamal bahçesi ve bir tarafdan Kayıkçı Ömer Beşe mülkü ve bir tarafdan mezbûre Emetullah tasarrufunda olan menzil ve bir tarafdan tarîk-i âm ile mahdûd fevkānî bir bâb oda ve tahtânî bir bâb oda ve kenîfi müştemil bir bâb müfrez nısf mülk menzilimin nısf-ı şâyi‘ini tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcem mezbûre Emetullah’a yirmi guruşa bey‘ ü temlîk ve teslîm eylediğimde ol dahi ber-vech-i muharrer iştirâ ve kabûl [ve] temellük ve tesellüm eyledikden sonra semeni olan meblağ-ı merkūm yirmi guruşu yedinden tamâmen ahz u kabz eyledim fîmâ-ba‘d nısf müfrez-i menzil-i mahdûd-ı mezkûrun nısf-ı şâyi‘i zevcem mezbûre Emetullah’ın mülk-i müşterâsı olup benim kat‘â alâka ve medhalim kalmadı keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilka‘de li-seneti hamsîn ve mi’ete ve elf.<br><br>Şuhûdü’l-hâl: el-Hâc Hasan Ağa b. Mustafa, Hüseyin Çelebi b. Mehmed, Berber Veli Çelebi b. Mustafa, Veli Bey b. Mehmed, Mustafa Bey b. Ahmed, Hasan Bey b. Ramazan, İsa Bey b. Musa, Süleyman Bey b. Ali Bey, İbrahim Bey b. Ali Bey ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=52402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o311"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>