﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 235<br>Hüküm no: 235<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Ağa b. es-Seyyid Hasan’ın Ahmed Ağa b. Abdullah’tan aldığı iki yüz bin akçeyi geri ödemesi tenbih olunduğu</b><br><br>Husûs-ı âti’l-beyânı alâ vechi’l-ihtimâm istimâ‘ için hatt-ı hümâyûn-ı sa‘âdet-makrûnla fermân-ı cihân-mutâ‘-ı lâzımü’l-ittibâ‘ vârid olmağın Dîvân-ı âlî mahfûfan bi’l-ma‘âlîde Dergâh-ı ma‘delet-penâh müteferrikalarından Ahmed Ağa b. Abdullah nâm kimesne yine zümre-i mezbûreden Süleyman Ağa b. es-Seyyid Hasan nâm kimesneyi mahfil-i kazâya ihzâr ve üzerine takrîr-i da‘vâ edip mezbûr Süleyman Ağa bundan akdem yedi yüz kelbî guruşumu iki yüz riyâlî guruşumu ve iki yüz seksen iki Leh guruşumu ve iki bin altı yüz altmış beş Osmânîmi bi-gayr-i hakkın ahz eyledi. Hâlâ cümlesini istirdâd ederim suâl olunsun dedikde gıbbe’s-suâl merkūm Süleyman Ağa cevâb verip bundan akdem bin yirmi üç senesinde ben mahmiye-i Mısriyye gılâl ağası ve mezbûr Ahmed Ağa anbar emîni olup odunun her kantârı yüz yirmi paraya ve gümrük kantârı otuz beş paraya ve buğdayın her erdebi ikişer riyâlî guruşa ve arpanın her erdebi birer riyâlî guruşa bey‘ olunurken mahmiye-i mezbûre a‘mâlinden Circe? nâhiyesinden mahmiye-i Mısır’a âdemim Sofyalı Mustafa Bey yediyle irsâl eylediğim bin kantâr odun ve bin kantâr kömür ve dört yüz erdeb buğday ve üç yüz elli erdeb arpamı merkūm Ahmed Ağa ahz ve gasb etmeğin bin otuz iki senesi Zilhicce’si hilâlinde mezbûr ile hâkimü’ş-şer‘a vâki‘ olup eşyâ-i mezkûrenin kıymetlerin taleb etdiğimde hâkim-i mûmâ-ileyh dahi mezkûr Ahmed Ağa üzerine eşyâ-i mezkûreyi ahz ve gasbına i‘tirâfına şâhidlerim istimâ‘ edip yedime ba‘de’l-hükm hüccet-i şer‘iyye vermekle ben dahi hüccet-i mezbûre mûcebince eşyâ-i mezkûrenin kıymetinden olmak üzere iki yüz bin akçesini ahz eyledim deyip müdde‘âsını isbât için îrâd ve ibrâz eylediği hüccete nazar olundukda hilâl-i sütûrunda merkūm Süleyman Ağa’nın zikri sebk eden eşyâsının mikdârı beyân olunup misliyyâtdan olmayanların aynların ve inde’l-acz misillerin ve kıyemiyâtdan olanların kezâlik aynların ve inde’l-acz misillerin talebe ta‘arruzu mezkûr olmayıp ve şâhidlerin şehâdetleri fi‘l-i gasbamıdır veyâ mezbûr Ahmed Ağa’nın gasba i‘tirâfına mıdır mütemeyyiz olmayıp ve mahall-i hükmün mûcebi ile hüküm olundu deyü mücmelen ta‘yîn olunup eşyâ-i mezkûrenin a‘yânı teslîme hükmü müdür veyâ a‘yânını teslîmden aczi müte‘ayyin olmağla misliyyâtdan olanların misillerini ve kıyemiyâtdan olanlarının yevm-i gasbda olan kıymetlerini teslîme hüküm müdür musarrah olmayıp dahi halel-i kesîri olduğundan mâ‘adâ merkūm Süleyman Ağa husûs-ı mezbûrun aslını ve mazmûn-ı hüccet-i mezkûreyi bi’l-külliye inkâr etmekle mazmûnunu vech-i şer‘î üzere isbât için beyyine taleb olundukda mezbûr Süleyman Ağa mazmûnunu dahi isbâtdan âciz olup tekrâr aslına beyyine-i âdile taleb olundukda Silivrikapısı’nda İbrahim Paşa Câmi‘i mahallesinden Yusuf b. Abdullah nâm kimesneyi ihzâr edip şehâdet etmek sadedinde iken mezbûr Yusuf şehâdet-i zûr ile ma‘rûf ve meşhûr olup diyânet ve adâleti ihlâl eder nice hâli olduğuna cem‘-i kesîr bi’l-müvâcehe şehâdet edip red olundukdan sonra şâhid-i âhar ikāmetine kādir olmayıp aczi zâhir ve bâhir oldukdan sonra yemîn verilmesin taleb eylediğinde merkūm Ahmed Ağa dahi merkūm Süleyman Ağa’nın zikr olunan eşyâsından yedinde ve uhdesinde hâlâ reddi vâcib bir şey hakkı olmadığına ba‘de’l-istihlâf yemîn billâhi’l-aliyyi’l-azîm etdikden sonra merkūm Süleyman Ağa mukaddemâ kabzına i‘tirâf eylediği iki yüz bin akçeyi geri merkūm Ahmed Ağa’ya red ve îfâ etmek için tenbîh olunup mâ vaka‘a bi’t-taleb ketb olundu.<br><br>Hurrire fî-evâhir-i Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Fahrü’l-kuzât Mevlânâ Süleyman Efendi, Fahrü’l-vülât Mevlânâ Abdurrahman Efendi, Umdetü’l-a‘yân Ahmed Ağa b. Ahmed el-mütevelli, el-Hâc Mahmud b. İsa el-Muhzır, Mehmed Bey b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39526"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39528"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>