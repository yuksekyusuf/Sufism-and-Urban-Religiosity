﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 198<br>Hüküm no: 256<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın Mehmed Ağa’daki alacağını taksite bağladığı</b><br><br>1140 guruş te’cîl<br><br>Ma‘rûz<br><br>Derûn-ı arzuhâlde mezkûrü’l-ism es-Seyyid Hüseyin Ağa b. es-Seyyid Osman nâm kimesne İstanbul’da Bâb Mahkemesi’nde meclis-i şer’de sâhib-i arzuhâl Mehmed Ağa b. el-Hâc Mehmed nâm kimesne muvâcehesinde mezbûr Mehmed Ağa zimmetinde bundan akdem mâlımdan ve yedimden iştirâ ve kabz eylediği ma‘lûmü’l-aded ve’l-fiât sahtiyân semeninden bin yedi yüz kırk guruş alacak hakkım olmağla meblağ-ı mezkûru mezbûr Mehmed Ağa’dan hâlâ taleb ederim deyü tasaddî eylediğim da‘vâmdan bâ-tavassut-ı muslihîn mezbûr Mehmed Ağa ile bi’t-tav‘ ve’r-rızâ bin yüz kırk guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra ve işbu târîhe gelince sâir cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile <<ibrâ>> kabûlü hâvî <<ibrâ>> ba‘de<<’el-ikrâr>>’l-ibrâ ve’l-iskāt ibrâdan müstesnâ bedel-i sulh-ı mezkûr bin yüz kırk guruşu hâlen ve def‘aten bir vechile edâya iktidârı olmayıp ber-vech-i âtî te’cîle tâlib olduğunda ben dahi beher şehr seksener guruş verip mecmû‘unu târîh-i i‘lâmdan on dört ay yedi gün tamâmına değin tamâmen bana edâ ve îfâ etmek üzere rızâmla medyûnum mezbûru te’cîl ve taksît eyledim deyü mukırr-ı merkūm es-Seyyid Hüseyin Ağa’nın bi’l-cümle takrîr-i meşrûhunu mezbûr Mehmed Ağa tasdîk ve bedel-i sulh-ı mezkûr bin yüz kırk guruşu ber-vech-i muharrer müeccelen ve mukassaten dâyinleri merkūm es-Seyyid Hüseyin Ağa’ya edâya ta‘ahhüd eylediği huzûr[-ı âlîlerine i‘lâm olundu]<br><br>Fî 5 Şevvâl sene 1255</p>          <br><a title="Önceki sayfa" style="text-decoration:none" href="./ayrmetin.php?idno=8066"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8068"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o437"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>