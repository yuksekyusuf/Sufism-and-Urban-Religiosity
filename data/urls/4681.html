﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 372<br>Hüküm no: 402<br>Orijinal metin no: [55b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimo v. Tuncu’nun kendisini yaralayan Kiryako v. Anderya ile sulh oldukları</b><br><br>Mahmiye-i İstanbul’da Küçükpazar kurbünde sâkin Dimo v. Tuncu nâm zimmî meclis-i şer‘-i şerîf-i enverde işbu râfi‘u’l-vesîka Kiryako v. Anderya nâm zimmî muvâcehesinde bi’t-tav‘i’s-sâf ikrâr ve takrîr-i kelâm edip mezkûr Kiryako üç gün mukaddem Lidros nâm karyede Kiriste nâm zimmînin dükkânı önünde vakt-i dahve-i kübrâda beni sol tarafımdan küreğimin tahtından beyaz saplı bıçak ile kasden amden bi-gayr-ı hakkın darb ve cerh etmekle mezkûr Kiryako’dan mûceb-i şer‘îsini taleb ve da‘vâ eylediğimde ol dahi inkâr etmeğin beynimizde nizâ‘-ı küllî cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden beni mezkûr Kiryako ile yirmi guruş üzerine sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezkûr yirmi guruşu mezkûr Kiryako yedinden tamamen ahz u kabz eyledim baʻde’l-yevm cerh-i mezkûre ve mâ-tehaddese minhe müte‘allika ve eğer cerh-i mezkûrdan müteessiren hâlik olur isem dem ve diyetime müte‘allika da‘vâdan mezkûr Kiryako’nun zimmetini ibrâ-i âmm-ı râfi‘u’l-hısâm ile ibrâ ve iskāt eyledim fîmâ-ba‘d husûs-ı mezkûra müte‘allika vechen mine’l-vücûh da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 24 min-Cumâdelâhire sene 1121<br><br>Şuhûdü’l-hâl: Mustafa Çelebi b. Ali, İsmail b. İsmail, Ali Çelebi b. Abdullah, Yusuf Çelebi b. Ali, Hasan b. Davud, el-Hâc Mehmed b. Ahmed, Abdurrahman b. Hüseyin, İsmail Çelebi b. Mustafa, İsmail Çelebi b. Mustafa, İsmail Çelebi b. İbrahim ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>