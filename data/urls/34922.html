﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 315<br>Hüküm no: 269<br>Orijinal metin no: [100-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Karabet’in Kayserili Agop’a olan borcunu ödemesi</b><br><br>2000 [guru]ş bedel-i sulhdan hüküm<br><br>[Ma‘rûz]<br><br>Arzuhâl eden Poliçeci Kayserili Agop v. Ağya zimmî meclis-i şer‘-i hatîrde derûn-ı arzuhâlde ismi mastûr Mübâya‘a Sarrâfı Eğinli Karabet v. Mardıros zimmî muvâcehesinde mersûm Karabet zimmî zimmetinde sene-i sâbıkā Muharremi’l-harâmı gurresinde İstanbul’da Vezirhanı’nda odamda mâlımdan ve yedimden iktirâz ve kabz ve umûruna sarfla istihlâk eylediği beş bin guruş alacak hakkım olmağla meblağ-ı mezkûru sarrâf-ı mersûmdan hâlâ taleb ederim deyü da‘vâ ettikde ol dahi cevâbında inkâr etmekle müdde‘î-i mersûm da‘vâ-yı mezkûresini şehri sâbık Saferi’l-hayr’ın on dokuzuncu günü beyâna havâle olunup ba‘dehû def‘a-i sâniye terâfu‘larında müdde‘î-i mersûm Agop zimmî ben tasaddî eylediğim da‘vâ-yı mezkûremden işbu târih-i i‘lâm şehrinin on beşinci günü İstanbul’da Kumkapı dâhilinde Ermeni kilisesi civârında vâki‘ berber dükkânında mersûm Karabet zimmî ile an-inkârin kat‘an-li’n-nizâ‘ iki bin guruş üzerine sulh olduğumda ol dahi sulh-ı mezkûru kabûl ve bedel-i sulh-ı mezkûr zimmetinde bana deyni olduğunu ikrâr ve târih-i merkūm ile müverrah karz ünvânıyla deyn-i mezkûru ikrârını nâtık yedime Ermeniyyü’l-imlâ işbu bir kıt‘a tahvîli dahi vermekle bedel-i sulh-ı mezkûr iki bin guruşu mesfûr Karabet zimmîden hâlâ taleb ederim deyü da‘vâ ettikde ol dahi istintâk olundukda cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf edip lâkin ben müdde‘î-i mezbûr ile minvâl-i muharrer üzere sulh olup tahvîl-i mezkûru dahi yedine verdim ise de müdde‘î-i mersûmdan bir akçe ve bir habbe ahz etmediğime binâen sulh-ı mezkûra nâdim olmamla öyle olucak müdde‘î-i mersûm târih-i merkūmda bana ol-mikdâr guruş karz verdiğini isbât etsin ve isbât edemez ise bana yemîn verdirsin deyü îrâd eylediği kelâmı meşrû‘ ve iltifâta şâyân olmadığı kendine tefhîm olunmağla mûcebiyle bedel-i sulh-ı mezkûr iki bin guruşu müdde‘î-i mersûm Agop zimmîye edâ ve teslîme mesfûr Karabet zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 28 Ra sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34921"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34923"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>