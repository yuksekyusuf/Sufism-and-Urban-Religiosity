﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 311<br>Hüküm no: 478<br>Orijinal metin no: [96b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hristodalos'un Pendik'te bulunan evdeki yarı hissesini Lofti'ye sattığı</b><br><br>Kartal kasabasında mütemekkin Hristodalos v. Lefter nâm zimmî meclis-i şer‘-i şerîf-i enverde Pendik karyesi mütemekkinlerinden kütüb mütevellîsi işbu râfi‘atü’s-sifr Lofti v. Emtoranos nâm zimmî muvâcehesinde ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup mârru’z-zikr Pendik karyesinde vâki‘ etrâf-ı erba‘ası Kolma menzili ve el-Hâc Ahmed oğlu odaları ve tarîk-i âm ile mahdûd fevkānî bir bâb oda ve tahtında mahzen ve sokak kapısına müştemil bir bâb menzilin nısfı benim ve nısf-ı şâyi‘-i âharı müşteri-i merkūm Lofti zimmînin mülkü olmağla ben menzil-i merkūmda olan nısf hisse-i şâyi‘ayı tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile merkūm Lofti’ye otuz beş buçuk guruşa bey‘ ve teslîm ve temlîk eyledikden sonra semeni olan meblağ-ı merkūm otuz beş buçuk guruşu müşteri-i mersûm yedinden bi’t-tamâm ve’l-kemâl ahz u kabz eyledim, ba‘de’l-yevm nısf menzil-i mezkûrda benim alâkam kalmayıp merkūm Lofti zimmînin mülkü ve hakk-ı sırfı olmuşdur dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Cumâdelûlâ li-sene ihdâ ve sittîn ve mi'e ve elf.<br><br>Şuhûdü’l-hâl: Ahmed Efendi kâtib, Mehmed Ağa, Molla Ali Çelebi, Halil b. Abdullah, Lazkari v. Kosta, Dimitri, Kabizioğlu, Hristo v. Todori, Karagözoğlu, Azinoğlu Todoraki.</p>          <br><a title="Önceki sayfa" style="text-decoration:none" href="./ayrmetin.php?idno=36929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>