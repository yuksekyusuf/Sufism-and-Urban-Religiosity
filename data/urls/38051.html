﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 312<br>Hüküm no: 246<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülbaki b. Mehmed’in vefatıyla çocuklarına kalan tamire muhtaç evin tamirine izin verildiği</b><br><br>Mahmiye-i İstanbul’da Manisalı Çelebi mahâllesinde sâkin iken bundan akdem vefât eden el-Hâc Abdülbaki b. Mehmed’in evlâd-ı sıgārı Mehmed ve Emine ve Fâtıma’nın vâlideleri ve tesviye-i emrlerine kıbel-i şer‘den mansûbe vasîleri Ümmühani Hatun bt. el-Hâc Ahmed’in hâlâ zevci ve tarafından vekîl-i müsecceli işbu bâ‘isü’l-kitâb Süleyman Beşe b. Hasan meclis-i şer‘-i şerîf-i enverde bi’l-vekâle ikrâr ve takrîr-i kelâm edip zevcem ve müvekkilem mezbûrenin vasîsi olduğu sıgār-ı mezbûrûnun babaları müteveffâ-yı mezbûrun ile’l-vefât taht-ı tasarrufunda olup ba‘de-vefâtihî intikāl-i âdî ile sıgār-ı mezbûrûna intikāl edip mahâlle-i mezbûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât hâlâ sâkin oldukları vakıf menzilin ba‘zı mahâlli bi-emrillâhi te‘âlâ bu sene-i mübârekede vâki‘ olan harîkde muhterik ve ba‘zı mahâlli münhedim ve kābil-i süknâ olmayıp ta‘mîre muhtâc olmağla menzil-i mezbûru kadr-ı ma‘rûf meblağ ile ta‘mîre kıbel-i şer‘den mezûn olmak bi’l-vesâye matlûbumdur dedikde vekîl-i mezbûrun kelimât-ı meşrûhası vâkı‘a mutâbık idiği zeyl-i kitâbda muharrerü’l-esâmi Müslimîn haberleriyle lede’ş-şer‘i’ş-şerîf zâhir ve mukarrer olmağın hâkim-i muvakkı‘-ı sadr-ı kitâb bi-tevkī‘ihi’r-refî‘i’l-müstetâb tûbâ-lehû ve hüsnü-meâb efendi hazretleri menzil-i mezbûru kadr-ı ma‘rûf meblağ ile ta‘mîre müvekkile-i mezbûre Ümmühani Hatun’a izin vermeğin mâ vaka‘a bi’t-taleb ketb olundu.<br><br>Fî 6 Receb sene 1143<br><br>Şuhûdü’l-hâl: Çorbacı Hasan Ağa b. Rüstem, el-Hâc Mustafa Ağa b. Mehmed, Ahmed Çelebi b. Veli, el-Hâc İsmail b. el-Hâc Ahmed, el-Hâc Ahmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=38050"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38052"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>