﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 561<br>Hüküm no: 732<br>Orijinal metin no: [135b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fırın için yapılan masrafın keşfi</b><br><br>Ma‘rûz.<br><br>Arzuhâl eden Mustafa Paşazâde Ahmed Bey hasmı olup derûn-ı arzuhâlde ismi mastûr el-Hâc Selim b. Halîfe mezbûr Ahmed Bey’in isbât-ı vekâlet eden vekîli es-Seyyid Mehmed Efendi mahzarında müvekkil-i mezbûr Eskiodalar kurbünde Çukurçeşme’de Molla Kestel Vakfı’ndan tasarrufunda olan ma‘lûmü’l-hudûd kasab dükkânını masrûfum icâresinden hesâb ve istîfâ eylemek üzere çörekçi fırını binâsına bana izin ve emr etmekle ben dahi şartü’r-rücû‘ mâlımdan yüz seksen guruş sarf edip çörekçi fırını binâ etmişidim lâkin fırın-ı mezbûrdan men‘ olunduğuma binâen masrûfum olan yüz seksen guruşu taleb ederim deyü da‘vâ, vekîl-i mezbûr cevâbında hâl mezbûr el-Hâc Selim’in takrîri üzere olduğunu ikrâr lâkin masrûfu henüz ne mikdâr olduğu müvekkilem mezbûrun ma‘lûm[u] değildir deyü keşif nâibinde fermân-ı âlî sâdır etmekle binâen-aleyh taraf-ı şer‘den irsâl olunan keşif nâibimiz Mevlânâ Mehmed b. Abdullah Efendi hâssa mi‘mârlarından Mehmed Halîfe b. İsmail ve Ali Halîfe b. Abdullah ile zikrolunan dükkân üzerine varıp cemm-i gafîr Müslimîn huzûrunda nazar ve mi‘mârân-ı mezbûrân takvîm-i sahîh ile takvîm eylediklerinde [136a] dükkân-ı mezbûrun müceddeden binâsına mezbûr el-Hâc Selim’in masrûfu on [-beş] bin dört yüz altmış akçeye bâliğ olduğunu vekîl-i mezbûr es-Seyyid Mehmed Efendi muvâcehesinde alâ-tarîk-i şehâde haber ve hâzır olan Müslimîn dahi vech-i muharrer üzere icmâ‘ ve ittifâk eylediklerini mevlânâ-yı mezbûr mahallinde tahrîr ba‘dehû ma‘an ba‘s olunan ümenâ-i şer‘le bu dâ‘îlerine inhâ etmekle meblağ-ı mezbûr on beş bin dört yüz atlmış akçeyi mezbûr el-Hâc Selim’e teslîme vekîl-i merkūm es-Seyyid Mehmed Efendi’ye tenbîh olunduğu huzûr-ı âlîlerine i‘lâm olundu.<br><br>Fî 14 min-Şa‘bân sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5655"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5657"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b561"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>