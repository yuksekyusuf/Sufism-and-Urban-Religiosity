﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 116<br>Hüküm no: 76<br>Orijinal metin no: [16a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahkeme kararı ile eski eşi Handan Bey’e dönmesine karar verilen Hatice Hatun’un muhâlaa yoluyla boşanması</b><br><br>Fi’l-asl vilâyet-i Rumili’nde medîne-i Sofya mahallâtından Vildânzâde mahallesi sâkinelerinden olup hâlâ mahmiye-i İstanbul’da Bayezid Ağa mahallesi sâkinelerinden Hadîce bt. Piyale nâm hatun meclis-i şer‘-i şerîfde sâlifü’z-zikr Vildânzâde mahallesi ahâlîsinden olan bâ‘isü’l-kitâb Handan Bey b. Abdullah nâm kimesne mahzarında ikrâr ve takrîr-i kelâm edip medîne-i mezbûrede altı bin akçe mehr-i müeccel ile nefsimi mezbûr Handan Bey’e inkâh ve tezvîc mezbûr Handan Bey dahi ba‘de’t-tezevvüc ve’d-duhûl Macar seferinde küffâr-ı hâksâra esîr olduğundan sonra mezbûr Handan Bey vefât edip deyü birkaç nefer kimesneler bana haber vermekle ben dahi nefsimi sâbıkā Medîne-i münevvereden ma‘zûl olan İvaz Efendi’nin Filibe Kādısı iken kethüdâsı olan Ahmed Ağa’ya inkâh ve tezvîc edip ol dahi ba‘de’t-tezevvüc ve’d-duhûl beni mahmiye-i mezbûreye getirip ba‘dehû fevt oldukda ba‘de inkızâi’l-idde nefsimi hâzır bi’l-meclis Odabaşı Mustafa Beşe b. Hüseyin’e tezvîc ve inkâh edip ol dahi tezevvüc ve duhûl etdikden sonra mezbûr Handan Bey vech-i muharrer üzere zevcesi olduğumu mezbûr Odabaşı Mustafa Beşe muvâcehesinde hâkim-i muvakkı‘-ı sadr-ı kitâb huzûrunda [16b] da‘vâ ve müdde‘âsını şuhûd-ı udûl ile isbât edip mezbûr Odabaşı Mustafa Beşe’den tefrîka hükm-i şer‘î lâhık olduğundan sonra mezbûr Handan Bey zimmetinde mütekarrir ve ma‘kūdün-aleyh olan altı bin akçe mehr-i müeccelim ve yedimden ahz u kabz etdiği otuz guruş ve nafaka-i iddet-i ma‘lûmem üzerlerine ve yedimde mülküm olup sâlifü’z-zikr Vildanzâde mahallesinde vâki‘ iki tarafdan İshak Efendi mülkü ve bir tarafdan Şahızaman mûrisesi mülkleri ve bir tarafdan tarîk-i âm ile mahdûd dâhiliye iki bâb tahtânî oda ve bi’r-i mâ ve havlu müştemil menzilim mezbûr Handan Bey’in mülkü olup me’ûnet-i süknâm dahi kendi üzerime olmak üzere mezbûr Handan Bey ile muhâla‘a-i sahîha-i şer‘iyye ile muhâla‘a edip ol dahi hul‘-ı mezbûru kabûl edip menzil-i mahdûd-ı mezbûru mahallinde kabza tarafımdan mezbûr Handan Bey’i taslît etdiğimden sonra zevciyete müte‘allıka da‘vâdan her birimiz âharın zimmetini ibrâ ve iskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mustafa Beşe b. Süleyman, Abdi Beşe b. Rasûl, Ömer Beşe b. Mustafa, Abdi Beşe b. Mehmed, İbrahim Beşe b. Ser-oda, Mehmed Beşe ser-oda.</p>          <br><a title="Önceki sayfa" style="text-decoration:none" href="./ayrmetin.php?idno=2393"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2395"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>