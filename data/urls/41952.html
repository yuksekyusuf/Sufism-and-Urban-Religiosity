﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 417<br>Hüküm no: 422<br>Orijinal metin no: [101b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Tarandafilo’nun İlya v. Koço’da olan alacağının babası tarafından tahsili hakkında terkin edilmiş eksik kayıt</b><br><br>[100a-1’in devamı mükerreren yazılmıştır]<br><br><<… cevâbında fi’l-vâki‘ hâlik-i merkūma cihet-i karzdan zimmetinde ol mikdâr guruş deyni olduğunu ikrâr, lâkin kitâb-ı merkūmun mevlânâ-yı müşârün-ileyh kıbelinden vürûdu ma‘lûmum değildir deyü inkâr etmeğin vekîl-i merkūmdan kitâb-ı mezbûrun mevlânâ-yı müşârün-ileyh kıbelinden vürûduna beyyine taleb olundukda zeylinde isimleri mastûr olan şuhûd-ı tarîkden Mustafa b. Abdullah b. Abdurrahim ve Ahmed b. Abdurrahman b. Abdullah nâm kimesneler li-ecli’ş-şehâde meclis-i şer‘e hâzırân olup isre’l-istişhâd fi’l-vâki‘ işbu kitâb-ı naklî hâlâ Yenişehir-i Fener kādısı olan umdetü’l-mevlâli’l-izâm Şerîf Efendi b. Mahmud b. Ali üzerimize kırâet ve huzûrumuzda ba‘de’l-imzâ mühürleyip hatt ü hatemine bizi istişhâd eyledi, hâlâ kitâb-ı mezbûrun zeylinde olan imzâ mevlânâ-yı müşârün-ileyhin kendi hattı ve zahrında olan hatem kendi hattıdır, kitâb-ı mezbûrun mevlânâ-yı müşârün-ileyh kıbelinden vürûduna bu vech üzere şâhidleriz, şehâdet dahi ederiz deyü her biri edâ-yı şehâdet-i şer‘iyye etdikde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm meblağ-ı [mezkûr] on yedi guruşu vekîl-i mezbûr Eşteryo’ya edâ ve teslîme merkūm İlya’ya tenbîh olunup mâ-vaka‘a bi’t-taleb ketb olundu.<br><br><<Fi’s-sâmin aşere min-Cemâziyelâhire li-sene sitte aşere ve mi’e ve elf.<br><br><<Şuhûdü’l-hâl: Ali Efendi b. Ahmed, el-Hâc Mehmed Efendi b. Ahmed Efendi, İsmail Efendi el-kādı, Ömer Efendi el-kādı, Mustafa Efendi el-kâtib>></p>          <br><a title="Önceki sayfa" style="text-decoration:none" href="./ayrmetin.php?idno=41951"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41953"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>