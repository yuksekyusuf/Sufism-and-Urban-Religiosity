﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 328<br>Hüküm no: 504<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Petrovine ve Aksabet’in tasarruflarındaki şerbetçi dükkanlarını yandıktan sonra yeniden yapan eski kiracıları Sabatay ve İsak Yahûdilere aylık yüz yirmi beş paraya kiraya verdikleri</b><br><br>Mahrûse-i Galata’da Câmi‘-i cedîd Mahallesi’nde kâin birbirine muttasıl iki kıt‘a sükkerî şerbetçi dükkânının mutasarrıfeleri Petrovine bt. Manuk ve Aksabet bt. Bogos Nasrâniyeler taraflarından husûs-ı âtîde vekîl olduğu şahıslarını ârifân İsak v. Avram ve Sabatay v. Hayim Yahûdiler muvâcehelerinde mersûmân Sabatay ve Menteş [İsak] dekâkîn-i merkūmede zikri âtî icâre-i merkūme ile müşâhereten müstecirleri iken dekâkîn-i merkūme bu esnâda muhterik oldukda gedik tâ‘bir olunur âlât-ı ma‘lûme Yahûdiyân-ı mersûmânın mâlları olduğu ecilden müvekkiletân-ı mersûmetânın haberleri ve izin [ve] icâzetleri olmaksızın teberru‘an li’l-vakf kendi mâllarından dekâkîn-i merkūmeyi sâbıkı üzere binâ ve tekmîl eylediklerinden sonra bi’l-cümle masrûfâtlarına müte‘allika da‘vâdan mutasarrıfları müvekkilelerim mersûmetânın zimmetlerini her biri ibrâ ve iskāt eylediklerinde ben dahi ibrâlarını kabûl etmişidim el-hâletü hâzihî müvekkilelerim mersûmetân Petrovine ve Aksabet Nasrâniyeler mutasarrıfe oldukları dekâkîn-i merkūmeyi beher şehr icâre-i kadîmesi olan yüz yirmi beş paradan cem‘an iki yüz elli paraya târih-i i‘lâm günü Yahûdiyân-ı mersûmâna îcâr ve teslîm eylediklerinde onlar dahi ber-vech-i meşrûh istîcâr ve tesellüm ve kabûl ve icâre-i merkūmeyi mâh be-mâh bilâ-cevr edâya ta‘ahhüd eylediler deyü mukırr-ı vekîl-i mersûmu ber-vech-i muharrer takrîr-i meşrûhunda Yahûdiyân-ı müstecirân-ı mersûmân tasdîk eyledikleri tescîl ve mübâşirleri Derviş Çavuş kulları yediyle huzûr-ı âlîlerine i‘lâm olundu.<br><br>Fî 6 Ra sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b328"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o455"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>