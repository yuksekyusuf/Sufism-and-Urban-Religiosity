﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 324<br>Hüküm no: 388<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahman b. Mustafa’nın, Attar Mehmed Beşe’den taleb ettiği cariye bedelinin tahsil olunması</b><br><br>Ma‘rûz,<br><br>Derûn-ı arzuhâlde mezkûrü’l-ism Abdurrahman b. Mustafa b. Abdullah’ın zevcesi ve tarafından husûs-ı âti’l-beyânda vekîl-i müseccel-i şer‘îsi olan sâhibe-i arzuhâl Hadice Hatun Kapıkethüdâsı Hasan Beşe mübâşeretiyle mahfil-i şer‘iyyâta ihzâr etdirdiği arzuhâlde ismi mezkûr Attâr Mehmed Beşe ile bi’t-terâzî terâfu‘larında mezbûr Mehmed Beşe işbu yetmiş bir senesi Cumâdelûlâsı’nın onuncu günü orta boylu, kara gözlü Hatem’i Gürciye câriyedir deyü yedinde câriye-i memlûkesi olmak üzere üç yüz yirmi guruşa zevcim müvekkil-i mezbûr Abdurrahman’a bey‘ ü teslîm, ol dahi ba‘de’l-iştirâ ve’l-kabz yedinde iken mevsûfe-i mezbûre ben medîne-i Kili’de Tatar mahallesinde sâkin hürrü’l-asl olan Ali Ağa b. Hasan’ın firâşından hâsıla ve zevcesi hürretü’l-asl Âişe bt. Mustafa’dan mütevellide olup bana ve ebeveynime kat‘â rıkk târî olmamış, hürretü’l-aslım deyü bâyi‘-i mezbûr Attâr Mehmed Beşe hâzır olduğu hâlde mahfil-i şer‘iyyâtda huzûr-ı şer‘de da‘vâ ve ber-vech-i muharrer müdde‘âsını şâhidân-ı mu‘addilân şehâdetleriyle muvâcehelerinde isbât edip mezbûre Hatem’in hürriyetine hüküm ve sebîli tahliye olunmağla hâlâ mezbûr Attâr Mehmed Beşe’ye semen-i mezkûrun yirmi guruşunu zevcim müvekkilim mezbûr Abdurrahman bi-nefsihî ve bâkīsi olan üç yüz guruşu işbu hâzıratü bi’l-meclis Dellâle Ümmügülsüm Hatun yediyle def‘ ü teslîm ol dahi ahz u kabz etmekle meblağ-ı mezbûr üç yüz yirmi guruşu vekâletim hasebiyle mezbûr Attâr Mehmed Beşe’den bi’l-mürâca‘a taleb ederim deyü da‘vâ etdikde ol dahi cevâbında müvekkil-i mezbûr Abdurrahman mevsûfe-i mezbûreyi gāib ani’l-beled Ahmed nâm kimesneden semen-i merkūma iştirâ etmiş idi deyü kendi bey‘ini ve ber-vech-i muharrer semen-i merkūm kabzını ba‘de’l-inkâr vekîle-i mezbûre ber-minvâl-i muharrer müdde‘âsını lede’t-tezkiye şehâdetleri olan Haffâf Hasan Çelebi b. Süleyman ve Abdulkadir Beşe b. Mehmed şehâdetleriyle muvâcehesinde vech-i şer‘î üzere isbât etmeğin mûcebiyle meblağ-ı mezbûr üç yüz yirmi guruşu müdde‘iye-i mezbûr Hadice Hatun’a redd ü teslîme mezbûr Attâr Mehmed Beşe’ye tenbîh olunduğu huzûr-ı âlîlerine i‘lâm olundu.<br><br>Fî 6 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42493"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42495"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>