﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 54<br>Hüküm no: 4<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ortaköy’de oturan Yako v. Yuna’nın ölümü üzerine Yedikule debbağlarındaki alacaklarını varislerinin alması</b><br><br>Medîne-i Beşiktaş’a tâbi‘ Ortaköy’de sâkin iken bundan akdem hâlik olan Yako v. Yuna Yahudi’nin evlâd-ı sıgārının vasîleri olan Arslan v. Harun nâm Yahudi meclis-i şer‘-i şerîf-i enverde kendi tarafından asîl ve Yedikule debbâğlarından ashâb-ı hâzihi’l-vesîka Tatar Ahmed ve el-Hâc İbrahim Dede ve Süleyman Dede ve Yüzbaşı Hüseyin ve Pilavcı Mehmed ve Durmuş ve Kanber Alioğlu ve Kulu Ahmed ve el-Hâc Rinoğlu ve Küçük Mehmed ve Sefer Çelebi ve Ahi Baba ve Hasan ve Bayram Halîfe ve müteveffâ Abdülcelil nâm kimesnenin oğlu ve terekesine [2a] vâzı‘ü’l-yed olan Osman ve Yusuf nâm kimesneler taraflarından husûs-ı âti’l-beyâna vekîl olduğu tâife-i merkūmeden Mustafa Çelebi b. el-Hâc Mehmed ve Abdullah Çelebi b. Ahmed nâm kimesneler şehâdetleriyle sâbit olan el-Hâc İbrahim Abdülfettah mahzarında bi’l-vesâye üzerine da‘vâ ve takrîr-i kelâm edip hâlik-i mezbûrun mezbûr el-Hâc İbrahim zimmetinde cihet-i deyn-i şer‘îden ba‘de külli hesâb altmış guruş ve müvekkilûn-ı merkūmûn zimmetlerinde dahi cem‘an yedi yüz yetmiş guruş ki min haysü’l-mecmû‘ zikr olunan on altı nefer kimesneler zimmetlerinde işbu defter nâtık olduğu üzere sekiz yüz otuz guruş dahi olup kable’l-ahz hâlik olmağla suâl olunup meblağ-ı mezbûru edâ etmek üzere mezbûrlara kıbel-i şer‘den tenbîh olunmağın bi’l-vesâye matlûbumdur dedikde gıbbe’s-suâl vekîl-i mezbûr cevâbında kaziyye vech-i meşrûh üzere olup lâkin hâlik-i mezbûr hayâtında benden ve müvekkilûn-ı mezbûrûndan işbu defter nâtık olduğu üzere meblağ-ı mezbûr cem‘an sekiz yüz otuz guruşu hayâtında ahz u kabz edip hatta ikrâr dahi etmişdi deyü def‘le mukābele edicek, isre’l-istintâk ve’l-inkâr mezbûr el-Hâc İbrahim’in def‘-i mezkûrunu mübeyyin beyyine taleb olundukda udûl-ı müslimînden mezbûrân Mustafa Çelebi ve Abd[ullah] Çelebi li-ecli’ş-şehâde meclis-i şer‘e hâzırân olup isre’l-istişhâd ve fi’l-hakīka hâlik-i merkūm Yako v. Yuna bundan akdem hayâtında bâlâda esâmîleri mastûr olan on altı nefer kimesnelerden ba‘de külli hesâb defter-i mezkûr nâtık olduğu üzere vekîl-i mezbûrun ve müvekkilûn-ı mezbûrûnun zimmetlerinde hakkım olan cem‘an sekiz yüz otuz guruşu mezbûrlardan bi’t-tamâm ahz u kabz eyledim deyü bizim huzûrumuzda ikrâr ve bizi işhâd eyledi, biz bu husûsu bu vecih üzere şâhidleriz, şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri [makbûle] olmağın mûcebiyle müdde‘î-i mezbûr bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fî evâili Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: El-Hâc Abdurrahman b. Mehmed, Mustafa b. Mehmed, Mehmed Efendi b. Musa, el-Hâc Ahmed b. ( ), el-Hâc Süleyman Çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=28028"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28030"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b054"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o398"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>