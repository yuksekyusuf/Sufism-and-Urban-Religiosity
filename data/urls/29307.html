﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 77<br>Hüküm no: 16<br>Orijinal metin no: [6-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un menzilini Süleyman Ağa’ya satması</b><br><br>Sultân Selim kurbünde mübâya‘a.<br><br>Mahmiye-i İstanbul’da Sultân Selim Câmi‘-i şerîfi kurbünde Çerâğī Hamza mahâllesi ahâlîsinden Âişe Hatun bt. Lütfullah Efendi b. Mustafa’nın oğlu ve tarafından husûs-ı âti’l-beyanda vekîl olduğu zât-ı mezbûreyi bi’l-ma‘rifeti’ş-şer‘iyye ârifân Hâfız Numan Efendi b. Mehmed ve Mehmed b. Mehmed şehâdetleriyle sâbit olan es-Seyyid Mehmed Rasih b. Mustafa meclis-i şer‘-i şerîf-i enverde hâlâ Medîne-i Üsküdar Ustası fahrü’l-akrân bâ‘isü’l-kitâb Süleyman Ağa b. Hasan mahzarında ikrâr-ı tâm ve takrîr-i kelâm edip medîne-i mezbûrede Kādıasker mahâllesinde vâki‘ bir tarafdan İsmail Çelebi veresesi mülkleri ve bir tarafdan Mecnune Meryem Hatun menzili ve iki tarafdan tarîk-i âm ile mahdûd dâhiliyede fevkānî ve tahtânî dört oda ve sofa ve mağsel ve kenîf ve havlu ve bahçe ve derûnunda matbâh ve fevkinde bir sagīr oda ve köşk ve bi’r-i ma’ ve hâriciyede ulyâda ve vüstâda dört oda ve sofa ve kenîf ve ahır ve matbâh ve bir mikdâr havluyu müştemil bir bâb menzil akd-i âti’z-zikrin sudûruna değin müvekkilem mezbûrenin yedinde mülk olmağla müvekkilem mezbûre Âişe Hatun menzil-i mahdûd-ı mezkûru cemî‘ müştemilâtıyla tarafeynden îcâb ve kabûlü hâvî şurût-ı müfside ve uhûd-ı mübtıladan ârî bey‘-i bâtt-ı sahîh-i şer‘î ile merkūm Süleyman Ağa’ya bin üç yüz guruşa bey‘ ü temlîk ve teslîm, ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezkûr bin üç yüz guruş yedinden bi’t-tamâm ahz u kabz ve istîfâ eyledi. Fîmâ-ba‘d menzil-i mahdûd-ı mezkûr merkūm Süleyman Ağa’nın mülk-i müşterâsı ve hakk-ı sırfı olup müvekkilem vâlidem mezbûre Âişe Hatun’un kat‘â alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Recebi’l-ferd sene [1]179.<br><br>Şuhûdü’l-hâl: Abdurrahman Ağa, el-Hâc Ömer b. Hasan, Pazarbaşı el-Hâc Yusuf, Muhzırlar Kethüdâsı el-Hâc Mehmed, Tahtacı Osman Çelebi, Molla Ahmed, Muhzır Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=29306"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29308"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>