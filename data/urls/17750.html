﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 505<br>Hüküm no: 797<br>Orijinal metin no: [90b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi’nin borcunu ödediğine dair şahit getirmesi</b><br><br>Maʻrûz-ı dâʻî-i Devlet-i aliyyeleridir ki;<br><br>Mehmed Efendi b. İbrahim medîne-i Eyüb mahkemesinde meclis-i şerʻde sâhib-i arzuhâl Ahmed Efendi b. Ali muvâcehesinde mezbûr Ahmed Efendi zimmetinde temessükü mantûku üzere deyn-i şerʻîden yüz yirmi beş guruş ve sâʻat bahâsından yirmi guruş ve hâric-i temessük bir reʼs bargir semeninden kırk beş guruş ki; cemʻan yüz doksan guruşun yirmi dört guruşunu yedinden baʻde’l-ahz ve’l-kabz minhâ meblâğ-ı mezkûrdan bâkī yüz altmış altı guruş hakkım kalmağla taleb ederim deyü baʻde’d-daʻvâ ve’l-istintak mezbûr Ahmed Efendi cevâbında meblâğ-ı müddeʻâ-yı merkūmdan ancak yirmi dört guruş zimmetinde bâkī edâsı lâzım deyni olduğunu ikrâr ve meblâğ-ı merkūmun elli sekiz guruşunu mezbûr Mehmed Efendi’ye bi’d-defâʻat edâ ve teslîm eylediğini ve bargir semeni olan kırk beş guruşu dahi altı ay mukaddem müddeʻî-i merkūm Mehmed Efendi’nin mecâlis-i müteʻaddidede ikrâr, iʻtirâfı üzere derûn-ı temessükde mezkûr meblâğ-ı mezbûr da dâhildir deyü defʻ-i meşrûhu üç nefer şuhûd-ı udûl ile baʻde’l-isbât ve’l-menʻ meblâğ-ı bâkī otuz dokuz guruşunu beş ay mukaddem tamamen edâ ve teslîm ol dahi kabzını ikrâr etmiş idi deyü eylediği defʻini müddeʻî-i mezbûr Mehmed Efendi münkir olmağla merkūm Ahmed Efendi şâhide havâle olunduğu bu vechile hıfz olmuş idi. Bâkī fermân hazret-i veliyyü’l-emrindir.<br><br>Hurrira fi’s-sânî ve’l-ışrîn min-Zilhicceti’ş-şerîfe li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17749"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17751"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b505"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>