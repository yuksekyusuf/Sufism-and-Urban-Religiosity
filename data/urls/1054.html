﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 198<br>Hüküm no: 151<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Laksi bt. Nikola’nın kızı Zoyiçe’nin, kardeşi Vasiliki aleyhindeki miras davasında haksız bulunması</b><br><br>Ma‘rûz,<br><br>Medîne-i Üsküdar’da Yenimahalle’de mütemekkine iken işbu târîhden altı ay mukaddem hâlike olan Laksi bt. Nikola v. Adam Nasrâniyenin verâseti sadriye kebîre kızları Zoyiçe ve Vasiliki bintey Pavli Nasrâniyelere münhasıra olduğu lede’ş-şer‘i’l-enver zâhir ve mütehakkık oldukdan sonra vârisetân-ı mersûmetândan arzuhâl eden mu‘arrefetü’ş-şahs mesfûre Zoyice Nasrâniye Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i hatîrde li-ebeveyn kız karındaşı derûn-ı arzuhâlde mastûretü’l-ism kezâlik şahsı mu‘arrefe mesfûre Vasiliki Nasrâniye muvâcehesinde anam ve mûrisimiz hâlike-i mersûmenin kız karındaşım mesfûre Vasiliki Nasrâniye zimmetinde cihet-i karzdan on yedi bin iki yüz guruş alacak hakkı olmağla meblağ-ı mezkûru kız karındaşım mesfûreden kable’l-ahz ve’l-istîfâ hâlike ve meblağ-ı mezkûr benimle kız karındaşım mersûmeye mevrûs olmağla meblağ-ı mezkûrdan hisse-i irsiyeme isâbet eden sekiz bin altı yüz guruşu kız karındaşım mesfûre Vasiliki Nasrâniyeden bi’l-verâse hâlâ taleb ederim deyü da‘vâ etdikde ol dahi cevâbında ber-vech-i muharrer ikrâr lâkin bin iki yüz elli altı senesi Recebi’l-ferdi’nin onuncu günü mahalle-i mezbûrede vâki‘ menzilimde mûrisemiz anamız hâlike-i mersûmenin bi’l-cümle terekesini kız karındaşım mersûme ile bi’t-terâzî beynimizde iktisâm eylediğimiz hînde meblağ-ı mezkûrdan ber-vech-i muharrer hisse-i irsiyesi olan sekiz bin altı yüz guruşu mahzar-ı şuhûdda kız karındaşım mersûmeye tamâmen edâ ve teslîm eylediğimden sonra kız karındaşım mesfûre Zoyiçe Nasrâniye medîne-i mezkûre mahkemesinde huzûr-ı hâkimü’ş-şer‘de anamız hâlike-i mersûmenin bi’l-cümle terekesini beynimizde tahrîr ve ba‘de ihrâci’l-masârıf ve’d-düyûn ber-mûceb-i defter-i müfredât hisse-i irsiye-i ma‘lûmemi kız karındaşım mersûme Vasiliki Nasrâniye bana tamâmen ve kâmilen edâ ve teslîm, ben dahi yedinden ahz u kabz eyledim deyü anam hâlike-i mersûmenin kalîl ü kesîr [ve] celîl ü hakīr, nükūd ve urûz, ma‘lûm ve mechûl bi’l-cümle terekesine ve hukūk-ı mîrâsa ve sâir beynimizde cereyân eden cemî‘ hukūk-ı şer‘iyyeye müte‘allika âmme-i de‘âvî ve mutâlebât ve kâffe-i eymân ve muhâsamâtdan benimle zevcim gāibûn ani’l-meclis Dimitri v. Yani ve oğullarım Pavli ve Yosif ve İsteyko zimmîlerin zimmetlerimizi ibrâ-i âmm-ı sahîh-i şer‘î ile kabûlümüzü hâvî ibrâ ve iskāt etmiş idi deyü mazmûnu min-külli’l-vücûh takrîrine mutâbık sene-i mezkûre şehr-i Ramazani’l-mübârekinin yirmi beşinci günü târîhiyle müverraha ve ol târîhde mahkeme-i mezbûre nâibi bulunan es-Seyyid Sunullah Hamid Efendi’nin imzâsıyla mümzât ve hatemiyle mahtûm bir kıt‘a hüccet-i şer‘iyye ibrâzıyla mersûme Zoyiçe Nasrâniyenin inkârına mukārın eylediği def‘ ve ibrâ-i âm müdde‘âsını ve mazmûn-ı hüccet-i mezkûreyi her biri lede’t-tezkiye adl ve makbûlü’ş-şehâde idükleri ihbâr olunan eşrâf-ı kuzâtdan Abdulkadir Efendi b. Ahmed ve Mahkeme-i mezbûre Muhzırbaşısı es-Seyyid Mehmed Ağa b. es-Seyyid Ali şehâdetleriyle ber-nehc-i şer‘î isbât etmeğin mûcebince müdde‘iyye-i mersûme Zoyiçe Nasrâniye bi’l-verâse da‘vâ-yı mezkûresiyle kız karındaşı mesfûre Vasiliki Nasrâniyeye bî-vech mu‘ârazadan men‘ olunduğu huzûr-ı [âlîlerine i‘lâm olundu].<br><br>Fî 5 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1053"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1055"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>