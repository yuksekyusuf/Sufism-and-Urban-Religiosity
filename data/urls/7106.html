﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 130<br>Hüküm no: 66<br>Orijinal metin no: [10a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Ali Beşe’nin ustası olup başka diyara giden İbrahim Çelebi b. Abdullah b. Abdurrahman’ın aletlerini ustasının vekil tayin ettiği Seyyid Mustafa Çelebi b. Mehmed’e teslim etmesi</b><br><br>Ma‘rûz<br><br>Hâslar kazâsına tâbi‘ Küçükçekmece kasabası ahâlîsinden derûn-ı arzuhâlde mezkûr es-Seyyid Mustafa Çelebi b. Mehmed meclis-i şer‘-i enverde mahmiye-i İstanbul’da Terkīm Câmi‘-i şerîfi civârında sâkin Berber Ali Beşe b. Abdullah muvâcehesinde mahmiye-i mezbûrede Suhte Sinan mahallesi ahâlîsinden olup mezbûr Berber Ali Beşe’nin ustası olan gāib ani’l-beled Berber İbrahim Çelebi b. Abdullah b. Abdurrahman târih-i i‘lâmdan iki sene mukaddem mârrü’z-zikr Küçükçekmece’de diyâr-ı âhara gider olduğu hâlde mahmiye-i mezbûrede Kıztaşı sûkundaki ma‘lûmü’l-hudûd berber dükkânında kalfası olan işbu mezbûr Berber Ali Beşe yedindeki berberlik âlât-ı ma‘lûmesini mezbûr Berber Ali Beşe yedinden ahz u kabz ve âhara bey‘ ve semeniyle sahib-i arzuhâl Kasber ve şerîki Bağdasar zimmîlere olan iki yüz yirmi guruş deynini edâya tarafından beni vekîl ve nâib-i menâb nasb etmekle ben dahi vekâlet-i mezkûreyi kabûl etmeğin hâlâ mezbûr Berber Ali Beşe’ye suâl olunup âlât-ı ma‘lûme-i mezkûreyi bana teslîme tenbîh taleb ederim deyü ba‘de’d-da‘vâ ve’s-suâl mezbûr Berber Ali Beşe cevâbında fi’l-vâki‘ âlât-ı ma‘lûme-i mezkûre ustası gāib-i mezbûr İbrahim Çelebi’nin mülkü olduğunu ikrâr ancak müdde‘î-i mezbûrun gāib-i mezbûr İbrahim Çelebi tarafından ber-vech-i muharrer vekâletini inkâr edicek müdde‘î-i mezbûr es-Seyyid Mustafa Çelebi müdde‘âsını ahrâr-ı ricâl-i Müslimînden ve mârrü’z-zikr Küçükçekmece kasabası ahâlîsinden Mehmed Ağa b. Mustafa ve Halil Beşe b. Ali nâm kimesneler şehâdetleriyle mezbûr Berber Ali Beşe muvâcehesinde vech-i şer‘î üzere ba‘de’l-isbât ve’t-ta‘dîl ve’l-kabûl mûcebiyle hüküm olunup zikrolunan âlât-ı ma‘lûmeyi vekîl-i müdde‘î-i mezbûra teslîm ile mezbûr Berber Ali Beşe’ye tenbîh olunduğu Mahkeme-i Bâb’dan huzûr-ı âlîlerine i‘lâm olundu fermân men-lehu’l-emrindir.<br><br>Fî selhi Rebî‘ülevvel sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7105"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7107"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>