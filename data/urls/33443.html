﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 67<br>Hüküm no: 16<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hanım bt. Ali’nin, Nikola v. Anaştaş ile Dimitri v. Kostandi’ye sattığı sebzeci gediğinin, Fâtıma Hanım’a ait olmadığının anlaşıldığı</b><br><br>Ma‘rûz<br><br>Âsitâne-i aliyyede vâki‘ sebzeci esnâfından Nikola v. Anaştaş zimmî meclis-i şer‘-i münîrde yine esnâf-ı merkūmeden Dimitri v. Kostandi zimmî hazır olduğu hâlde derûn-ı arzuhâlde mezkûreti’l-ism mu‘arrefetü’z-zat Fâtıma Hanım bt. Ali muvâcehesinde mezbûre Fâtıma Hanım bin iki yüz otuz üç senesi Recebi’l-ferdi gurresinde İstanbul’da Nahılbend mahallesinde kâin ma‘lûmü’l-hudûd bir bâb sebzeci dükkânı derûnunda mevcûde beyne’l-esnâf gedik ta‘bîr olunur Başmuhâsebe’de mukayyed âlât-ı lâzıme-i ma‘lûmeyi mülkümdür deyü bin guruşu benimle hâzır-ı mersûm Dimitri zimmîye nısfiyet üzre bey‘ ve meblağ-ı merkūm bin guruşu ikimizden ahz eyledikden sonra âlât-ı gedik-i mezkûr mezbûre Fâtıma Hanım’ın mülkü olmayıp âharın mülkü olduğu Çarşamba günü Arz Odası’nda huzûr-ı hazret-i sadâret-penâhîde ma‘kūd meclis-i şer‘-i şerîfde bi’l-muvâcehe lede’l-mürâfa‘a zâhir ve mütehakkık olup hükm-i hâkimü’ş-şer‘de yedimizden bi’l-istihkāk nez‘ olundukdan sonra işbu meclis-i şer‘de kırâet olunup bin iki yüz otuz dört senesi şehr-i Rebî‘ülevveli’nin yirmi yedinci günü târihiyle müverrah İstanbul Mahkemesi’nde mürâfa‘adan verilen bir kıt‘a i‘lâm-ı şer‘îde tafsîl ve beyân olunduğu üzre hâzır-ı mersûm Dimitri zimmî mahkeme-i mezbûreye varıp mezbûre Fâtıma Hanım âlât-ı gedik-i mezkûru yalnız bana bey‘ etmişdi deyü semen-i merkūm bin guruş ile üç yüz guruş masraf iddi‘â ve sekiz yüz guruşunu ahz etmişdi lâkin hakīkatde meblağ-ı merkūm bin guruşun beş yüz guruşu benim mâlım ve benim yedimden teslîm olunmuş olduğuna binâen ben dahi bu def‘a da‘vâya tesâddî ve ol vechile beynimizde ba‘de’l-münâza‘a beynimiz ıslâh ve te’lîf olunup masrûf-ı mezkûr üç yüz guruş henüz mütehakkık olmadığından medfû‘umuz olan bin guruşun sekiz yüz guruşunu ber-vech-i muharrer mukaddemâ hâzır-ı mersûm Dimitri zimmî ve bâkī iki yüz guruşunu dahi bu def‘a huzûr-ı şer‘-i şerîfde nakden mezbûre Fâtıma Hatun’dan ahz ve ol vechile mecmû‘unu istifâ ve istirdâd edip masrûf nâmıyla olan meblağ-ı merkūm üç yüz guruş mutâlebesinden fâriğ olmamızla bi’l-cümle husûs-ı mezkûra ve sâir [4a] beynimizde cereyân eden cemî‘-i ahz ü i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan ben ve hâzır-ı mersûm Dimitri zimmîden her birimiz merkūme Fâtıma Hanım’ın zimmetini ol dahi kezâlik benimle hâzır-ı mesfûr Dimitri zimmînin zimmetlerimizi her birimiz vechen mine’l-vücûh ve sebeben mine’l-esbâb bir akçe ve bir habbe ve bir nesne hakkımız ve alacağımız kalmamak ma‘nâsına şurût-ı müfside ve muvâza‘adan ârî ve uhûd-ı mubtıladan berî cebr ve kerhden hâlî ibrâ-i âmm-ı sahîh-i şer‘î ve ıskāt-ı tâmm-ı sarîh-i mer‘î ile ibrâ ve ıskāt ve her birimiz ber-vech-i muharrer âharın ibrâsını kabûl eyledik deyü mukırr-ı mesfûr Nikola zimmînin bi’l-cümle takrîr-i meşrûhunu mezbûre Fâtıma Hanım ile hâzır-ı mersûm Dimitri zimmîden her biri tasdîk ve ber-vech-i muharrer ibrâ eylediklerini ikrâr ve i‘tirâf ve bu vechile külliyen kat‘-ı nizâ‘ ve def‘-i husûmet eyledikleri İstanbul Mahkemesi’nden huzûr.<br><br>Fî 17 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33442"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33444"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>