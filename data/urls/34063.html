﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 312<br>Hüküm no: 156<br>Orijinal metin no: [55a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hiç kimsenin üzerinde silâh taşımaması emri</b><br><br>Bâ-sahh-ı âlî.<br><br>İstanbul kādısı fazîletlü efendi.<br><br>Tabanca vesâir esliha takınmak bâbında.<br><br>Âsitâne-i şevket-âşiyâne dârü’l-emân olarak herkesin gezip sâye-i mer[â]him-vâye-i şâhânede âsûde-nişîn-i istirâhat olması maksûd-ı âlî ve mukaddemlerde ocağ-ı mülgā mensûbâtından olan bir takım havene hilâf-ı rızâ-i sâmî esliha istishâblarını i‘tiyâd etmişler ise de lillâhi’l-hamd ve’l-minne tâife-i merkūme ocaklarıyla berâber berbâd olduğu bedîhî olmak ve o misilli havene-i ma‘dûdunun [ma‘hûdenin] vücûd-ı habâset-ilvameleriyle [habâset-alûdlarıyla] ma‘an imhâ olunan hâlât-ı kabîhanın zinhâr ve zinhâr meydâna çıkmamasına i‘tinâ olunması mertebe-i vücûba varmak hasebiyle hiç ferdin ve ale’l-husûs sunûf-ı asâkir-i mezîdenin Dârü’l-hilâfeti’l-aliyye ve civârında esliha ile gezmemesi ve asâkir-i şâhânenin birisinde kendilere mahsûs olan eşyâdan başka eslihaya dâir bir şey bulunmaması irâde-i seniyye-i mülûkâne iktizâsından iken bu esnâda humbaracı ve lağımcı neferâtından ba‘zılarının bellerinde tabanca ve tokmak ve topcu vesâirlerinde kama misilli esliha görülmekde olduğuna binâen bu keyfiyet nizâmât-ı askeriyenin hilâfı ve emr ü rızâ-i meyâmin-irtizâ-yı şâhâneye münâfî olarak fîmâ ba‘d gerek asâkir-i mürettebeden ve gerek sâirden her kim ol makūle men‘-i küllî ile memnû‘ olan esliha istishâbına cesâret eder ise bilâ-emân hakkında mücâzât-ı şedîde icrâsında dakīka tehîr olunmayacağı bu def‘a beyaz üzerine buyruldular ısdârıyla iktizâ edenlere tenbîh olunmuş olmağla siz dahi bu husûsa ale’d-devâm bizzât nezâret-birle bundan böyle hiç kimesnenin tabanca ve tokmak ve kama vesâir eslihaya dâir şey istishâb eylememesi esbâbını istihsâle dikkat ve bu usûlün ilâ-mâşâallâhi te‘âlâ icrâ olunacağını iktizâ edenlerin gûş-ı hûşuna ilkā ve tefhîme mübâderet eyleyesiz deyü.<br><br>Fî 4 R sene 1243.</p>          <br><a title="Önceki sayfa" style="text-decoration:none" href="./ayrmetin.php?idno=34062"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34064"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>