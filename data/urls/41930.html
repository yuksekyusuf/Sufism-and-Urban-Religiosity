﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 400<br>Hüküm no: 400<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avak v. Gaspar’ın, İstepan v. Dragoz aleyhindeki alacak davasının reddedilmesi</b><br><br>Ekmekçi tâifesinden Avak v. Kasper nâm Ermeni mahmiye-i İstanbul’da meclis-i şer‘-i hatîrde işbu râfi‘ü’l-vesîka İstepan v. Dragoz nâm zimmî muvâcehesinde üzerine da‘vâ ve takrîr-i kelâm edip târîh-i kitâbdan dört ay mukaddem malımdan mezbûr İstepan’a altmış dört guruşumu ikrâz ve teslîm ol dahi yedimden istikrâz ve kabz etmekle meblağ-ı mezbûrun dört guruşunu mukaddemâ yedinden ahz u kabz edip zimmetinde altmış guruş hakkım bâkī kalmağla hâlâ meblağ-ı bâkī-i mezbûru merkūm İstepan’dan taleb ederim, suâl olunsun dedikde, gıbbe’s-suâl mezbûr İstepan cevâbında târîh-i mezbûrda müdde‘î-i mezbûr İstepan meblağ-ı mezbûru bana emâneten def‘ ü teslîm ben dahi yedinden ahz u kabz edip mahmiye-i mezbûrede Horhor Çeşmesi kurbünde vâki‘ handa sâkin olduğum odamda kendi malım ile bir yerde mahfûz iken bilâ-ta‘ad sirka olundu deyüp meblağ-ı mezbûru müdde‘î-i merkūmdan karz vechi üzere ahz u kabzını inkâr edicek müdde‘î-i mezbûr[dan] müdde‘âsını mübeyyine beyyine taleb olundukda ityân-ı beyyineden izhâr-ı acz ile istihlâf etmeğin fi’l-hakīka müdde‘î-i mezbûr yedinden meblağ-ı mezbûr altmış guruşu karz vechi üzere ahz etmeyip emâneten kabz ve vech-i meşrûh üzere bilâ-ta‘ad yedinden zâyi‘ olduğuna mezbûr İstepan’a yemîn teklîf olundukda ol dahi alâ-vefkı’l-mesûl yemîn billâhillezî enzele’l-İncîle alâ-İsâ -aleyhi’s-selâm- etmeğin mûcebince müdde‘î-i merkūm Avak meblağ-ı mezbûr talebiyle bilâ-beyyine bî-vech mu‘ârazadan men‘ birle mâ vaka‘a bi’t-taleb ketb olundu.<br><br>Fî-selhi Cumâdelûlâ sene sitte aşere ve mi’e ve elf.<br><br>Şuhûdü’l-hâl: Mehmed Efendi kādızâde, Ömer Efendi kâtib, Emin Mehmed Efendi kâtib, Veli Efendi kâtib, el-Hâc Yusuf b. Osman, Mosis v. Maksi, Bağdasar v. Tedmür?, Maroş v. ( ), Cihânşah v. Filyoz.</p>          <br><a title="Önceki sayfa" style="text-decoration:none" href="./ayrmetin.php?idno=41929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b400"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>