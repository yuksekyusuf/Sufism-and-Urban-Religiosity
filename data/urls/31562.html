﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 191<br>Hüküm no: 154<br>Orijinal metin no: [19b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nimetullah bt. Eyüb’ün Mustafa b. Abdullah aleyhindeki dükkân kirası davası ve gedik anlaşmazlığında sulh olmaları</b><br><br>Odunkapısında tabancacı dükkânı nizâ‘ı<br><br>Ma‘rûz<br><br>Sâhibe-i arzuhâl Âsitâne-i aliyye’de hısnı ebvâbından Odunkapısı dâhilinde vâki‘ bir bâb tabancacı dükkânının mutasarrıfesi mu‘arrefetü’z-zât Nimetullah bt. Eyüb meclis-i şer‘-i münîrde müsteciri Mustafa b. Abdullah tarafından Osman Ağa b. Mustafa ve Ömer b. Hasan şehâdetleriyle vekâleti sâbit es-Seyyid Mustafa Ağa b. Ali muvâcehesinde dükkân-ı mezkûr icâresinden dokuz mâhda beher şehr yüz paradan olmak üzere işbu bin iki yüz yirmi iki senesi Rebî‘ülevveli gurresinden sene-i mezbûre Zilka‘desi gāyetine değin merkūmun zimmetinde müctemi‘a yirmi iki buçuk guruş alacak hakkım vardır deyü da‘vâ vekîl-i merkūm dahi ba‘de’l-ikrâr ve’l-hüküm meblağ-ı merkūm yirmi iki buçuk guruşu edâya ba‘de’t-tenbîh işbu hâzır bi’l-meclis Ömer Beşe b. Hasan dükkân-ı merkūmun icâresi olan beher şehr yüzer parayı edâsına kefîl oldukdan sonra vekîl-i merkūm es-Seyyid Mustafa Ağa dükkân-ı merkūmun mutasarrıfesi mezbûre Nimetullah muvâcehesinde ikrâr-ı tam eder ki müvekkilim merkūm Mustafa bundan akdem dükkân-ı merkūme muhterik olduğu [20a] esnâda seksen guruş binâsına zam ile masrûfum olduğuna binâen gedik da‘vâsına şürû‘ etmiş idi. El-hâletü hâzihî zikr olunan dükkân gediği Başmuhâsebe’de mukayyed gediklerden olmayıp boş gedik da‘vâsı sadedinde olup müvekkil-i mezbûr gedik da‘vâsından meccânen fâriğ olmağın meblağ-ı mezbûr dükkân-ı merkūme masrûfu olan seksen guruşdan mezbûre Ni‘metullah Hatun’un zimmetini ibrâ-yı âm ile ibrâ, ol dahi ibrâyı kabûl edip bu vechile kat‘-ı nizâ‘ eyledikleri İstanbul Mahkemesi’nden huzûr-ı [âlîlerine i‘lâm olundu].</p>          <br><a title="Önceki sayfa" style="text-decoration:none" href="./ayrmetin.php?idno=31561"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31563"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>