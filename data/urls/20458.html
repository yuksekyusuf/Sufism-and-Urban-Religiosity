﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 296<br>Hüküm no: 254<br>Orijinal metin no: [73b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Reis b. Sefer’in kızı Rahime’ye evini hibe ettiği</b><br><br>Mahmiye-i Galata’ya tâbi‘ kasaba-i Tophâne mahallâtından Tomtom mahallesi sâkinlerinden Mehmed Reis b. Sefer meclis-i şer‘-i hatîr-i lâzimü’t-tevkīrde sulbiye kızı işbu râfi‘atü’l-kitâb Rahime Hâtun mahzarında bi’t-tav‘i’s-sâf ikrâr ve i‘tirâf edip mahalle-i mezbûrede vâki‘ olup bir tarafı kendi mülküne ve bir tarafı ba‘zan Ali Çelebi b. Mehmed mülküne ve bir tarafı ba‘zan Âişe Hâtun vakfı’na ve bir tarafı ba‘zan tarîk-i hâs ile mahdûd olan iki bâb fevkānî ve iki bâb tahtânî beytini ve bi’r-i mâyı ve kenîfi ve cüneyneyi ve eşcâr-ı müsmire ve gayr-ı müsmireyi müştemil olan menzilini cemî‘ tevâbi‘ ve levâhıkı ile mezbûre Rahime Hâtun’a hibe-i sahîha-i şer‘iyye ile hibe ve temlîk ve teslîm eyledim ba‘de’l-yevm menzil-i merkūme mezbûre Rahime Hâtun’un mülk-i mevhûbudur keyfe mâ teşâ’ ve tahtâr mutasarrıfa olsun dedikde mezbûre Rahime Hâtun meclis-i hibede kabz ve ittihâb eyleyip mukırr-ı mezbûrun vech-i meşrûh üzere cârî olan ikrârını el-mukarru leha’l-merkūm vicâhen tasdîk ve şifâhen tahkīk edicek mâ hüve’l-vâki‘ bi’t-taleb ketb olundu. Cerâ zâlike ve hurrire fi’l-yevmi’s-sâmin min şehri Rebî‘ilevvel li sene selâse ve hamsîn ve elf.<br><br><br>Şuhûdü’l-hâl: Fahrü’l-eimme Abdurrahman Efendi b. Durmuş el-İmâm, Ramazan Halîfe b. Ahmed el-Müezzin, es-Seyyid Mustafa Çelebi b. es-Seyyid Habib, Mehmed b. Ahmed, Ali Çelebi b. Ahmed, İbrahim Çelebi b. Ahmed, Mehmed b. Hüseyin, Mahmud b. İlyas ve gayruhümü’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=20457"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20459"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o374"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>