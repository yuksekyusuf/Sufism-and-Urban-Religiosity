﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 227<br>Hüküm no: 241<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arakil v. Ayvaz’ın, Rüstempaşa vakfından kiraladığı dükkân odalarını Mustafa Efendi b. Mustafa’ya devrettiği</b><br><br>Oda ferağı<br><br>Ma‘rûz<br><br>İslâmbol’da Kumkapı dâhilinde Bâlipaşa Mahallesi’nde mütemekkin Arakil v. Ayvaz nâm zimmî meclis-i şer‘-i münîrde el-Hâc Mustafa Efendi b. el-Hâc Mustafa mahzarında takrîr-i kelâm edip mahmiye-i mezbûrede Mahmudpaşa Câmi‘-i şerîfi kurbünde merhûm Rüstempaşa evkāfı müstağallâtından sultan odaları demekle ma‘rûf han derûnunda kâin fevkānî ve tahtânî altmış bir bâb oda ve kahvahâne-i mezkûr dâhilinde kapı arasında vâki‘ iki bâb dükkânlar ve hâricinde altı bâb dükkânlarda mevcûde gedik tâ‘bir olunur işbu bir kıt‘a fermân-ı âlî mantûkunca mülk-i müşterâm olan âlât-ı lâzıme-i ma‘lûmeden hân-ı mezkûrda fevkānî dokuz bâb oda ve tahtânî on yedi bâb oda ve kapı arasında bir bâb dükkân ve hân-ı mezkûr hâricinde üç bâb dükkân gedikleri olan âlât-ı lâzıme-i ma‘lûmelerimi bundan akdem semen-i ma‘lûm ve makbûza bâ-i‘lâm-ı şer‘î âhara bey‘ etmişdim el-hâletü hâzihi hân-ı mezkûrun tahtânîsinde cânib-i yesârında yedinci oda derûnunda mevcûde gedik tâ‘bir olunur âlât-ı lâzıme-i ma‘lûmelerimi bi-safkatin vâhidetin merkūm el-Hâc Mustafa Efendi’ye bin guruş semen-i makbûza bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eylediğinden sonra mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini kabûlü hâvi ibrâ ve iskāt eyledik ba‘de’l-yevm zikr olunan oda gediği âlâtında benim alâka ve medhalim kalmayıp merkūm el-Hâc Mustafa Efendi’nin mülk-i müşterâsı olmuşdur deyü ba‘de’l-ikrâr ve’t-tasdîk mârrü’l-beyân odanın gediği mersûm Arakil zimmî üzerinden ref‘ ve terkīn ve merkūm el-Hâc Mustafa Efendi üzerine kayd ve yedine sûret i‘tâ buyrulmasını istid‘â eyledikleri İstanbul Mahkemesi’nden huzûr-ı âlîlerine i‘lâm [olundu].<br><br>Fî-5 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30994"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30996"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>