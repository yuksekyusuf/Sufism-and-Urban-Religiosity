﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 479<br>Hüküm no: 429<br>Orijinal metin no: [80b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Naile bt. Mehmed’in, Yağlıkçı Hasan Ağa’nın, kendiarasasını fuzuli zabtettiğini iddia ettiği</b><br><br>Arsa keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu mahâllinde lede’l-mu‘âyene keşf ve tahkīk için savb-ı şer‘-i enverden me’zûnen irsâl olunan Kâtib es-Seyyid Ahmed Efendi dâ‘îleri [ve] hâssa mi‘mârı hulefâsından es-Seyyid Mehmed Râşid ve Sâfî Mustafa Halîfeler ile nezâret-i dâ‘îlerinde olan evkāfdan galle ve tevliyeti İstanbul’da Hasan Paşa Hânı kurbünde Sekbânbaşı Yakub Ağa Câmi‘-i şerîfi imâm ve müezzinine meşrûta merhûm Arayıcıbaşı Musa Halîfe Vakfı müstagallâtından İstanbul’da Sultân Bâyezid-i Velî Câmi‘i kurbünde Kâtib Sinan mahallesinde kâin zikri âtî münâza‘un-fîh olan menzil arsalarına varıp huzûr-ı Müslimînde akd-i meclis-i şer‘-i âlî ettikde vakf-ı mezbûr müsakkafâtından münâza‘un-fîh olan arsa-i mezkûreye bâ-temessük-i mütevellî bi’l-icâreteyn mutasarrıfe olan sahibe-i arzuhâl mu‘arrefetü’z-zât Nâile bt. Mehmed nâm hatun meclis-i ma‘kūd-ı mezkûrda yine vakf-ı mezkûr müsakkafâtından münâza‘un-fîh olan arsa-i mezkûre ittisâlinde kâin bir bâb menzil arsasına kezâlik bâ-temessük-i mütevellî bi’l-icâreteyn mustasarrıf olan derûn-ı arzuhâlde ismi mezkûr Yağlıkçı el-Hâc Hasan Ağa b. el-Hâc İbrahim nâm kimesne muvâcehesinde vakf-ı mezbûrun bi’l-meşrûta mütevellîsi es-Seyyid Mehmed Efendi hazır olduğu hâlde mezbûr el-Hâc Hasan Ağa benim mutasarrıfe olduğum arsa-i mezkûreden mi‘mârân-ı mezbûrân misâhalarıyla tûlen on bir zirâ‘ ve arzan bir buçuk zirâ‘ mahâllini fuzûlî zabt ve vaz‘-ı yed etmekle keff-i yedine tenbîh [81a] olunmasını da‘vâya tesâddî etmişdim el-hâletü hâzihî merkūm el-Hâc Hasan Ağa münâza‘un-fîh olan mahâll-i mezkûrun nısfından bâ-re’y-i mütevellî rızâsıyla keff-i yed ve bana teslîm eylediğinde ben dahi mezbûrun menzilinin ta‘mîri kadîmi üzre benim menzilim tahtından cereyân etmesi husûsuna kat‘a mümâna‘at etmemeğe ta‘ahhüd edip bu vechile kat‘-ı nizâ‘ eyledik deyü takrîr ve tasdîklerini kâtib-i mezbûr mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği İstanbul Mahkemesi’nden huzûr.<br><br>Fî 20 min-Z sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33855"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33857"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b479"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>