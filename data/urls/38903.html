﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 442<br>Hüküm no: 523<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Biricik v. Adam’ın kalpakçı dükkânı gediğinde olan hissesini satması</b><br><br>Nısf kalpakçı, 300 guruş<br><br>Hazret-i Ebâ Eyyûbe’l-ensârî -radiye Rabbihi’l-Bârî- mahallâtından İslâm Bey mahallesinde mütemekkin Biricik v. Adam Nasrâniye tarafından husûs-ı âti’l-beyâna vekîl olduğu şahsı bilir Gabril v. Minas ve Anderyas v. Makar zimmîler şehâdetleriyle sâbit olan Kigork v. Varteres zimmî meclis-i şer‘-i hatîr-i lâzımü’t-tevkīrde işbu hâmiletü’r-rakīm Zümrüd v. Agob Nasrâniye tarafından kezâlik husûs-ı âti’l-beyânda tasdîka vekîl-i şer‘îsi Hazer v. Nikagos zimmî muvâcehesinde bi’l-vekâle ikrâr-ı tam ve takrîr-i kelâm edip mahmiye-i İstanbul’da Kalpakçılar başında kebâbçı ve berber dükkânları beynlerinde kâin bir bâb kalpakçı dükkânı derûnunda mevcûde beyne’l-esnâf gedik ta‘bîr olunur on kalıb ve bir destgâh ve bir dolap ve bir mikrâs ve bir endâze ve sâir âlât-ı lâzıme-i ma‘lûmenin nısfları müvekkilim mersûme Biricik Nasrâniyenin ve nısf-ı âharları âharın ale’l-iştirâki’s-seviyy yedlerinde emvâlleri olmağla ben âlât-ı muharrere-i mezkûrede müvekkilem mersûmenin ber-vech-i muharrer mâlike olduğu nısf hissesini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bâ-izn-i şerîk müvekkile-i mersûme Zümrüd Nasrâniyeye üç yüz guruşa bi’l-vekâle bey‘ ü temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr üç yüz guruşu müşteriye-i mersûme Zümrüd Nasrâniye bana def‘ ü teslîm ben dahi yedinden bi’l-vekâle tamamen ahz ü kabz eyledim. Fîmâ ba‘d âlât-ı muharrere-i mezkûrenin nısfları müvekkile-i mersûme Zümrüd Nasrâniyenin emvâl-i müşterâsı ve hakk-ı sırfı olup müvekkilem mersûme Biricik Nasrâniyenin kat‘a alâka ve medhali kalmamağla mebî‘-i mezkûrun tağrîr ve gabnine müte‘allika da‘vâdan müvekkile-i mersûme Zümrüd Nasrâniyenin zimmetini ibrâ ve iskāt eylediğimde, ol dahi ber-vech-i muharrer ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-selh-i Ş sene [1]242.<br><br>Şühûdü’l-hâl: Muhzır Emin Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b442"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o490"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>