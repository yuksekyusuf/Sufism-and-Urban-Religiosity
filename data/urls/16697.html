﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 129<br>Hüküm no: 83<br>Orijinal metin no: [21a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Eyüb’ün Şemsperi Hatun tarafından vakfedilen evle ilgili Hatice Hatun’a açtığı davadan vazgeçmesi</b><br><br>Husûs-ı âti’l-beyânın mahallinde ketb u tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesiʼnde sâkine Rukiye Hanım’ın menziline varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde medîne-i mezbûrede Takyeci Mahallesiʼnde sâkin Mehmed b. Eyüb meclis-i ma‘kūd-ı mezkûrda zikri âtî menzile vaz‘-ı yedi mütehakkık olan işbu râfiʻatü’l-kitâb Hadice Hatun bt. Mehmed tarafından husûs-ı âti’l-beyânda tasdîka vekîl-i sâbitü’l-vekâlesi olan Ahmed Ağa b. Mehmed mahzarında ikrâr-ı tâm ve takrîr-i kelâm edip medîne-i mezbûrede Cezerî Kasım Paşa Mahallesiʼnde vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât bir bâb menzili bin elli yedi senesi Şemsperi nâm hatun evvelâ kendi nefsine, ba‘de vefâtihâ kızı Fâtıma’nın evlâd-ı evlâd-ı evlâdına vakf edip mezbûre Fâtıma’nın ben evlâdından olmak üzere menzil-i mezkûr bana meşrûtdur deyü bundan akdem müvekkile-i mezbûre Hadice Hatun’dan tasdîr eylediğim da‘vâ-yı mezkûremde mübtil ve kâzib olup ber-vech-i muharrer menzil-i mezkûra müte‘allika âmme-i da‘vâdan müvekkile-i mezbûre Hadice Hatun’un zimmetini ibrâ ve ıskāt edip baʻde’l-yevm menzil-i mezkûra müte‘allik eğer benden da‘vâ zuhûr ederse lede’l-hükkâmi’l-kirâm mesmûʻa eylemesin dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr ba‘dehû ma‘an ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Cemâziyelâhir li-sene semân ve hamsîn ve mi’e ve elf.<br><br>Şuhûdü’l-hâl: Fahrü’l-akrân Halil Efendi Kâtib-i Bâbüssaâde, Yahya Bey b. Ahmed Efendi, İbrahim Ağa b. Mustafa, Ali Efendi b. Ahmed Efendi, Ahmed Efendi b. Salih Efendi, Mehmed Ağa b. Ali, Ömer Çelebi b. Hasan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=16696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o476"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>