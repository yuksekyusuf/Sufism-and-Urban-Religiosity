﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 322<br>Hüküm no: 382<br>Orijinal metin no: [75a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terekesi Beytülmal tarafından zabtedilen Süleyman Ağa’nın evinin müzayede ile satıldığı</b><br><br>Mahmiye-i Kostantıniyye mahallâtından Dâye Hatun mahallesinde vefât eden merhûm Süleyman Ağa b. Abdullah’ın muhallefâtına vâzı‘ü’l-yed olan mahmiye-i mezbûrede vâki‘ Beytü’l-mâl-i hâs emîni Mehmed Bey b. Abdülmennan ve müteveffâ-yı mezbûrun vesâyâsını tenfîze vasîyy-i muhtâr olan ve vesâyet-i mahkiyesi bimâ hüve nehcü’s-sübût şer‘an sâbit bulunan fahrü’l-akrân Ahmed Bey b. Abdülmennan ve müteveffâ-yı mezbûrun zevcesi ve vârisi Hadice Hatun kıbelinden âti’-zikr bey‘a ve kabz-ı semene vekâleti bimâ hüve nehcü’s-sübût şer‘an sâbit olan Ahmed Bey b. Mustafa nâm kimseler birlikte meclis-i şer‘a hâzırûn olup şöyle ikrâr ve i‘tirâf eylediler ki, emânet ve vesâset ve vekâlet-i mahkiyeleri hasebiyle, müteveffâ-yı mezbûrun muhallefâtında mevcûd, mahmiye-i mezbûre mahallâtından Sahaf Süleyman mahallesinde kâin, yedi tahtânî ve fevkānî hâneyi, iki sofayı, şehnişîni, su kuyusunu, cüneyneyi, ahırı, muhavvatayı ve kenîfi müştemil, hudûdu tarafeynden tarîk-ı âm ve tarîk-ı hâs ile, bir tarafından Ali Bey b. Abdullah mülkü ile, bir tarafından Cafer b. Abdullah mülkü ile mahdûd bulunan cemî‘ menzili cümle tevâbi‘i ve levâhıkıyla râyicü’l-vakt yüz altmış bin akçe semen-i mu‘ayyen-i makbûzla îcâb ve kabûlü hâvî bey‘-i bâtt-ı sahîh-i şer‘î ile bâ‘is-i tahrîr-i kitâb bevvâb-ı sultânî Hasan Bey b. Abdülvahhab’a bey‘ eylediler. Mezbûr Hasan Bey dahi menzil-i mezkûru iştirâ eyledi. Mubâya‘a-i mezbûre, menzil-i mesfûrun sûk-ı sultânîde ve mecma‘-ı nâs olan mahallerde tâlibîn ve râgıbîn beyninde kirâren müzâyede olunup ragabât-ı nâs bi’l-külliye münkatı‘a oldukdan sonra müşârün-ileyh üzerinde semen-i meblağ-ı merkūmda karâr edip ziyâde ile âhar tâlibi olmadığı ecilden vâki‘ oldu.<br><br>Tahrîren fî 10 Safer li-sene 1005.<br><br>Şühûdü’l-hâl: Mustafa b. Şaban el-imâm, Habib Efendi b. el-müderris, Şükrullah el-müderris, İbrahim b. el-müezzin, Attâr Hasan b. Abdullah, el-Hâc Süleyman b. ( ), Mustafa b. İlyas, Hacı Çavuş b. ( ), Ahmed Çavuş b. Bâli, Mehmed Çelebi b. İskender, Seyfullah b. Ali el-imâm, Ali b. Hamza, Hacı Mirza b. Abdullah, Mehmed b. Ramazan ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o450"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>