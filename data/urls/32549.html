﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 156<br>Hüküm no: 123<br>Orijinal metin no: [26a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. Keko’nun, Lanka Yenikapı’daki kasap dükkânı gediğini İbrahim Ağa ve Lütfullah Efendi’ye sattığı</b><br><br>Kasab gediği<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm-ı mağfiret-nişan Sultan Abdülhamid Hân hazretlerinin evkāf-ı hümâyûnlarından İstanbul’da Yedikule hâricinde vâki‘ gayr-ez selhhâne-i mîrî on aded ganem selhhâne-i evvele merbût kasab dükkânlarından İstanbul’da Lanka Yenikapısı dâhilinde bir tarafdan sığır kasabı ve bir tarafdan sebzeci dükkânları beynlerinde kâin bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin rub‘una bâ-temessük-ı mütevellî mutasarrıf olan Nikola v. Keko zimmînin oğlu ve tarafından husûs-ı âtîde vekîl olduğu Kiko v. Keko ve Eftem v. Dimitri zimmîler şehâdetleriyle sâbit olan Kiko zimmî meclis-i şer‘-i münîrde hâlâ hâssa kasabbaşısı hâcegân-ı dîvân-ı hümâyûndan es-Seyyid Ali Efendi taraflarından mürsel kasablar kethüdâsı el-Hâc Hasan Ağa b. el-Hâc Osman ve sâir kasab ustaları hâzır oldukları hâlde kasab ustalarından bâ‘isü’l-i‘lâm el-Hâc İbrahim Ağa b. Mustafa ve şerîki Lütfullah Efendi b. el-Hâc Ömer mahzarlarında bi’l-vekâle takrîr-i kelâm edüp zikr olunan kasab dükkânı derûnunda mevcûde âlât-ı lâzıme-i mezkûreden müvekkilim mersûmun mutasarrıf olduğu rub‘ hissesini bedel-i ma‘lûm ve makbûz mukābili ferağ-ı kat‘î-i mu‘teber ile bâ-re’y-i mütevellî şerîkân-ı mezbûrân el-Hâc İbrahim Ağa ve Lütfullah Efendi’ye iştirâken bi’l-vekâle ferağ ve tefvîz eylediğimde onlar dahi tefevvüz ve kabûl ve hisse tevzî‘ini ustalar ma‘rifetleriyle tamamen ahz etmek üzere ta‘ahhüd edüp fîmâ ba‘d kasab gediği tâ‘bir olunan âlât-ı muharrere-i mezkûrenin rub‘ hissesinde müvekkilim mersûmun alâka ve medhali kalmayup şerîkân-ı merkūmânın hakk-ı müfavvazları olmuşdur dediğini şerîkân-ı merkūmân ba‘de’t-tasdîk rub‘ hisse-i mezkûre müvvekkilim mersûmun ferağından kendi üzerlerine iştirâken tahrîr ve defter-i vakfa kayd ve yedlerine taraf-ı vakıfdan temessük i‘tâ buyrulmasını istid‘â-yı inâyet eyledikleri İstanbul Mahkemesi’nden huzûr [-ı âlîlerine i‘lâm olundu.]<br><br>Fî 25 M sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>