﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 425<br>Hüküm no: 282<br>Orijinal metin no: [67a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb Reis’in terekesi</b><br><br>Defter oldur ki<br><br>Mahmiye-i Galataˈya tâbi‘ kasaba-i Kasımpaşa mahallâtında Câmi‘-i Kebîr mahallesinde sâkine iken bundan akdem vefât eden Receb Reisˈin verâseti zevce-i metrûkesi Belkıs bt. Abdullah ile vâlidesi Ümmüşah Hatunˈa ve sulbî sagīr oğulları Mustafa ve Ahmed ve sulbiye sagīre kızı Fatmaˈya münhasıra olup kableˈl-kısme mezbûr Mustafa dahi fevt olup kableˈl-kısme mezbûre Ümmüşah müteveffât oldukda verâseti sadrî oğlu Yusufˈa münhasıra olup verâseti vâlidesi mezbûre Belkıs ile li-ebeveyn karındaşları mezbûrân Ahmed ve Fatmaˈya münhasıra iken kableˈl-kısme mezbûr Ahmed dahi fevt olup verâseti vâlidesi mezbûre Belkıs ile ve li-ebeveyn kız karındaşı mezbûre Fatmaˈya ve ammisi mezbûr Yusufˈa münhasıra olup kableˈl-kısme mezbûre Belkıs dahi fevt olup verâseti zevci es-Seyyid Hasan ile sadriye kızı mezbûre Fatmaˈya ve li-ebeveyn kız karındaşları Hadîce ve Gülşah nâm hatunlara münhasıra olduğu şer‘an zâhir ve müte‘ayyin oldukdan sonra mahalle-i mezbûrede vâki‘ menzil-i âtiˈz-zikr alâ-tarîkıˈl-münâsahatiˈş-şer‘iye üç bin iki yüz kırk sehimden i‘tibâr olunup velâkin zevce-i sâlisede mezbûre Belkısˈın düyûn-ı kesîresi olmağla sihâm-ı mezbûreden mezbûre Belkısˈa bin otuz dört sehim edip mezbûre Fatmaˈya bin dört yüz yirmi sekiz sehim isâbet edip ve mezbûrân Ümmüşah ile Yusufˈa yedi yüz yetmiş sekiz sehim isâbet ettiği müte‘ayyin olmağla tahrîr olunup zikrolunur.<br><br>Fiˈl-yevmiˈt-tâsi‘ veˈl-işrîn min-Cumâdelâhire li-sene erba‘a ve semânîn ve elf.<br><br>Hisse-i menzil der-mahalle-i mezbûre 4787<br><br>Mezbûr Yusuf menzil-i mezkûrda olan vâlidesi mezbûre Ümmüşahˈın hisse-i şâyi‘asını mukaddemâ mezbûre Belkısˈa iki bin sekiz yüz akçeye bey‘ ol dahi nefsi içün iştirâ hisse-i şâyi‘ası mezbûre sagīreye bin iki yüz akçeye bey‘ edip mezbûre Belkıs vesâyeten kabz eylediği ber-mûceb-i hüccet-i şer‘iye gaflet olunmaya.<br><br>Kumaş yasdık 2 270 Çintiyân zıbın 160 Tepsi 1 286 Def‘a kumaş yasdık 2 290 Minder gılâfı 1 36 Kırmızı kaftan 1 470 Kuzu kürkü 1 40 Havan 110 Yorgan-ı yemenî 220 Yasdık 2 99 Köhne gömlek 1 40 Baş makraması 1 90 Leğen 1, ibrik 1 154 Kırmızı ihrâm 2 245 Seccâde 1 157 Kepçe-i gelberî ve sebâ? 90 Yorgan 1 200 Zıbın 1 26 Serpûş ve peçe ve örgü 40 Minder gılâfı 1 75 Ferâce zenne 1 1240 Zenne arakıye 1 220 Sandık 1 120 Yasdık gılâfı 2 128 Sandal kaftan 1 170 Hamam tası, kahve tepsi, şamʻdân 1 108 Ketan 3.5 180 Boğça 50 Minder 1 140 Yasdık yüzü ve çârşeb 42 İplik zirâ‘ 54, fî 12 698 Minder 1 150 Bilezik miskāl 7, fî 19 1408 Beyaz kaftan 1 501 Anterî 1 240 Def‘a bilezik miskāl 7, fî 184 1288 Minder 156 Kaliçe köhne 1 47 Sîm ön kuşak kolanı 12, dirhem 40 520 Yorgan 1 80 Perde kilim, yüz yasdığı 1 76 İskemle 25 Peşkir 1 46 Beledî döşek 235 Zincirî yasdık 120 Minder 120 Def‘a minder 1 37 Alaca kaftan 1 342 Tencere 2 199 Kaliçe 1 140 Alaca kaftan 256 Boğça, gömlek 40 Köhne keçe 150 Köhne yorgan 2 140 Hamam rahtı 176 İplik ma‘a tarak 120 Köhne ferâce 120 Mehr-i müeccel bâ-karâr-ı zevc 1000 Yekûn 21620 Minhâ Dellâliye 230 Ser-bölük 50 Ücret-i dükkân 50 Hammâliye 35 Resm-i âdî 225 Kassâmiye 75 Kalemiye 35 İhzâriye 39 Mesârif-i müteferrika 187 Deyn-i müsbet li-mütevellî Süleyman Efendi 4800 Deyn-i müsbet li-vasî Seyyid Ali ve murâbahaya 3915 Deyn-i müsbet li-Hasan b. Abdullah el-asıl 120 murâbaha 70 [67b] Deyn-i müsbet li-sagīriˈl-mezbûre bi-ikrâr-ı veresetiˈl-mezkûre 10320 Yekûn 20032 Sahhuˈl-bâkī 1588 Hissetüˈz-zevc 397 Hissetüˈl-bint 794 Hissetüˈl-uht 198 Hissetüˈl-uht 198<br><br>Sümme mâtet Âişe el-mezbûre ve tereket ümmen med‘uvveten Havva bt. İsmail ve uhten li-ebeveyn med‘uvve Rukiye ve uhten li-üm med‘uvve Emetullah veˈl-verâsetü münhasıratün fîhimâ vaka‘aˈt-tahrîr fiˈl-hâmis-i aşer min-şehri Recebiˈl-mürecceb li-sene 1084 müteveffât-ı mezbûreye babasının terekesi tahrîr ve defterden sonra ba‘zı düyûn zuhûr olup vâlideleri mezbûre Havva hüccet ile verdiği düyûndan sonra bâkī isâbet eden.<br><br>03904 12687 Mineˈl-menzil ve kürûm 16591 Minhâ Techîz ve tekfîn 1035 Resm-i âdî 255 Kassâmiye 80 Kalemiye, huddâmiye 85 Mesârif-i müteferrika 210 Yekûn 1680 Sahhuˈl-bâkī Mineˈl-eşyâ veˈn-nakd veˈl-gulâm 02235 Mineˈl-menzil veˈl-kürûm 12687 14922 Hissetüˈl-üm 0447 Mineˈl-kürûm veˈl-menzil 2537 2984 Hissetüˈl-uht li-ebeveyn Mineˈl-eşyâ veˈn-nakd 1341 Mineˈl-menzil veˈl-kürûm 7611 8952 Hissetüˈl-uht li-üm 0447 Mineˈl-kürûm veˈl-menzil 2537 8984<br><br>Sümme mâtet Rukiye el-mezbûre ve tereket ümmen med‘uvveten Havva el-mezbûre ve uhten li-üm med‘uvveten Emetullah veˈl-verâsetü münhasıratün fîhimâ.<br><br>Vaka‘aˈt-tahrîr fiˈt-târîhiˈl-mezbûr.<br><br>El-hissetüˈl-müntakılle min-ibnetüˈl-müteveffâ ba‘de zuhûriˈd-deyn<br><br>Mineˈl-eşyâ veˈn-nakd veˈl-gulâm 03904 Mineˈl-menzil veˈl-kürûm 12987 16591 El-hissetüˈl-müntakılle min-uhtihaˈl-mezbûre Mineˈl-eşyâ 1341 Mineˈl-menzil 7611 8952 Yekûn Mineˈl-eşyâ 05245 Mineˈl-menzil veˈl-kürûm 20298 25543 Minhâ Techîz ve tekfîn 1200 Resm-i âdî 210 Kassâmiye 70 Kalemiye, huddâmiye 70 Mesârif-i müteferrika 210 Yekûn 1760 Sahhuˈl-bâkī Mineˈl-eşyâ veˈn-nakd veˈl-gulâm 03485 Mineˈl-menzil veˈl-kürûm 22298 23783 Hissetüˈl-üm Mineˈl-eşyâ 02324 Mineˈl-menzil 13532 15856 Hissetüˈl-uht Mineˈl-eşyâ 1661 Mineˈl-menzil veˈl-kürûm 6766 8427 </p>          <br><a title="Önceki sayfa" style="text-decoration:none" href="./ayrmetin.php?idno=21345"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21347"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o961"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>