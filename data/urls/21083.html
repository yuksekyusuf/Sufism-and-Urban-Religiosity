﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 81<br>Hüküm no: 19<br>Orijinal metin no: [4b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun’un, kocasından kalan malların tahsili için vekil tayin eylediği Ahmed Beşe’nin topladığı alacakları kendi masrafına harcadığı</b><br><br>Mahrûse-i Galata dâhilinde Sultân Bâyezid sâkinelerinden Sâliha bt. Abdullah nâm hatun tarafından husûs-ı âtiˈz-zikri da‘vâ ve taleb ve ahz u kabz ve kendüye isâle vekîl olup vekâleti nehc-i şer‘î ve vech-i mer‘î üzre sâbite olan bâ‘is-i hâzeˈl-kitâb Mehmed Çavuş b. Abdullah meclis-i şer‘-i hatîrde bundan akdem mahalle-i mezbûre sükkânından iken vefât eden ve merhûme Sâlihaˈnın zevci Kazgancı Ahmed Beşe b. Seferˈin evlâd-ı sıgārına vasîyy-i muhtâr olan Bestan Beşe b. ( ) nâm kimesne mahzarında üzerine biˈl-vekâle da‘vâ ve takrîr-i kelâm edip mal-ı mevrûsu olup mahmiye-i İstanbulˈda Topkapısı kurbünde Arpaemini mahallesi sükkânından Hasan Beşe b. Haydar nâm kimesnenin yedinde biˈl-emâne mazbût olan akçesi ahz u kabz ve kendüye îsâle zevci müteveffâ-yı mezbûr Ahmed Beşeˈyi hayatında tevkîl ol dahi ba‘de kabûliˈl-vekâle [5a] meblağ-ı mezbûru merkūm Ahmed Beşeˈden ahz ve kendi masârifine[sarf] ve istihlâk edip kableˈl-edâ vefât etmekle meblağ-ı müstehlek-i merkūmu hâlâ terekesinden taleb ederim suâl olunsun dedikde gıbbeˈs-suâl ve akībeˈl-inkâr ve isre-talebiˈl-beyyine udûl-ı Müslimînˈden olup zikri sebk eden Arpaemini mahallesi sükkânından Hasan Efendi b. Mehmed ve Tophâne mahallâtından Çukur Cum‘a mahallesi sâkinlerinden Mustafa Beşe b. Mehmed nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müvekkile-i mezbûre Sâliha Hatun zevci müteveffâ-yı mezkûrun Ahmed Beşeˈnin hayatında mal-ı mevrûsu olup mahmiye-i mezbûre Topkapısı kurbünde Arpaemini mahallesinde sâkin Hasan Beşe yedinde biˈl-emâne mazbût olan otuz bin sekiz yüz on akçesini ahz u kabz ve kendüye isâle mezbûre Ahmed Beşeˈyi tevkîl edip ol dahi ba‘deˈl-kabûl meblağ-ı mezbûru mezkûr Hasan Beşe yedinden vech-i meşrûh ahz u kabz eyledi biz bu husûsa bu vech [üzere] şâhidiz şehâdet dahi ederiz deyü her biri edâ-i şehâdet-i şer‘iye eylediklerinde gıbbe riâyeti şerâyitiˈl-kabûl şehâdetleri makbûle oldukdan sonra müvekkile-i mezbûrenin meclis-i şer‘a huzûr-ı âdî olmamağla li-ecliˈt-tahlîf küttâb-ı mahkemeden Ömer Efendi irsâl ol dahi mezbûrenin sâkine olduğu Sultân Bâyezid mahallesinde vâki‘ menziline varıp zeyl-i kitâbda esâmîsi mastûr olan Müslimîn ile akd-i meclis eylediğinden sonra meblağ-ı mezbûru küllen ve ba‘zan ahz u istifâ ve tatarruk-ı şer‘iyeden bir tarîk ile zimmetini ibrâ etmediğine mezbûre Sâlihaˈya vech-i şer‘î üzre yemîn-i billâh-i te‘âlâ vermeğin mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî-evâhir-i şehr-i Zilhicce li-sene selâse ve semânîn ve elf.<br><br>Şuhûdüˈl-hâl: Hüseyin Efendi el-imâm, İsa Bey b. Halil Muhzırbaşı, Hüseyin b. Ali, Ahmed Çelebi b. Abdullah, Ömer Çelebi el-kâtib</p>          <br><a title="Önceki sayfa" style="text-decoration:none" href="./ayrmetin.php?idno=21082"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21084"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1023"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>