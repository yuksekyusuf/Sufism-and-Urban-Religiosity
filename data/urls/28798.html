﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 498<br>Hüküm no: 382<br>Orijinal metin no: [121a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ali Ağa’nın boşadığı karısı Fâtıma Hatun’dan olan çocuğuna ve çocuğuna bakacak kölesi Daye Kalender’e ödeyeceği günlük beşer para nafakanın kayıt altına alınması</b><br><br>Husûs-ı âti’z-zikrin mahâllinde ketb ü tahrîri içün savb-ı şer‘den bi’t-taleb irsâl olunan Ebu Bekir Efendi b. el-Hâc Abdülkerim tüccâr-ı zevi’l-iktidârdan el-Hâc Ali Ağa b. Receb’in mahmiye-i İstanbul’da Ayasofya-i Kebîr kurbünde Acem Ağa mahallesinde sâkin olduğum menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde mezbûr el-Hâc Ali Ağa’nın ber-vech-i menkûha-i mutallakası olup zâtını ma‘rifet-i şer‘iyye ile ârifân mahmiye-i mezbûrede Bostancıbaşı Ali Ağa Mahallesi sükkânından Ahmed Efendi b. Mustafa ve Kasap Mustafa Çelebi b. Hüseyin ta‘rîfleriyle mu‘arrefe olan Fâtıma Hatun bt. Çelenk Mehmed Ağa meclis-i ma‘kūd-ı mezbûrda zevc-i mutallakı el-Hâc Ali Ağa mahzarında bi-tav‘ihâ ikrâr-ı tâm ve takrîr-i kelâm edip zevcim mezbûr el-Hâc Ali Ağa târih-i kitâb günü beni bâyinen tatlîk etmekle mezbûrun firâşından hâsıl ve benden mütevellid bi hakkı’l-hıdâne hucr ve terbiyemde olan sadrî sagīr oğlu işbu Mustafa’nın ancak nafakası için ve mezbûr el-Hâc Ali Ağa kendinin câriye-i memlûkesi olup sagīr-i mezbûra hizmet içün emâneten bana def‘ u teslîm eylediği Dâye Kalender’in dahi nafakası’çün el-Hâc Ali Ağa kendi rızâmla cem‘an beher yevm beşer para nafaka ta‘yîn ve takdîr edip meblağ-ı mezbûr yevmî beşer parayı istidâne ve sagīr-i merkūm Mustafa ile câriye-i mezbûre Kalender’in nafakalarına harc ve sarfa ba‘dehû kendüye rücû‘a bana izin vermiştir. Hâlâ suâl olunup takrîri tahrîr olunmak matlûbumdur dedikte gıbbe’s-suâl mezbûr el-Hâc Ali Ağa cevâbında fi’l-hakīka kazıyye vech-i muharrer üzere olup oğlum sagīr-i mezbûr Mustafa ile câriyem merkūm Kalender’in nafakaları’çün târih-i kitâbdan beher yevm beşer para nafaka ta‘yîn edip meblağ-ı mezkûr yevmî beşer parayı istidâne ve sarfa ba‘dehû bana rücû‘a mezbûr Fâtıma Hatun’a izin verdim dedikde vâki‘ hâli mevlânâ-yı mezbûr Ebu Bekir Efendi mahâllinde ketb ü tahrîr edip ba‘dehû ma‘an ba‘s olunan Ali Ağa b. Mehmed ve Mehmed b. Receb ile meclis-i şer‘a gelip alâ vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 18 Zilhicce sene [1]107<br><br>Şuhûdü’l-hâl: Fahrü’l-akrân Ali Ağa Kethudâ-i Bevvâbîn-i Hazret-i Kāimmakām Paşa, Umdetü’l-Ulemâ Abdülvehhab Dersi‘âm, Abdülaziz Efendi b. Süleyman imâm-ı mahalle-i mezbûr, Mustafa Efendi b. Mehmed, diğer Mustafa Efendi b. Mehmed, Müstecâb Efendi b. Şaban, Hasan Efendi b. Mehmed el-kadı, Hüseyin Efendi b. Rasûl, Hasan Efendi b. Rasûl, [121b] Mehmed Ağa b. Ali Efendi, Abdülkadir Çelebi b. Ebûbekir, Şaban Çelebi b. İbrahim Müezzin-i Ayasofya, Halil Çelebi b. Hüseyin, Hüseyin Çelebi b. Ali el-müezzin, Monla Ahmed b. İbrahim el-müezzin, Ali Çelebi b. Mehmed el-kayyûm, Mehmed Ağa b. Hasan, Kasab Mustafa Çelebi b. İbrahim, Mehmed Efendi b. Mustafa el-vekîl.</p>          <br><a title="Önceki sayfa" style="text-decoration:none" href="./ayrmetin.php?idno=28797"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28799"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b498"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o795"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>