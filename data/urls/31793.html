﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 400<br>Hüküm no: 385<br>Orijinal metin no: [53a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’ya kefaletden dolayı olan borcunu ödemesi hususunda Oseb v. Eften’e tenbihte bulunulması</b><br><br>Kadırga Limanı’nda berber gediği<br><br>Ma‘rûz<br><br>Sâhib-i arzuhâl Karahisârî Mehmed Ağa b. Halil nâm kimesne meclis-i şer‘-i münîrde derûn-ı arzuhâlde mersûmü’l-ism Oseb v. Eften nâm zimmî muvâcehesinde kezâlik derûn-ı arzuhâlde mersûmü’l-ism Berber Ağyazar v. Artin nâm zimmî hâzır olduğu hâlde hâzır-ı mersûm Ağyazar zimmî bin iki yüz on sekiz senesinde İstanbul’da Kadırga Limanı nâm mahâlde kolluk civârında kâin bir bâb berber dükkânı derûnunda mevcûde bâ-defter-i müfredât âlât-ı lâzıme ve eşyâ-yı ma‘lûmeyi Başmuhâsebe’de mukayyed ve mu‘teber ve ma‘dûd gediklerdendir deyü dokuz yüz yirmi beş guruş semen-i medfû‘ ve makbûza bana bey‘ ü temlik ve teslîm ben dahi vech-i meşrûh üzere iştirâ ve temellük ve tesellüm ve kabz ü kabûl eylediğimden sonra şehr-i sâbık Rebî‘ülâhiri gurresinde dükkân-ı mezkûr mutasarrıfları gāibân ani’l-meclis es-Seyyid Hüseyin Ağa ve es-Seyyid İbrahim Edhem Ağa b. el-Hâc Mustafa nâm kimesneler dükkân-ı mezkûrda gedik i‘tibârı yokdur deyü Çarşamba günü Arz Odası’nda huzûr-ı hazret-i kāimmakām-ı âlî-makāmîde ma‘kūd meclis-i şer‘de berber esnâfı hâzır oldukları hâlde benimle mürâfa‘a ve dükkân-ı mezkûrun gediği Başmuhâsebe’de mukayyed ve mu‘teber olmadığı zâhir ve âşikâr olmağın ol-vechile gāibân-ı merkūmân derûnunda mevcûde âlât ve eşyâ-yı mezkûreyi bana teslîm ve dükkân-ı mezkûrdan beni bâ-i‘lâm ihrâc etdirmeleriyle bu sûretde gedik-i mezkûr yedimden nez‘ olunmağla ben dahi âlât ve eşyâ-yı mezkûreyi hâzır-ı mersûm Ağyazar zimmîye bundan akdemce [53b] redd ü teslîm ve semen olmak üzere medfû‘um olan meblağ-ı merkūmu istirdâd eylediğimde hâzır-ı mersûm dahi âlât ve eşyâ-yı mezkûreyi yedimden tamamen ahz ü kabz ve makbûzu olan meblağ-ı merkūm dokuz yüz yirmi beş guruş zimmetinde bana sahîhan deyni olduğunu ikrâr ü i‘tirâf ve meblağ-ı merkūma işbu mesfûr Oseb zimmî tarafından bi’l-emr ve’l-kabûl kefîl ve zâmin olmağla meblağ-ı merkūmu kefâletine binâen mesfûr Oseb zimmîden taleb ederim deyü da‘vâ etdikde ol dahi husûs-ı mezkûr hâzır-ı mersûmdan istintâk olundukda cevâbında âlât-ı mezkûreyi Başmuhâsebe’de mukayyed ve mu‘teber ve ma‘dûd gedik olarak müdde‘î-i mezbûra ol-mikdâr guruş semen-i makbûza bey‘ini ve ber-minvâl-i muharrer gedik-i mezkûr müdde‘î-i mezbûr Mehmed Ağa’nın yedinden bâ-i‘lâm nez‘ olduğunu ikrâr, lâkin âlât ve eşyâ-yı mezkûreyi geri kabzını ve mesfûr Oseb zimmî dahi ber-vech-i meşrûh kefâletini herbiri inkâr etmeleriyle müdde‘î-i mezbûr Mehmed Ağa ber-vech-i muharrer müdde‘âsını şehâdetleri makbûle olan Molla Süleyman b. İbrahim ve Feyzullah Ağa b. Mehmed Salih ve es-Seyyid Mehmed Said Ağa b. el-Hâc Abdülhalim nâm kimesneler şehâdetleriyle muvâcehelerinde vech-i şer‘î üzere isbât etmeğin mûcebince meblağ-ı merkūm dokuz yüz yirmi beş guruşu müdde‘î-i mezbûr Mehmed Ağa’ya bi-hükmi’l-kefâle edâ ve teslîme mesfûr Oseb zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 10 Ca sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b400"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>