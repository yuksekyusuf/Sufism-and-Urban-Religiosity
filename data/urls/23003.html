﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 85<br>Hüküm no: 88<br>Orijinal metin no: [36-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasköy’de Kaptan Sinan Paşa Evkafı’na ait bozahanenin kiraya verilmesi</b><br><br>Mahmiye-i Galata hâricinde kasaba-i Beşiktaş’da vâki‘ merhûm Kapudan Sinan Paşa Evkāfı’na bi’l-fi‘il mütevellî olan fahrü’l-eşbâh Mehmed Çavuş b. İbrâhim Efendi meclis-i şer‘- i hatîr-i lâzımü’t-tevkīrde râfi‘u’l-kitâb Yagop v. İlya nâm Yahûdî mahzarında ikrâr ve takrîr-i kelâm edüp vakf-ı mezbûrdan olup havâss-ı aliyye kazâsı muzâfâtından Hasköy’de vâki‘ bir tarafı habbâz fırını ve bir tarafı leb-i deryâ ve iki tarafı Osman Ağa bağçesi [ile] mahdûd ve mümtâz olup eski bozahâne demekle ma‘rûf bozahâne müddet-i medîde hâlî ve mu‘attal kalmağla harâba müşrif olup mukāta‘a ile verilmesi bir vechle vakf-ı merkūma enfa‘ ve evlâ olmağın tevliyet-i mahkiyem hasebiyle mezbûr Yagop’dan vakf-ı mersûm içün iki bin akçe alıp her sene vakf-ı merkūma yüz yirmi akçe mukāta‘a ile zikrolunan bozahâneyi mezbûr Yagop’a teslîm eyledim. Mâdâmki vakf-ı merkūma âid ve râci‘ olan beher sene yüz yirmi akçe mukāta‘ayı edâ eyleye, keyfe mâ yeşâ ve yahtâr mutasarrıf ola dedikde mukırr-ı merkūmun ikrâr-ı meşrûhunda merkūm Yagop tasdîk-i vicâhî ve tahkīk-i şifâhî eylemeğin mâ hüve’l-vâki‘ bi’t-taleb ketb ve tâlibi yedine def‘ olundu.<br><br>Tahrîren fî-evâil-i Cumâdelâhire li-sene erba‘a ve selâsîn ve elf.<br><br>Şuhûdü’l-hâl: Abbas Efendi b. Davud, Mehmed Çelebi b. Mustafa, Mehmed Beşe b. Kadri, Üstâd Murad b. Abdullah, Veli Beşe b. Kulu, İsa Bey b. Mustafa Ser-bölük, Hasan b. İbrâhim, el-Hâc Mustafa b. Abdullah ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=23002"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23004"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o246"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>