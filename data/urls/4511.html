﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 239<br>Hüküm no: 232<br>Orijinal metin no: [30b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey b. Mehmed’in Mustafa Bey b. İsmail ile Ali Bey b. Ali’ye olan borçlarını taksitler halinde ödeyeceği</b><br><br>Mahmiye-i İstanbul’da Kefeli Mahallesi sükkânından işbu râfi‘u’l-kitâb Ahmed Bey b. Mehmed nâm kimesne meclis-i şer‘-i şerîf-i enverde Mustafa Bey b. İsmail ve Ali Bey b. Ali nâm kimesneler mahzarlarında ikrâr ve takrîr-i kelâm edip cihet-i karz-ı şer‘îden mezbûr Mustafa Bey’e yüz guruş ve mezkûr Ali Bey’e seksen guruş ki cem‘an ikisine min-haysü’l-mecmû‘ yüz seksen guruş deynim olup lâkin hâlâ ve def‘aten edâya iktidârım olmayıp te’cîl ve taksîte tâlib olduğumda târih-i kitâbdan her otuz gün tamamında mezbûr Mustafa Bey’e dört guruş ve mezbûr Ali Bey’e iki guruş verip târih-i mezbûrdan yedi yüz elli gün tamamında mezbûr Mustafa Bey’e ve târih-i mezbûrdan bin gün tamamında mezbûr Ali Bey’e tamamen edâ etmek üzere mezbûrândan her biri te’cîl ve taksît eylediklerinde ben dahi ber-vech-i muharrer kabûl ve müddet-i mezbûre tamamına değin ber-vech-i muharrer mukassaten edâya ta‘ahhüd eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 20 min-Cumâdelûlâ sene 1121<br><br>Şuhûdü’l-hâl: Ali Çavuş b. Abdullah, Mehmed b. Ramazan, Mehmed b. Ahmed, el-Hâc Mustafa b. İbrahim, el-Hâc Hüseyin b. Osman, Salih Efendi b. Abdurrahman, Monla İbrahim b. Derviş, Mustafa Çelebi b. Şa‘ban, Hasan Çelebi b. Abdullah, Ali b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4510"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4512"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>