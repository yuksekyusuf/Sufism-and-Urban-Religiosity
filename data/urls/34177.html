﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 465<br>Hüküm no: 270<br>Orijinal metin no: [94b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazanda davetsiz olarak iftarlara gidilmemesi</b><br><br>Bâ-sahh-ı âlî<br><br>Ramazan-ı şerîfde bilâ-da‘vet bir mahalle gitmemek için emir<br><br>İstanbul kādısı fazîletli efendi<br><br>Cümleye ta‘rîfden müstağnî olduğu üzere cemî‘ zamânda telef ü serefden mücânebet muktezâ-yı diyânetden olduğuna ve Ramazan-ı şerîflerde âdet olan iftâr tekellüfâtı râddesini aşıp bilâ-da‘vet her bir mahalle azîmet nass-ı kātı‘ ile memnû‘ bulunduğuna binâen birkaç seneden beri Bâbıâlî ve Bâb-ı fetvâ-penâhîde resm-i iftârların terk olunmuş ve hattâ geçen sene ta‘mîm olunarak lâzım gelenlere buyruldular neşriyle fîmâ-ba‘d Ramazan-ı şerîflerde vüzerâ-i izâm ve ulemâ-yı kirâm ve ricâl-i Devlet-i aliyye-i ebed-kıyâm ve sâir hâs ve âmmın zinhâr bilâ-da‘vet iftâra azîmet tekellüfünü ihtiyâr etmemesi ve ba‘zı zî-kudret kimesneler civârlarında bulunan talebe-i ulûm ve şâyeste-i ikrâm olanları hânelerine celb ve da‘vet ve it‘âm-ı ta‘âm etmelerine diyecek olmayıp ancak bilâ-da‘vet sıklet olmakdan mücânebet olunması bâ-irâde-i seniyye-i şâhâne tenbîh kılınmış olduğuna binâen tekrar tekîde hâcet yok ise de el-hâletü hâzihî şehr-i şerîf-i Ramazan-ı kesîrü’l-feyezân takarrüb etmiş ve usûl-i mezkûrenin ilâ-mâşâallâhu te‘âlâ icrâsı matlûb olarak bu def‘a dahi lâzım gelenlere tenbîh olunmuş olmağla siz dahi bi’l-cümle eimme-i mahallâtı celb ile ber-minvâl-i meşrûh bu husûsun ilâ-mâşâallâhu te‘âlâ düstûrü’l-amel tutulması irâde-i seniyye iktizâsından idüğünü mahalleleri ahâlîsine ifâde ve beyân etmek üzere tenbîhe dikkat eyleyesin deyü.<br><br>Fî 25 Ş sene 1246<br><br>Temmü’l-kelâm fî-hâze’l-makām<br><br>Nemakahû el-fakīr ileyhi azze şânühû Es-Seyyid Abdürrahim el-kādı be-dârü’l-hilâfeti’l-aliyye<br><br>Gufire leh<br><br>[Mühür: Abdurrahim]<br><br>[95a-95b BOŞ]</p>          <br><a title="Önceki sayfa" style="text-decoration:none" href="./ayrmetin.php?idno=34176"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34178"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b465"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o466"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>