﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 470<br>Hüküm no: 613<br>Orijinal metin no: [126b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Kirkor’a değirmen tamiri bedelinden olan borcunu ödemesi hususunda Yahya Paşazade Ali Bey’e tenbihte bulunulması</b><br><br>Bâ-mühr-i efendi,<br><br>Ma‘rûz,<br><br>Langa Yenikapısı’nda Yahya Paşazâde Ali Bey’in taht-ı tasarrufunda olan fırın ve değirmende müstecir olup arzuhâl eden Ekmekçi Kirkor v. Avasip zimmî meclis-i şer‘-i münîrde derûn-ı arzuhâlde mezkûrü’l-ism el-Hâc Mehmed b. el-Hâc Hüseyin mahzarında târîh-i i‘lâmdan yirmi iki ay mukaddem mûmâ-ileyh Ali Bey zikr olunan fırın ve değirmeni müceddeden binâ esnâsında mezbûr el-Hâc Mehmed binâ emîni olmağla mezbûr el-Hâc Mehmed değirmen çarhı husûsunu ben bilmem sen iktizâ eden kereste ve malzemeyi iştirâ edip değirmene gir, masrûfunu ben sana veririm deyü bana emir etmekle, ben dahi ber-vech-i muharrer mezbûr el-Hâc Mehmed Ağa’nın bi-şartı’r-rücû‘ emriyle çarha iktizâ eden kereste ve malzemeyi kendi malımla iştirâ ve değirmene girip çarh husûsunu itmâm eyledikden sonra bin yüz yetmiş bir senesi Cemâziyelevveli gurresinde fırın-ı mezkûrda emriyle masrûfumun hesâbını beynimizde gördüğümüzde müfredât defteri mantûkunca masrûfum beş yüz yetmiş üç guruş on dört paraya bâliğ ve mezbûr el-Hâc Mehmed Ağa ol mikdâr masrûfumda beni tasdîk ve meblağ-ı mezkûr zimmetinde bana deyni olduğunu i‘tirâf etmeğin meblağ-ı mezkûru ber-vech-i muharrer emrine binâen mezbûr el-Hâc Mehmed Ağa’dan hâlâ taleb ederim deyü da‘vâ ve mezbûr el-Hâc Mehmed Ağa cevâbında müdde‘î-i mesfûr Kirkor zikr olunan fırın ve değirmende müstecir olmağla çarh husûsunu rü’yet eylediğini ikrâr, lâkin kendinin ber-vech-i muharrer emrini ve gurre-i mezkûrede hesâb görüp ol mikdâr guruş müdde‘î-i mesfûra deyni olduğuna ikrârını ba‘de’l-inkâr müdde‘î-i mersûm Kirkor ber-minvâl-i muharrer müdde‘âsını lede’t-tezkiye şehâdetleri makbûle olan Kâtib Kasım mahallesi ahâlîsinden Abdülkerim b. Ahmed ve Berber İbrahim Çelebi b. Halil şehâdetleriyle isbât etmeğin mûcebiyle meblağ-ı mezkûr beş yüz yetmiş üç guruş on dört parayı müdde‘î-i mesfûr Kirkor zimmîye edâ ve teslîme mezbûr el-Hâc Mehmed Ağa’ya tenbîh olunduğu huzûr-ı âlîlerine i‘lâm olundu.<br><br>Fî 15 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o489"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>