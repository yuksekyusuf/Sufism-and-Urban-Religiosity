﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 512<br>Hüküm no: 500<br>Orijinal metin no: [73a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dülbendci Hüsameddin, Hekimbaşı Sinan Efendi ve Hürrem Çavuş camileri vakıflarının tevliyetinin camilerin bulundukları mahalle ahalisi tarafından seçilecek kimselere şart kılındığının ifade edildiği</b><br><br>Tevliyet mâddesi<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenârlara nazar olundukda nezâret-i dâ‘îlerinde olan evkāfdan İstanbul’da Kumkapı kurbünde vâki‘ Dülbendci Hüsameddin Câmi‘-i şerîfi ve mülhakātından merhûm Hekimbaşı Sinan Efendi ve Keçeciler Hamamı kurbünde Hürrem Çavuş Câmi‘-i şerîfi evkāfı tevliyetlerine mukaddemâ mutasarrıf olan yazıcı ikinci halîfesi Derviş Ahmed Efendi fevt olmağla mahlûlünden zikr olunan tevliyetler vazîfe-i mu‘ayyeneleriyle sulbiye sagīre kerîmesi sâhibe-i arzuhâl Şerife Âmine’ye tevcîh olundukdan sonra mahalleteyn-i mezkûreteyn ahâlileri ve evkāf-ı mezkûre mürtezikaları zikr olunan tevliyetler muhtâr-ı ahâli-i mahalleye meşrûta ve amel-i kadîm dahi vech-i meşrûh üzere cârî olagelmişdir deyü mukaddemâ inhâ ve iltimâslarıyla sagīre-i mezbûre Şerife Âmine’nin ref‘inden mârrü’z-zikr Hürrem Çavuş tevliyeti Selîmiye Câmi‘-i şerîfi hatîbi es-Seyyid Mustafa Efendi’ye ve Dülbendci Hüsameddin ve Hekimbaşı Sinan Efendi evkāfı tevliyetleri el-Hâc İsmail nâm kimesneye tevcîh olunmuş olduğu derkenârlardan müstebân olup ve sagīre-i mezbûre lisânından takdîm olunan işbu arzuhâli mefhûmunda evkāf-ı mezkûre tevliyetleri evlâda meşrûtadır zu‘muyla hâlâ mutasarrıfları merkūmânın ref‘lerinden kendüye tevcîhini istid‘â eder lâkin mahalleteyn-i mezkûreteyn ahâlileri dahi evkāf-ı mezkûre tevliyetleri muhtâr-ı ahâli-i mahalleye meşrûta ve amel-i kadîm dahi vech-i meşrûh üzere cârî olagelmiş iken mukaddemâ bir takrîb tevliyet-i mezkûreler kasr-ı yedden müteveffâ-yı merkūm Derviş Ahmed Efendi’ye tevcîh olunmuş olmağla mezbûr dahi hilâf-ı şart-ı vâkıf ve mugāyir-i amel-i kadîm <<olduğuna mebnî ahâli-i mahallenin bi-ecma‘ihim iltimâsımızla amel-i kadîm üzere>> kendi tertîb eylediği vakfına ilhâk etmiş olduğuna mebnî hîn-i vefâtında mahlûlünden kızı mezbûreye eğerçi tevcîh olunmuş olup müteveffâ-yı mezbûrun ber-vech-i muharrer ilhâkı hilâf-ı şart-ı vâkıf ve mugāyir-i amel-i kadîm olduğuna mebnî ahâli-i mahallenin bi-ecma‘ihim iltimâsımızla [73b] amel-i kadîm üzere mezbûrenin ref‘inden muhtâr-ı cemâ‘at olan mezbûrâna tevcîh olunmağla cümlemiz mütevellîyân-ı mezbûrândan her vechile râzılarız ve câmi‘-i şerîf-i mezbûrların umûrları bilâ-kusûr rü’yet olunup tekâsülleri yokdur eğer ref‘i husûsuna tasaddî olunur ise rikâb-ı müstetâbı ta‘cîzden hâlî olmazız dedikleri ma‘lûm-ı devletleri buyuruldukda emr ü fermân hazret-i veliyyü’l-emrindir.<br><br>Fî 27 B sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b512"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>