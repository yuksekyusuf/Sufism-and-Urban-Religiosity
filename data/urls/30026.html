﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 135<br>Hüküm no: 91<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki altın yapıştıran tâifesinin talebi üzerine Manol v. Dimitri’nin üzerlerine kethudâ tayin olunduğu</b><br><br>Âsitâne-i aliyye’de vâki‘ altın yapışdıran tâife[si] yirmi iki nefer olup ve tâife-i mezbûrenin bâ-hüccet kethudâları olan Papa Malatyos v. Marko Râhib meclis-i şer‘-i şerîf-i enverde tâife-i mezbûreden Papa Yani v. Kostanti ve Osti v. Palolo ve Yanaki v. Anton ve Yorgi v. Yanaki ve Kostanti v. Todoş ve İstavri v. Yanaki ve Dimitri v. Palaş ve Poli v. Kosta ve diğer Yorgi v. Sahak ve Nikoli v. Kostani ve Paksal v. Yuvan ve Moysi v. Yuvan ve diğer Yorgi v. Hürmüz ve Yamandi v. Kostani ve Praşkova v. İstefan ve Kostani v. Toma [35a] ve diğer Kostanti v. Anton ve âhar Yanaki v. Tırnovi ve diğer Dimitri v. Yako ve âhar Yorgi v. Nikola nâm zimmîler hazır oldukları hâlde takrîr-i kelâm ve ta‘bîr ani’l-merâm edip ben bu esnâda diyâr-ı âhara gitmek murâdım olmağla ol vechile umûr-ı tâifeyi idâreden izhâr-ı acz ve rızâsıyla kethudâlıkdan keff-i yed edip ve tâife-i mezbûrûn dahi tâife-i mezbûreden hazır bi’l-meclis Manol v. Dimitri nâm zimmîyi üzerlerine kethudâ nasb ü ta‘yîn olunmasını iltimâs ve ihtiyâr etmeleriyle hâkim-i muvakkı‘-ı sadr-ı kitâb bi-tevkī‘ihi’r-ref‘i’l-müstetâb tûbâ lehû ve hüsnü-meâb efendi hazretleri dahi mersûm Manol zimmîyi tâife-i mezbûrûn üzerlerine iltimâslarına [binâen] kethudâ nasb ü ta‘yîn ve umûr-ı mu‘tâdeleri alâ-vechi’l-istikāme rü’yet ve edâya tenbîh buyurduklarında ol dahi kabûl ve umûr-ı tâifeyi nizâm-ı kadîmleri üzere ber-vech-i istikāmet edâya ta‘ahhüd etmeğin mâ-vaka‘a bi’t-taleb ketb olundu.<br><br>Fî 13 Cumâdelûlâ sene 1184.<br><br>Şuhûdu’l-hâl: Mehmed Ağa b. Ahmed kethudâ-yı muhzırân, Ali Çelebi b. Abdullah, el-Hâc Mustafa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=30025"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30027"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o362"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>