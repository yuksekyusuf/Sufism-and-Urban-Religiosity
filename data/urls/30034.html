﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 145<br>Hüküm no: 99<br>Orijinal metin no: [38b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Esad ve kız kardeşinin tasarruflarında olan vakıf menzilin bedeli karşılığında başkasına devri için vasîlerine izin verildiği</b><br><br>Mahmiye-i İslambol’da Sultân Selim kurbünde Cebecibaşı mahallesinde sâkin iken bundan akdem vefât eden zikrolunan Sultân Selim Muvakkiti Mehmed Said Efendi b. el-Hâc Mehmed’in sulbî sagīr oğlu Mehmed Es‘ad ve sulbiye sagīre kızı Tayyibe’nin bâ-hüccet-i şer‘iye vasîleri bâ‘isü’l-kitâb [39a] kuzât-ı kirâmdan Mehmed Efendi b. Ali meclis-i şer‘-i şerîf-i enverde bi’l-vesâye takrîr-i kelâm ve ta‘bîr ani’l-merâm edip mahalle-i mezbûrede vâki‘ bir tarafdan Dürrîzâde Efendi bostanı ve bir tarafdan Müezzin Molla Ahmed menzili ve bir tarafdan müteveffâ-yı mezbûrun veresesi menzilleri ve bir tarafdan tarîk-i âm ile mahdûd galle ve tevliyeti mârrü’z-zikr Cebecibaşı Mescid-i şerîfinde müezzin olanlara meşrûta merhûm Şücâ‘ Bey Vakfı’ndan ma‘lûmü’l-müştemilât bir bâb menzil müteveffâ-yı mezbûrun ilâ vefâtihî bi’l-icâreteyn taht-ı tasarrufunda ve ba‘de vefâtihî vasîleri olduğum sagīrân-ı mezbûrâna intikāl-i âdî ile intikāl edip lâkin menzil-i mahdûd-ı mezkûr mürûr-ı eyyâm ile müşrif-i harâb ve hâsılı harcına ve icâre-i müeccelesine vefâ etmeyip bekāsı muzır olduğundan mâ‘adâ menzil-i mezbûr sagīrân-ı mezbûrânın mâllarıyla binâ ve ta‘mîr olunduğu sûretde sagīrân-ı mezbûrân mutazarrır olacakları zâhir olmağla menzil-i mezkûr bedel-i misli ve re’y-i mütevellî ile âhara ferâğ ve bedeli istirbâh olunup bedeli hıfz olunmak sagīrân haklarında her vechile enfa‘ ve evlâ olmağın menzil-i mezkûru bedel-i misli ve re’y-i mütevellî ile âhara ferâğa kıbel-i şer‘den bana izin verilmek bi’l-vesâye matlûbumdur dedikde hakīkat-i hâl vasîyy-i mûmâ-ileyhin takrîr-i meşrûhu üzere olduğu zeyl-i vesîkada muharrerü’l-esâmî Müslimîn ihbârlarıyla lede’ş-şer‘i’l-enver zâhir ve mütehakkık olmağın hâkim-i muvakkı‘-ı sadr-ı kitâb tûbâ lehû ve hüsnü-meâb efendi hazretleri dahi menzil-i mahdûd-ı mezkûru bedel-i misli ve re’y-i mütevellî ile âhara ferâğa izin vermeğin mâ-vaka‘a bi’t-taleb ketb olundu.<br><br>Fî 26 Ca sene [1]184.<br><br>Şuhûdu’l-hâl: İmâmzâde Abdülhalim Efendi b. Mehmed Efendi, Mehmed Emin Efendi [b.] el-Hâc Abdullah, Ali Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=30033"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30035"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>