﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 210<br>Hüküm no: 183<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayri bt. Hasan’ın kocası İbrahim Beşe b. Mehmed’den annesinin velâyetiyle muhala‘a yoluyla boşandığı</b><br><br>Muhâla‘a.<br><br>Fi’l-asl vilâyet-i Anadolu’da Gemlik kazâsına tâbi‘ Fıstıklı nâm karye sâkinelerinden olup mahmiye-i İstanbul’da Kumkapı kurbünde Kâtib Kasım Mahallesi’nde müsâfiren sâkine ve zâtı karye-i mezbûre imâmı Mehmed Çelebi b. el-Hâc Ahmed ve Mehmed Beşe b. Hasan nâm kimesneler ta‘rîfleriyle mu‘arrefe olan Halime bt. Şa‘ban nâm hatun meclis-i şer‘-i şerîf-i enverde işbu sagīre kızı Hayri bt. Hasan’ın zevc-i dâhili işbu râfi‘u’l-kitâb İbrahim Beşe b. Mehmed nâm kimesne mahzarında bi’l-velâye takrîr-i kelâm edip mezbûr İbrahim Beşe kızım sagīre-i mezbûre Halime’nin zevci olup beynlerinde hüsn-i mu‘âşeretleri olmamağla zimmetinde mütekarrir ve ma‘kūdun-aleyh elli guruş mehr-i müeccelinin on altı guruşunu bana def‘ ve teslîm ben dahi bi’l-velâye yedinden ba‘de’l-kabz bâkī otuz dört guruş mehr-i müecceli ve nafaka-i iddet-i mu‘ayyene-i ma‘lûmesi üzerlerine ve meûnet-i süknâsı dahi kendi üzerine olmak üzere zevci mezbûr İbrahim Beşe ile bi’l-velâye muhâla‘a-i sahîha-i şer‘iyye ile muhâla‘a eylediğimde ol dahi hul‘-ı mezbûru ba‘de’l-kabûl hukūk-ı zevciyyete müte‘allika âmme-i da‘vâdan her birimiz âharın zimmetini ibrâ-i âm ile ibrâ ve iskāt eyledik dedikde gıbbe’t-tasdîkı’ş-şer‘î mezbûre Halime Hatun <<mezbûr>> meclis-i şer‘de mezbûr İbrahim Beşe mahzarında kızım sagīre-i mezbûre Hayri ba‘de’l-bülûğ bâkī-i mehr-i mezkûr otuz dört guruşu mezkûr İbrahim Beşe’den taleb ve da‘vâ ve ahz u kabz ederse me’hûzuna ben kefîl ve zâmin oldum dedikde mâ-vaka‘a bi’t-taleb ketb olundu.<br><br>Fî 18 Cumâdelûlâ sene [1]143.<br><br>Şuhûdü’l-hâl: Mehmed Halîfe b. el-Hâc Ahmed, Mehmed Beşe b. Hasan, es-Seyyid Mustafa b. Abdulkādir, Salih Beşe b. Hasan, İbrahim Beşe b. Hasan, İvaz b. Abdullah, İbrahim b. Şa‘ban, İbrahim b. Mustafa, Kasım Mehmed b. el-Hâc Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=5106"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5108"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o725"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>