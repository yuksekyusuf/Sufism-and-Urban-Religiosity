﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 346<br>Hüküm no: 335<br>Orijinal metin no: [77b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. Mehmed’in helvacı ve turşucu dükkânını Seyyid Ali Usta b. Ali’ye sattığı</b><br><br>Mübâya‘a-i helvacı<br><br>Âsitâne-i aliyyede vâki‘ helvacı esnâfından Hüseyin Ağa b. Mehmed nâm kimesne meclis-i şer‘-i şerîf-i enverde zikri âtî gedik âlâtının nısf hisse-i şâyi‘asına mâlik olan işbu bâ‘isü’l-kitâb es-Seyyid Ali Usta b. Ali mahzarında bi’t-tav‘i’s-sâf ikrâr-ı tam ve takrîr-i kelâm edip mahmiye-i mezbûre hısnı ebvâbından Samatya kapısı dâhilinde Hacı Hüseyin mahallesinde vâki‘ ma‘lûmü’l-hudûd bir bâb helvacı ve turşucu dükkânı derûnunda mevcûde beyne’l-hıref << gedik ta‘bîr olunur >> ve helvacı ve turşucu gediği ta‘bîr olunur âlât-ı lâzıme-i ma‘lûmelerin nısfı mukaddemâ benim ve nısf-ı âharı merkūm es-Seyyid Ali Usta’nın mâlımız olmağla âlât-ı mezkûreleri ber-vech-i âtî her birimiz zamanen mühâye’e tarîkiyle zabt etmek üzere karar verdiğimizde merkūm es-Seyyid Ali Usta âlât-ı lâzıme-i ma‘lûmeyi işbu târih-i vesîkadan bir sene-i kâmile mühâye’e tarîkiyle müstakıllen evvel zabt ve tasarruf ve senesi tamamında bana teslîme ta‘ahhüd edip ben dahi ba‘dehû bir sene-i kâmile müstakıllen zabt ve tasarruf etmek üzere mühâye’e etmemizle fîmâ-ba‘d her birimiz âharın zaman-ı zabtına kat‘a ta‘arruz etmemek üzere ta‘ahhüd eyledik dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 10 Şevvâl sene 1238.<br><br>Şühûdü’l-hâl: Kethudâ İsmail Ağa, Küçükkaramanlı es-Seyyid Ali Ağa, Yiğitbaşı Mehmed Usta, Üsküdarlı İsmail Ağa.</p>          <br><a title="Önceki sayfa" style="text-decoration:none" href="./ayrmetin.php?idno=33232"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33234"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o398"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>