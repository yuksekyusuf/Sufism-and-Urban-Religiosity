﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 307<br>Hüküm no: 280<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Reis’in Çubukçu Hacı Ali aleyhinde köle davası açmaktan menedilmesi</b><br><br>Gulâm mâddesi,<br><br>Ma‘rûz<br><br>Sâhib-i arzuhâl Hasan Reis b. Mehmed meclis-i şer‘-i münîrde derûn-ı arzuhâlde mezkûrü’l-ism Çubukçu esnâfından el-Hâc Ali b. Ali nâm kimesne mahzarında mezbûr el-Hâc Ali Ağa’nın târih-i i‘lâmdan üç ay mukaddem cemî‘ uyûbdan sâlim olmak üzere malından nakd otuz guruş ile işbu hâzır bi’l-meclis bir re’s Tavâşî zenci gulâmı mukābelesinde ben malımdan kezâlik işbu hâzır bi’l-meclis Çerkesiyyü’l-asl bir re’s sagīr gulâmımı mezbûr Ali Ağa’ya bi-tarîki’l-mukābaza bey‘ ve teslîm ve her birimiz âhar yedinden ahz ü kabz etmiş idik. Lâkin benim iştirâ eylediğim gulâmın selîsü’l-bevl illeti olduğundan mâ‘adâ sârik dahi olmağla ol-vechile ta‘ayyüb ve ayb-ı mezkûre şirâ târihinden kadîm ve inde’t-tüccâr noksân-ı semen îcâb eder uyûbdan olmağla makbûzum olan nakd-i merkūm ile zenci gulâm-ı mezkûru yedimden ahz birle mârrü’z-zikr gulâmımı bana redd ü teslîme mezbûr el-Hâc Ali Ağa’ya tenbîh olunmak matlûbumdur deyü teveccüh-i husûmet bulundukdan sonra da‘vâ etdikde, ol dahi cevâbında ben gulâm-ı mezbûru cemî‘ uyûbuyla müdde‘î-i mezbûr Hasan Reis’e bi-tarîki’l-mukābaza vech-i meşrûh üzere bey‘ ve teslîm etmiş idim deyü eylediği def‘ini lede’t-tezkiye adl ve makbûlü’ş-şehâde idükleri ihbâr olunan Mehmed Emin Ağa b. Ahmed ve İbrahim Ağa b. el-Hâc Ömer nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘î-i mezbûr Hasan Reis da‘vâ-yı mezkûresiyle merkūm el-Hâc Ali Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 14 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>