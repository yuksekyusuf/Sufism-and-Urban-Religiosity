﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 298<br>Hüküm no: 291<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kerime Hatun’un Uzun Şüca‘ Vakfı’na ait arsa üzerindeki evini Mustafa Ağa’ya sattığı</b><br><br>Mahmiye-i İstanbul’da Peykhâne kurbünde Uzun Şücâ‘ Mahallesi’nde sâkine Kerime Hatun bt. Mustafa b. Abdullah tarafından husûs-ı âti’z-zikri ikrâra vekîl olduğu zât-ı mezbûreyi ma‘rifet-i şer‘iyye ile ârifân mahalle-i mezbûre imâmı Yusuf Efendi b. İbrahim ve el-Hâc Abdullah b. Abdullah nâm kimesneler şehâdetleriyle sâbit olan Süleyman Çelebi b. Ali nâm kimesne meclis-i şer‘-i şerîf-i enverde bâ‘isü hâze’l-kitâb Mustafa Ağa b. Mehmed mahzarında ikrâr ve takrîr-i kelâm edip arsası senede yüz yirmi akçe ile mârru’z-zikr Uzun Şücâ‘ Mescid-i şerîfi evkāfına mukāta‘a-i kadîme ile müvekkilem mezbûrenin taht-ı tasarrufunda ve üzerinde mevcûde binâsı yedinde mülk ve hakkı olan ma‘lûmü’l-hudûd ve’l-müştemilât menzilden müfrez olup üç tarafdan vakf-ı mezbûr ve bir tarafdan mescid-i şerîf duvarı ile mahdûd fevkānî iki bâb oda ve tahtânî bir matbah ve bir mikdâr dehlîz ve kenîf ve havluyu müştemil menzilin ebniye-i mezkûresini mezbûr Mustafa Ağa’ya üç yüz guruşa bey‘ ve temlîk ve teslîm ve arsasını dahi bâ-ma‘rifet-i mütevellî meccânen ferağ ve tefvîz eylediğinde ol dahi ber-minvâl-i muharrer iştirâ ve temellük ve kabz ve kabûl eyledikden sonra semeni olan meblağ-ı mezbûr üç yüz guruşu merkūm Mustafa Ağa yedinden tamamen ahz u kabz eyledi min-ba‘d zikri mürûr eden ebniye-i mezkûre mülk-i müşterâsı ve arsa-yı merkūme dahi havza-i tasarrufu olup müvekkilem mezbûre Kerime Hatun’un kat‘â alâka ve medhali kalmamışdır. Keyfemâ-yeşâ ve yahtâr emsâli gibi mutasarrıf olsun dedi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 11 Recebi’l-ferd sene [1]143.<br><br>Şuhûdü’l-hâl: es-Seyyid Mehmed Çelebi b. Mustafa, Mehmed Çelebi b. Abdullah bölükbaşı, Ya‘kub b. Abdullah, Yusuf Efendi b. İbrahim imâm-ı mahalle, el-Hâc Abdullah Çelebi b. Abdullah, Abdulkādir Çelebi b. Ca‘fer?, Halil Çelebi b. Salih.</p>          <br><a title="Önceki sayfa" style="text-decoration:none" href="./ayrmetin.php?idno=5214"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5216"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o701"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>