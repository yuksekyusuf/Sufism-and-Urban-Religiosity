﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 106<br>Hüküm no: 52<br>Orijinal metin no: [26-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Naili Abdullah Paşa’nın yaptırdığı Çeşme’nin su havzasına ahır ve tuvalet yapan Nalband Mehmed’in bunları kaldırması</b><br><br>Keşf der-kurb-ı Davudpaşa iskelesi<br><br>Ma‘rûz,<br><br>Sâdır olan fermân-ı âlîlerine imtisâlen kıbel-i şer‘-i şerîf-i enverden irsâl olunan keşf nâibimiz es-Seyyid Halil Efendi dâ‘îleri ve hâssa mi‘mârlarından Hasan ve Ahmed halîfeler ve Suyolculardan İbrahim Usta ve sâir ümenâ-yı şer‘le mahmiye-i İslambol’da Davudpaşa kapısı dâhilinde ve ittisâlinde vâki‘ içinde bargir ahırı olan na‘alband dükkânına varıp huzûr-ı Müslimînde akdeylediği meclis-i şer‘-i şerîf-i enverde ashâb-ı hayrâtdan sadr-ı esbak merhûm Nâilî Abdullah Paşa’nın hâric-i sûrda binâ eylediği câmi‘-i şerîf ve çeşmesinin evlâdiyet ve meşrûtiyet üzere mütevellîyesi olan Akile Hanım tarafından kāimmakāmı eş-Şeyh Hasan Efendi b. Mustafa meclis-i ma‘kūd-ı mezkûrda müsteciri Mehmed b. el-Hâc Hasan mahzarında dükkân-ı merkūmun ittisâlinde olup mezkûr çeşmenin hazînesi içine binâ olunan Hisar kulesini müstecir-i merkūm ahır ittihâzıyla [27] bargirler bağlayıp hâsıl olan revs ve çirkâbından ve mezkûr çeşmenin mecrâsına bir zirâ‘ mikdârı karîb olan mahâlle dahi iki aded kenîf ihdâs olunmak sebebiyle müstecir-i merkūm telvîsden hâlî olmayıp rehâvet-i arzdan mâ-i lezîzin levn ve ta‘âm ve râyihâsında âsâr müşâhede ve zâhir olmağın men‘ olunsun dedikde cerîdede mazbûtü’l-esâmi udûlden otuz nefer Müslimîn dahi gerek kule-i merkūmede bargir bağlayıp ahır tarafından isti‘mâl olunduğunun hudûsunu ve gerek zikr olunan iki bâb kenîflerin hudûsunu ve gerek mahâlleyn-i mezkûreyni müstecir-i merkūm telvîs edip mâ-i mezkûrda tesîri müşâhede ve zâhir olduğunu muvâcehesinde alâ-tarîkı’ş-şehâde haber verip müstecir-i merkūm dahi telvîsini ikrâr u i‘tirâf etmeğin ikrârı mûcebiyle fî-mâ-ba‘d mahâlleyn-i mezkûreyni telvîs ile mâ-i mezbûrun ta‘mı tagayyür etmeyip tathîr ve tanzîf eylemek üzere tenbîh eylediğini mezbûr dâ‘îleri mahâllinde tahrîr ve gelip ümenâ-yı şer‘le inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 12 min-Şevvâl sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>