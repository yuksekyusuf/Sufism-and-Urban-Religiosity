﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 97<br>Hüküm no: 50<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bergos malikanesi üzerinde Bergos Medresesi müderrisi Hasan Efendi ile medrese mütevellîsi Hâfız Osman’ın ihtilafı</b><br><br>Canik sancağında Kavak nâhiyesinde Bergos mâlikânesi medrese mütevellîleri tarafından zabtolunageldiği<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenârlara nazar ve mütâla‘a olundukda Canik sancağında Kavak nâhiyesinde Çakallı nâm karyede vâki‘ Balkoz Hânı tevliyetine askerî rûznâmçesi berat-ı şerîfiyle mutasarrıf olan es-Seyyid Abdurrahman b. es-Seyyid el-Hâc Hasan’ın nâhiye-i mezbûrede kâin Bergos Medresesi’nin Anadolu muhâsebesi berat-ı âlî-şânıyla müderrisi olan sahib-i arzuhâl Hasan Efendi ile medrese-i mezbûre mütevellîsi Hâfız Osman beynlerinde zikrolunan Kavak nâhiyesinde Bergos karyesi denmekle meşhûr karyenin mâlikânesi mahsûlüne dâir nizâ‘ları sebkat etmiş ve bâ-işâret-i şeyhülislâmî sâdır olan fermân-ı âlî mûcibince nizâ‘-ı mezkûrun ber-nehc-i şer‘î fasl u hasmına Amasya nâibi molla olarak mübâşir ma‘rifetiyle mahâll-i nizâ‘da lede’t-terâfu‘ şer‘an merkūm Abdurrahman’ın mu‘ârazası men‘ olunmuş olduğundan bahisle mâlikâne-i mezkûrenin zabtı’çün bir kıt‘a fermân-ı celîlü’l-unvân ısdârını merkūm Hasan Efendi işbu arzuhâliyle istid‘â ve husûs-ı mezkûr zımnında Amasya nâibine hitâben sâdır olan emr-i âlî-şân-ı mezkûrun kaydı bâlâsına şerh verilip sûreti hâmiş-i arzuhâle ihrâc olunan nâib-i mûmâ-ileyhin i‘lâmı nâtık olduğu üzre ber-vech-i te‘âmül-i kadîm sâlifü’z-zikr Bergos mâlikânesi medrese-i mezbûre mütevellîleri tarafından zabt ve tasarrufolunagelip öşr-i mahsûlü yine medrese-i mezbûre müderrisi ile mütevellîsi beynlerinde iktisâm olunagelip hân-ı mezkûr mütevellîleri tarafından zabt ve tasarruf olunageldiği ma‘lûm olmadığı ber-nehc-i şer‘î sübût bulmuş ve i‘lâm-ı mezkûrun sebki fenn-i sakke muvâfık olup ihticâca sâlih olduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 11 Saferü’l-hayr sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>