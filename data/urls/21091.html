﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 92<br>Hüküm no: 27<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın, merhum Hasan Çelebi’nin vekili olarak tahsil ettiği alacakları varislere teslim ettiği</b><br><br>Mahrûse-i Galata muzâfâtından kasaba-i Tophâneˈde el-Hâc Memi mahallesinde sâkin iken bundan akdem vefât eden es-Seyyid Hüseyin Çelebi b. es-Seyyid Mehmedˈin sulbî sagīr oğulları es-Seyyid Hasan Çelebi ve es-Seyyid Mustafa Çelebiˈnin tesviye-i emirlerine kıbel-i şer‘den mansûb vasîleri ve kebîr oğlu es-Seyyid Mehmed Çelebiˈnin dahi husûs-ı câ’îye vekîli olup el-Hâc Hüseyin Efendi el-imâm ve Mehmed Bey b. Sefer şehâdetleriyle şer‘an vekâleti sâbite olan hâleteleri Şerife Rahime Hatun bt. es-Seyyid Hasan Çelebi meclis-i şer‘-i kavîm-i vâcibüˈt-ta‘zîmde işbu hâmil-i hâzeˈl-kitâb iftihârüˈs-sâdât es-Seyyid Mustafa Ağa b. Mehmed mahzarında vekâleten ve vesâyeten ikrâr ve takrîr-i kelâm edip müteveffâ-yı mezbûrun vilâyet-i Anadoluˈda Gemlik kasabasında ba‘zı zimem-i nâsda hukūk-ı ma‘lûmesi olup hayatında tahsîl içün tarafından mûmâ-ileyh es-Seyyid Mustafa Ağaˈyı vekîl edip ol dahi ba‘deˈl-kabûliˈl-vekâle kasaba-i mezbûreye varıp dört yüz yirmi esedî guruş tahsîl ve kabz etmekle hâlâ ben dahi vesâyeten ve vekâleten meblağ-ı mezbûru müşârün-ileyh es-Seyyid Mustafa Ağa yedinden biˈt-tamam veˈl-kemâl ahz u kabz eyledim min-ba‘d müteveffâ-yı merkūmun vekîli mûmâ-ileyh yedinde bir habbe bâkī kalmadı dedikde gıbbeˈt-tasdîkiˈl-mu‘teber mâ vaka‘a biˈt-taleb ketb olundu.<br><br>Fiˈs-sânî-i aşer mineˈl-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21090"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21092"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1021"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>