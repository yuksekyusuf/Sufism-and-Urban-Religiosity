﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 151<br>Hüküm no: 224<br>Orijinal metin no: [27a-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Dâvudlu ve Ökümce köylerinin vergilerinin İbrahim b. Sarı’ya mukâtaaya verildiği</b><br><br>Üsküdar za‘îmi olan Mehmed Bey meclis-i şer‘- i şerîfde işbu bâ‘isü’l-hurûf İbrahim b. Sarı Mehmed muvâcehesinde ikrâr edip ve Üsküdar ze‘âmeti tevâbi‘inden Taşköprü nâhiyesinde Dâvudlu ve Ökümce nâm karyelerin a‘şâr-ı şer‘iyye ve rüsûm-ı örfiyyesini ve bi’l-cümle mâ tekaddemden mîrîye âid ve râci‘ olan her ne ise sâhibi fevt olup tasarrufu mahlûl olan arzın bey‘inden mâ‘adâ seksen yedi senesinde hâsıl olan der-anbar mahsûl mezbûr İbrahim’in anbarında dâhil olup seksen sekiz senesinde hâsıl olacak mahsûl dahi benim olup bundan mâ‘adâ ne hâsıl olur ise târih-i kitâbdan sene tamâmına varınca mezbûr İbrahim’e ber vech-i maktû‘ beş bin akçeye verdim târih-i kitâbdan üçüncü ay tamâmında meblağ-ı merkūmu bana teslîm etmek şartı ile dedikde mukırr-ı mezbûrun kelâm-ı meşrûhun mezkûr İbrahim vicâhen tasdîk ve karye-i mezkûrenin vech-i meşrûh üzre mukāta‘ası[nı] iltizâm ve kabûl edip ve meblağ-ı merkūma Fazlı Çelebi b. Mustafa ve Mustafa b. Kulu kefîl olup mâ cerâ bi’t-taleb ketb olundu. Hurrire fi’t-târihi’l-mezbûr.<br><br><br>Şuhûdü’l-hâl: Mehmed b. Behrâm, Bâkī Çelebi b. Hızır, Eymir Halîfe b. Hasan el-imâm, Hasan b. Veliyüddin, İlyas b. Mehmed, Mehmed b. İbrahim el-baytâr</p>          <br><a title="Önceki sayfa" style="text-decoration:none" href="./ayrmetin.php?idno=49906"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49908"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>