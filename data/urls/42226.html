﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 141<br>Hüküm no: 120<br>Orijinal metin no: [21a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Attar Mehmed Çavuş’un hürriyetini ispat eden kölesi Hasan için Süleyman Ağa’ya ödediği bedeli geri alması</b><br><br>Ma‘rûz,<br><br>Bâ‘is-i i‘lâm Attâr Mehmed Çavuş b. Mustafa mahfil-i şer‘iyyâtda el-Hâc Süleyman Ağa b. Abdullah muvâcehesinde târîh-i i‘lâmdan iki sene mukaddem merkūm el-Hâc Süleyman Ağa’dan rıkka münkād yedinde olup Gürciyyü’l-asl abd-i memlûkü olmak üzere iki yüz on bir guruş semen-i medfû‘ ve makbûza iştirâ ve kabz eylediğim orta boylu, kara kaşlı, sarı ela gözlü Müslimü’l-mille işbu hâzır bi’l-meclis Hasan nâm gulâmı ben dahi Küçükayasofyalı Za‘îm Mehmed Ağa’ya iki yüz on guruş semen-i medfû‘ ve makbûza bey‘ ve teslîm, ol dahi ba‘de’l-iştirâ ve’l-kabz yedinde iken ben Çıldır eyâletinde vâki‘ Ahıska kazâsına muzâfe Büyükcanbâz nâm karye ahâlîsinden Kumşekeroğlu Osman b. Ali’nin firâşından hâsıl ve zevcesi hürretü’l-asl Fâtıma bt. Ebubekir’den mütevellid olup bana [22a] ve ebeveynime kat‘â rıkk târî olmamış hürrü’l-aslım deyü mahfil-i şer‘iyyâtda za‘îm-i merkūmun vekîl-i şer‘îsi Süleyman nâm kimesne muvâcehesinde ba‘de’d-da‘vâ ve’l-inkâr mevsûf-ı mezbûr Hasan ber-vech-i muharrer müdde‘âsını taraf-ı şer‘den yedine verilen bir kıt‘a hüccet-i şer‘iyyede isimleri mastûr şâhidîn-i âdilîn şehâdetleriyle vech-i şer‘î üzere isbât edip hürriyetine hüküm ve sebîli tahliye olunmağla gulâm-ı mezbûrun semeni olan meblağ-ı mezkûru za‘îm-i merkūm Mehmed Ağa hükm-i hâkimü’ş-şer‘le benden bi’l-mürâca‘a ahzedip ben dahi merkūm el-Hâc Süleyman Ağa’ya ber-vech-i muharrer medfû‘um olan iki yüz on guruşu bi’l-mürâca‘a hâlâ taleb ederim deyü ba‘de’d-da‘vâ merkūm el-Hâc Süleyman Ağa cevâbında minvâl-i muharrer müdde‘î-i merkūm Attâr Mehmed Çavuş’un müdde‘âsını ikrâr ü i‘tirâf etmeğin alâ-mûcibi i‘tirâfihî mevsûf-ı mezkûrun semeni olan meblağ-ı mezkûr iki yüz on guruşu müdde‘î-i merkūm Attâr Mehmed Çavuş’a edâ ve teslîme mezbûr el-Hâc Süleyman Ağa’ya tenbîh olunduğu huzûr-ı âlîlerine i‘lâm olundu.<br><br>Fî 5 Şa‘bânı sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42225"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42227"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>