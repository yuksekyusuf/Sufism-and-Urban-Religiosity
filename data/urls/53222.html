﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 224<br>Hüküm no: 197<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostancı Seyyid Şeyh Mustafa’nın, Gebze’de Fazlullah Paşa Zaviyesi meşihati ve zaviyedarlığı vazifesinden haksız yere azledildiği iddiasıyla vakfın mütevellisi İbrahim Ağa’ya iki defa açtığı davada haksız bulunduğu</b><br><br>Ma‘r[ûz]<br><br>Sâdır olan fermân-ı âlîlerine imtisâlen hâlen Haremeyn-i muhteremeyn müfettişi müderrisîn-i kirâm-ı zevi’l-ihtirâmdan Ali Efendi tarafından meb‘ûs Hocazâde Mehmed Tâhir Efendi ile medîne-i Üsküdar mahkemesinde bi’l-ma‘iye akd-i meclis-i şer‘-i şerîf olundukda sâhib-i arzuhâl Bostanî es-Seyyid eş-Şeyh Mustafa meclis-i ma‘kūd-ı mezkûrda medîne-i mezbûreye muzâfe Gekbûze kasabasında vâki‘ merhûm Fazlullah Paşa Zâviyesi’nin hâlâ zâviyedârı olan arzuhâlde ismi mezkûr Derviş İbrahim b. Süleyman muvâcehesinde zâviye-i mezkûre vakfının bi’l-meşrûta mütevellîsi İbrahim Ağa hâzır olduğu hâlde ben bundan akdem zâviye-i mezkûrenin berât-ı âlî-şân ile şeyhi ve zâviyedârı olup azlimi mûcib harekâtım yoğiken mütevellî-i mezbûr İbrahim Ağa ve kâtib-i vakf ve kasaba-i mezbûreden ba‘zı ashâb-ı ağrâz nefsâniyetlerini icrâ için hilâf-ı vâki‘ mevâd isnâdıyla meşîhat ve zâviyedârlığımı üzerimden ref‘ ve mezbûr Derviş İbrahim’e tevcîh olunmağla meşîhat-i mezkûre ve zâviyedârlık-ı mezbûrdan Derviş İbrahim ref‘inden sâhib-i evvel ve müstahak olduğuma binâen kemâ-fi’l-evvel bana tevcîh ve yedime berât-ı âlî-şân ihsân olunmak matlûbumdur dedikde işbu bâlâ-yı arzuhâlde sâhib-i arzuhâlin mukaddem uhdesinde olan meşîhat ve zâviyedârlık ne vechile ref‘ olmuşdur ve ref‘inde kimin sun‘ ve medhali vardır ve fi’l-hakīka ahâli-i Gekbûze’nin muhtârı olup şeyh-i merkūm mağdûr mudur gereği gibi teftîş ve tefahhus ve gadr [ve] himâyeden ârî vechile hakīkat-i hâli zâhire ihrâc birle vukū‘u üzere i‘lâm eyleyesiz deyü şeref-bahş-ı sudûr eden fermân mûcebince kasaba-i mezbûre ahâlisinden es-Seyyid Mustafa Ağa b. Mehmed ve Hasan Ağa b. Mehmed ve Hafız Mehmed Efendi b. Halil ve eş-Şeyh Ali b. Mustafa ve Hüseyin b. Mustafa ve Hasan b. Mahmud ve el-Hâc Nuh b. el-Hâc Ahmed ve Mehmed Ağa b. Memiş ve Ahmed b. Mehmed ve İshak Beşe b. Mehmed nâm kimesneler meclis-i şer‘a ihzâr ve şeyh-i merkūmun keyfiyet-i hâlî suâl olundukda şeyh-i merkūm kendi hâlinde olmayıp zâviye-i mezkûrede hilâf-ı şer‘-i şerîf ef‘âl-i şenî‘aya tasaddî ve cümleye şütûm-ı galîza ve kelimât-ı kabîha ile şetm ile dâimâ tekdîr eylediğinden mâ‘adâ bi-gayrı hakkın umûr-ı vakfa müdâhale ve umûr-ı vakfın ihtilâline bâ‘is ve cümle ahâlinin kendiden emniyet ve rahatları külliyen meslûb olmağla Gekbûze nâibinin i‘lâmı ve ahâlinin mahzarı ile bâ-fermân-ı âlî ref‘ olmuşdur deyü şeyh-i mezbûrun sû’-i hâlini muvâcehesinde haber verdiklerinden sonra mezbûr es-Seyyid eş-Şeyh Mustafa tekrar arzuhâl ile iştikâ eyledikde husûs-ı merkūmu tahkīk için kıbel-i şer‘den kuzâtdan Kâtib Mehmed Emin Efendi dâ‘îleri irsâl olunup ol dahi kasaba-i mezbûreye varıp şeyh-i mezbûrun keyfiyet-i hâli ve ef‘âl [ve] harekâtından suâl eyledikde ahâli-i kasabadan mazbûtü’l-esâmî seksen neferden mütecâviz mevsûku’l-kelim bî-garaz kimesneler şeyh-i mezbûrun ber-minvâl-i muharrer sû-i harekâtını ve ef‘âl-i nâ-merziyesini ve adem-i emniyetlerini bi’ş-şöhret ve’t-tevâtür alâ-tarîki’ş-şehâde ba‘de’l-ihbâr şeyh-i mezbûr bundan böyle kemâl-i ta‘annüdünden yine arzuhâl ile Devlet-i aliyye’yi tasdî‘ ve ahâli-i mezbûreyi ta‘cîze cesâret eder ise tedîb buyurulmak bâbında fermân-ı âlîleri sudûrunu istid‘â ve istirhâm eyledikleri ba‘de’l-inhâ bi’l-iltimâs huzûr-ı âlîlerine i‘lâm olundu.<br><br>Fî 22 min-Ş sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1081"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>