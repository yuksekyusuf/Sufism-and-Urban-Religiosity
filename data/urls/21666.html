﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 808<br>Hüküm no: 602<br>Orijinal metin no: [137b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. İbrahim’in, Ali b. Abdullah’ın varislerinden Süleyman’a vasî tayin edildiği</b><br><br>Mahmiye-i Galata tevâbi‘inden nefs-i İstinyeˈde Kürkçübaşı mahallesinden olup bundan esbak âhar diyârda ticâret üzere iken vefât eden el-Hâc Ali b. Abdullahˈın verâseti zevce-i metrûkesi Hadîce bt. Mustafaˈya ve oğulları Mehmed ve Ahmedˈe ve kızı Fatmaˈya münhasıra olup kableˈl-kısme mezbûr Mehmed dahi fevt olup verâseti anası mezbûre Hadîce ile li-ebeveyn karındaşı Ahmedˈe ve kız karındaşı mezbûre Fatmaˈya münhasıra olup kableˈl-kısme merkūme Fatma dahi fevt olup verâseti anası mezbûre Hadîce ile karındaşı merkūme Ahmedˈe münhasıra olup kableˈl-kısme Ahmed dahi vefât edip verâseti anası mezbûre Hadîce ile babası mezbûr el-Hâc Aliˈyi i‘tâk eden el-Hâc Osmanˈın oğlu el-Hâc Mehmedˈin oğlu Süleyman nâm sagīre münhasıra olduğu şer‘an zâhir ve müte‘ayyin oldukdan sonra sagīr-i mezbûr Süleymanˈın minvâl-i muharrer üzere bi-tarîkıˈl-münâsahatiˈş-şer‘iye hisse-i şer‘iyesini hıfz ve hâlini zabta bir vasîden lâ-büd olmağla salâh ve istikāmetle ma‘rûfe olup anası olan işbu bâ‘isetüˈl-kitâb Sâliha bt. İbrahim nâm hatunun istikāmetini zeyl-i vesîkada isimleri muharrer olan Müslimîn haber vermeleriyle hâkim-i muvakki‘-i sadr-ı kitâb tûbâ-lehû hüsnü-meâb hazretleri mezbûre Sâlihaˈyı sagīre-i mezbûrun tesviye-i emrine kıbel-i şer‘den vasî nasb ve ta‘yîn ettikde mezbûre Sâliha dahi vesâyet-i mezbûreyi kabûl ve cihet-i lâzımesini edâya ta‘ahhüd etmeğin mâ-vaka‘a biˈt-taleb ketb olundu.<br><br>Fiˈl-âşir min-Cumâdelûlâ li-sene hamse ve semânî ve elf.<br><br>Şuhûdüˈl-hâl: Ahmed Çelebi b. el-Hâc Süleyman, Abdi Kapudan, Mehmed Efendi b. Ahmed, el-Hâc Mustafa Kadifeci, el-Hâc Mustafa b. ( ), Mehmed Çelebi b. Yahya, Mehmed b. Mustafa, İsa Beşe b. Halil, Osman Çelebi b. el-Hâc Yusuf, Ahmed b. Osman, Hüseyin Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b808"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o890"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>