﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 202<br>Hüküm no: 173<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kömürcü Ohan’ın hamile olan Sofya’yı dövüp çocuğunu düşürmesinden dolayı açılan davaya sulh bedeli karşılığı son verildiği</b><br><br>Sulh<br><br>Mahmiye-i İstanbul’da Kâtibkasım mahallesinde mütemekkin Yorgi v. (°) nâm zimmî asâleten ve zevcesi Sofya bt. Darador v. Yorgi nâm Nasrâniye tarafından sulh-ı câi’z-zikre vekîl olduğu şahs-ı mezbûreyi bi’l-ma‘rifeti’ş-şer‘iyye ârifân mahalle-i mezbûre imâmı Mustafa Efendi b. Nasuh Efendi ve Abdülmümin Beşe b. Ahmed şehâdetleriyle sâbit ve sübût-ı vekâletine hükm-i şer‘î lâhık olan İbrahim Ağa b. Ali vekâleten hâzır olduğu halde meclis-i şer‘-i hatîr-ı lâzımü’t-tevkīrde bâ‘is-i hâze’r-rakīm Kömürcü Ohan v. Andriyas nâm zimmî muvâcehesinde ikrâr ve takrîr-i kelâm edip işbu keşif i‘lâmı mantûkunca mezbûr Kömürcü Ohan zimmî târîh-i kitâbdan on iki gün mukaddem mahalle-i mezbûrede vâki‘ menzilime girip zevcem müvekkile-i mezbûreyi hâmile iken bi-gayr-ı hakkın batnına eliyle darb etmekle darb-ı mezkûrdan müteessir[en] üç gün mürûrunda müvekkile-i mezbûre sekiz aylık mütebeyyinü’l-uzuv bir dişi meyyit ilkā etmeğin ben asâleten ve merkūm İbrahim Ağa vekâleten mûcib-i şer‘îsini mezbûr Ohan zimmîden taleb ve da‘vâ sadedinde olduğumuzda beynimizde muslihûn tavassut edip da‘vâ-yı mezkûremizden bizi mezbûr Ohan zimmî ile an-inkâr on beş guruş üzerine inşâ-i akd-i sulh eylediklerinde ben asâleten ve merkūm İbrahim Ağa vekâleten sulh-ı mezbûru kabûl ve bedel-i sulh olan meblağ-ı mezbûr on beş guruşu mezbûr Ohan zimmî yedinden bi’l-asâle ve bi’l-vekâle ahz u kabz edip husûs-ı mezbûra ve sâire müte‘allıka âmme-i de‘âvî ve kâffe-i mutâlebât ve eymândan mezbûr Ohan zimmînin [zimmetini] bi’l-asâle ve bi’l-vekâle ibrâ ve ıskāt eylediğimizde ol dahi bedel-i sulh-ı mezkûr on beş guruşa ve sâire müte‘allıka âmme-i de‘âvî ve muhâsamât ve kâffe-i mutâlebât ve eymândan benim ve zevcem müvekkile-i mesfûre Sofya’nın zimmetimizi ibrâ ve ıskāt eyledi dedikde vekîl-i merkūm İbrahim Ağa ve mezbûr Yorgi zimmî mukırr-ı mersûm Ohan zimmîyi cemî‘ takrîr-i meşrûhunda tahkīk ve tasdîk etmeleriyle mâ hüve’l-vâki‘ bi’t-taleb ketb olundu.<br><br>Fî 24 min-Muharremi’l-harâm sene 1153.<br><br>Şuhûdü’l-hâl: Mustafa Efendi el-imâm, Mehmed Efendi el-müezzin, İbrahim b. Mehmed, es-Seyyid Halil b. Ali, Abbas b. Hacı Mehmed, Ahmed b. Hüseyin, Ömer Beşe b. Bayram, el-Hâc İsmail b. Hasan Bey, Mustafa b. Hasan Bey, Kethüdâ Eyüb</p>          <br><a title="Önceki sayfa" style="text-decoration:none" href="./ayrmetin.php?idno=6388"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6390"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>