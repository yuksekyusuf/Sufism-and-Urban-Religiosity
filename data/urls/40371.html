﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 155<br>Hüküm no: 92<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ostoyane bt. Mardros’un ölen babasının mirası hususunda kardeşi Makos ile kırk guruşa sulh olduğu</b><br><br>Mahmiye-i İstanbul hısnı ebvâbından Topkapısı kurbünde Ahmed Paşa mahallesi sükkânından olup bundan akdem hâlik olan Mardros v. Vartan nâm zimmînin verâseti sulbî kebîr oğlu Makos ile sulbiye kebîre kızı Ostoyane[’ye] münhasıra olduğu şer‘an mütehakkık oldukdan sonra merkūme Ostoyane tarafından husûs-ı âti’l-beyânı ikrâra vekîl olup vekâleti mahalle-i mezbûre sükkânından Serkiz v. Niki ve Sihak v. Serkiz nâm Ermeniler şehâdetleri ile şer‘an sâbite olan zevci Kurd v. Kumru nâm Ermeni meclis-i şer‘-i hatîrde hâlik-i mezbûrun oğlu merkūm Makos muvâcehesinde bi’l-vekâle tav‘an ikrâr ve i‘tirâf edip müvekkilem merkūme Ostoyane’nin babası merkūm Mardros hâlik oldukda ism-i mâl ıtlâk olunur cümle terekesine oğlu merkūm Makos vaz‘-ı yed etmekle müvekkilem merkūme hisse-i şer‘iyyesini taleb etdikde merkūm Makos babası hâlik-i mezbûrun ism-i mâl ıtlâk olunur terekesi kaldığını bi’l-külliyye inkâr etmekle beynlerinde münâza‘ât-ı kesîre vukū‘undan sonra tavassut-ı muslihûn ile an-inkâr kırk riyâlî guruşa sulh olduklarında müvekkilem merkūme dahi sulh-ı mezbûru kabûl ve bedel-i sulh olan meblağ-ı mezbûr kırk riyâlî guruşu meclis-i sulhda merkūm Makos yedinden tamâmen ahz u kabz edip mûrisleri ve babaları tereke[si] da‘vâsından berî olup karındaşı merkūm Makos’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi min ba‘d müvekkilem merkūme Ostoyane’nin karındaşı merkūm Makos üzerinde babası hâlik-i mezbûrun terekesine müte‘allik bi-vechin mine’l-vücûh ve sebebin mine’l-esbâb da‘vâ ve hakkı kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Serkiz v. Murad, Serkiz v. Batman, Mıgırdiç v. Kerh, Vartan v. Toros.</p>          <br><a title="Önceki sayfa" style="text-decoration:none" href="./ayrmetin.php?idno=40370"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40372"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o898"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>