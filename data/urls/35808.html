﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 218<br>Hüküm no: 133<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Hocaoğlu Seyyid İbrahim Ağa’nın tütüncü dükkânındaki hisselerini Şerife Esma Hanım bt. Hacı Paşazâde Seyyid Mehmed Emin’e satması</b><br><br>Tütüncü dükkânı 6000 guruş<br><br>Kezâlik duhân tüccârından Halil Hocaoğlu es-Seyyid İbrahim Ağa b. es-Seyyid Mustafa meclis-i şer‘-i şerîf-i enverde mahmiye-i mezkûrede Süleymaniye Câmi‘-i şerîfi kurbünde Şeyh Muhyiddin mahallesinde sâkine duhân tüccârından Mehmed Hüsnü Efendi zevcesi bâ‘isetü’l-kitâb Şerife Esma Hanım bt. Hacı Paşazâde es-Seyyid Mehmed Emin Efendi tarafından husûs-ı âti’l-beyânda tasdîka vekîl-i şer‘îsi teba‘adan Ali Ağa b. Salih mahzarında tütüncü esnâfının kethüdâsı el-Hâc Mehmed Latif Efendi b. es-Seyyid İsmail ile duhân tüccarından mazbûtü’l-esâmî on nefer müslim ve beş nefer hıristiyan lonca ihtiyârları taraflarından mürsel vekîlleri esnâf-ı mezkûre yazıcısı es-Seyyid Ahmed Efendi b. el-Hâc Mehmed hâzır olduğu hâlde ikrâr-ı tâm ve takrîr-i kelâm edip mahmiye-i mezkûrede Kadırga limanı nâm mahalde ahûr ve enserci dükkânları beynlerinde vâki‘ Tütüncü Ohannes’in taht-ı tasarrufunda olan şehriye beş guruş kirâlı Eshâm Muhâsebesi Kaleminde Mardiros v. Vartan ismine mukayed bir bâb tütüncü dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin nısf hisse-i şâyi‘ası müvekkile-i mûmâ-ileyhâ Şerife Esma Hanım’ın bâ-hüccet-i şer‘iyye yedinde mülkü olup mâ‘adâ âhar nısf hisse-i şâyi‘ası dahi yedimde olup bin iki yüz yetmiş senesi Cumâdelâhiresi’nin ikinci günü târihiyle müverraha ve ol târihde Dârü’l-hilâfeti’l-aliyye kādısı olan İsmet Beyzâde semâhatlü es-Seyyid Abdullah Refet Beyefendi hazretlerinin imzâ ve hatmlarıyla mahtûme bir kıt‘a hüccet-i şer‘iyye ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca yedimde mülk ve hakkım olmağla ben âlât-ı gedik-i mezkûrdan akd-i âti’z-zikrin sudûruna değin ber-minvâl-i muharrer mâlik olduğum âhar nısf hisse-i şâyi‘a-i mezkûresini tarafeynden îcâb ve kabûlü hâvî [28a] şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkile-i mûmâ-ileyhâ Şerife Esma Hanım’a altı bin guruşa bey‘ ve temlîk ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm altı bin guruşu tamâmen bize def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm âlât-ı gedik-i mezkûrun âhar nısf hisse-i şâyi‘a-i merkūmesinde benim aslâ ve kat‘â alâka ve medhalim kalmayıp mecmû‘-ı âlât-ı gedik-i mezkûr müvekkile-i mûmâ-ileyhâ Şerife Esma Hanım’ın mülk-i mahzı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 14 Rebî‘ülahir sene 1279<br><br>Şuhûdü’l-hâl: Duhân tüccârından Mehmed Salih Ağa b. Ali Ruşen, Muhzır Feyzullah Ağa b. ( ), Muhzır Edirneli Ahmed Ağa b. ( ), Muhzır İsmail Ağa b. ( ), Tahtacı el-Hâc Salih Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>