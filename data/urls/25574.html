﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 595<br>Hüküm no: 687<br>Orijinal metin no: [87b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe b. Osman’ın Aleksi v. Bedros’da otuz riyali guruş alacağı olduğunu ispat edemediği</b><br><br>Vilâyet-i Anadolu’da Eğin kazâsına tâbi‘ Mizri [Mezri] nâm karye sâkinlerinden Mustafa Beşe b. Osman meclis-i şer‘-i hatîrde işbu bâ‘isü’l-kitâb Aleksi v. Bedros nâm zimmî muvâcehesinde da‘vâ ve takrîr-i kelâm edip mezbûr Aleksi’nin emri ile karye-i mezkûrede mezkûrun zevcesi Nazlı yedine alâ-tarîkı’l-karz sekiz ay mukaddem otuz riyâlî guruş def‘ ü teslîm eylemişdim ol dahi yedimden ahz u kabz eylemişdir. Hâlâ emri üzere mezbûr Aleksi’den suâl olunup alıverilmek taleb ederim dedikde gıbbe’s-suâl ve’l-inkâr müdde‘î-i merkūmdan müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin sekiz ay mukaddem zevcesi mezbûre Nazlı’ya otuz riyâlî guruş def‘ eyle deyü mezbûr Mustafa Beşe’ye merkūm Aleksi’ye yemîn teklîf olundukda ol dahi alâ-vefki’l-mesûl halfü billâhillezî enzele’l-İncîle alâ-İsa etmeğin mûcebince müdde‘î-i merkūm bilâ-beyyine mu‘ârazadan men‘ birle mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-işrîn [min-Şevvali’l-mükerrem] li-sene isneteyn ve seb‘în ve elf.<br><br>Şuhûdü’l-hâl: Mehmed Efendi b. Abdülkadir, Halebîzâde Mehmed Çelebi, Mehmed b. Mustafa, Mustafa [b.] Mehmed, Şükrullah [b.] Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25573"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25575"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b595"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o979"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>