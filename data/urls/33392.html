﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 135<br>Hüküm no: 108<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Eğinli Bogos v. Agop’un mirasçılarının tütüncü dükkânını Tütüncü Agop v. Minas’a devrettikleri</b><br><br>Ma‘rûz<br><br>Âsitâne-i aliyyede vâkı‘ tütüncü esnâfından olup vatan-ı asliyesi olan Anadolu’da Eğin kasabasında mütemekkin iken işbu târihden yirmi ay mukaddem hâlik olan Bogos v. Agop zimmînin verâseti kasaba-i mezbûrede mütemekkinler zevce-i metrûkesi Oskopi bt. Nikogos ve anası Sara bt. Asvador ve li-ebeveyn kız karındaşı Nazlı nasrâniyelere münhasıra ve tashîh-i mes’ele-i mîrâsları bi-hükmi’l-avn on üç sehmden olup sihâm-ı mezbûreden üç sehmi zevce-i mersûmeye dört sehmi ümm-i mersûmeye ve altı sehmi dahi uht-i mersûmeye isâbeti lede’ş-şer‘i’l-enver zâhir ve mütehakkik oldukdan sonra verese-i mesfûrât Oskopi ve Sare ve Nazlı nasrâniyeler taraflarından zikri [zikr-i] âtî gedik âlâtını bey‘e ve semenini kabz ve ibrâya ve makbûzunu kendülere irsâl ve îsâle kabûlüne mevkūfe vekîlleri olup haber-i vekâlet kendüye vâsıl olıcak kabûl eylediği kasaba-i mezbûre re‘âyâsından bu esnâda Der-aliyye’ye gelen şahıslarını bilir Tütüncü Nikogos v. Abraham ve Sarrâf Araboğlu Ohan v. Sergiz nâm zimmîler şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan İstanbul’da Yeni Hân sarrâflarından Abram v. Bogos zimmî meclis-i şer‘-i münîrde Tütüncü Agop v. Minas zimmî muvâcehesinde esnâf-ı merkūme kethüdâsı Osman Ağa ve vekîli el-Hâc Mustafa Ağa ve Yiğitbaşısı Molla Ahmed ve bi’l-cümle lonca ihtiyârları hâzır oldukları hâlde bi’l-vekâle takrîr-i kelâm edip İstanbul’da Sultân Bâyezid-i Velî Hân Hazretleri Câmi‘-i Şerîfi kurbünde Testereciler içinde kâin ma‘den kaleminde hâlik-i mersûm Eğinli Bogos zimmî ismine mukayyed bir bâb tütüncü dükkânı derûnunda mevcûde beyne’l-esnâf gedik ta‘ bîr olunur hâlik-i mersûm Bogos zimmînin sağlığında bâ-sûret şirâen müstakillen malı olup ba‘de helâkihî müvekkillerim verese-i mesfûrâta mevrûs olan âlât-ı lâzıme-i ma‘lûmeyi tarafeynden bi’l-îcâb ve’l-kabûl bâtten ve sahîhan bi-safka-i vâhide iki bin sekiz yüz guruş semen-i makbûza bi’l-vekâle mersûm Agop zimmîye bey‘ ve temlîk ve teslîm eylediğimde ol-dahi ber-vech-i muharrer iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allıka da‘vâdan tarafeynden her birimiz âharın zimmetini bi’l-asâle ve bi’l-vekâle kabûlü hâvî ibrâ ve ıskāt etmemizle fî-mâ-ba‘d âlât-ı gedik-i mezkûr müstakillen mersûm Agop zimmînin mülk-i müşterâsı ve hakk-ı sarfı olup müvekkilelerim verese-i mesfûrâtın kat‘an alâka ve medhalleri kalmamışdır deyu ba‘de’l-ikrâr ve’t-tasdîk gedik-i mezkûrun hâlik-i mersûm ismine olan kayd-ı atîki kaleminden ref‘ ve terkīn ve müşterî-i mersûm Agop zimmî ismine tashîhan kayd ile yedine sûret i‘tâsını istid‘â ve gedik-i mezkûr mukayyed ve mu‘teber ve taht-ı nizâma dâhil kadîm gediklerden olduğunu ve bu makūle mu‘teber tütüncü gediklerinin bey‘ ve şirâsı vukū‘unda kethüdâ ve lonca ihtiyârları ma‘rifetleriyle İstanbul Mahkemesi’nden lede’l-i‘lâm ismine tashîhan kalemine kayd ile yedine sûret i‘tâsı bâ-fermân-ı âlî mer‘î ve mu‘teber şurût-ı nizâmlarından idüğünü esnâf-ı hâzirûn-ı merkūmûn ihbâr ve inhâ etmeleriyle bu sûretde istid‘âsı şurût-ı nizâma muvâfık olduğundan müsâ‘ade-i seniyyeleri erzânî buyurulup ber-mûceb-i şurût-ı nizâm gedik-i mezkûrun kayd-ı atîki terkīn ve mersûm Agop zimmî ismine tashîhan kayd ile kaleminden sûret i‘tâsı bâbında fermân-ı âlîleri sudûru iktizâ eylediği İstanbul Mahkemesi’nden huzûr.<br><br>Fî 24 Z sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33391"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33393"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>