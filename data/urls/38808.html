﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 373<br>Hüküm no: 428<br>Orijinal metin no: [70a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hac’da vefat eden Mehmed b. İsmail’in vârislerinin Mehmed b. Ali’de olan alacağı tahsil ettikleri</b><br><br>İsbât-ı verâset<br><br>Vilâyet-i Anadolu’da Gerede kazâsı ahâlisinden olup Hacc-ı şerîfde fevt olan el-Hâc Mehmed b. İsmail b. Abdullah’ın li-ebeveyn er karındaşı olduğunu iddi‘â eden işbu bâ‘isü’l-vesîka Mustafa meclis-i şer‘-i şerîf-i enverde Mehmed b. Ali mahzarında üzerine da‘vâ ve takrîr-i kelâm edip ben müteveffâ-yı mezbûr el-Hâc Mehmed ile li-ebeveyn er karındaşlar olup babamız ismi İsmail ve dedemiz ismi Abdullah ve vâlidemiz ismi Fatıma bt. Abdullah ve maskat-ı resimiz zikr olunan Gerede kazâsı olup ol-vechile müteveffâ-yı mezbûrun verâseti benimle kız karındaşım Şerife’ye ve zevcesi Havva bt. Abdullah’a ve sulbiye kızları Emine ve Naime’ye mevrûs olup bizden gayrı vârisi ve terekesine müstahıkk-ı âharı olmamağla müteveffâ-yı mezbûrun merkūm Mehmed zimmetinde hayatında cihet-i karzdan kırk sekiz guruş alacak hakkı olup meblağ-ı mezbûru kable’l-ahz ve’l-istifâ fevt ve meblağ-ı mezbûr benimle zevcesi mezbûreye ve kızları mezbûrâna ve kız karındaşım mezbûreye mevrûs olmağla meblağ-ı mezbûr kırk sekiz guruşdan benim hisse-i irsiyeme isâbet eden on iki guruşu merkūm Mehmed’den verâset-i mahkiyem hasebiyle taleb ederim, suâl olunsun dedikde gıbbe’s-suâl merkūm Mehmed dahi cevâbında müteveffâ-yı mezbûr el-Hâc Mehmed’e hayatında cihet-i mezkûreden kırk sekiz guruş deyni olduğunu ikrâr, müdde‘î-i mezbûrun verâseti ma‘lûmum değildir deyü inkâr edicek, müdde‘î-i mezbûrdan ber-vech-i muharrer verâset müdde‘âsına mutâbık [70b] beyyine taleb olundukda udûl-i ahrâr-ı ricâl-i Müslimînden ve kazâ-i mezbûr ahâlisinden olup bu esnâda Âsitâne-i aliyyede bulunan Hüseyin b. Hüseyin ve Feyzullah Ağa b. Mehmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müdde‘î-i mezbûr Mustafa müteveffâ-yı mezbûr el-Hâc Mehmed ile li-ebeveyn karındaşlar olup babaları ismi İsmail ve dedeleri ismi Abdullah ve vâlideleri ismi Fatıma bt. Abdullah ve maskat-ı resleri zikr olunan Gerede kazâsı olup ol-vechile müteveffâ-yı mezbûrun verâseti merkūm Mustafa ile zevcesi Havva bt. Abdullah’a ve kız karındaşı mezbûre Şerife’ye ve kızları Emine ve Naime’ye münhasıra olup bunlardan gayrı vârisi ve terekesine müstahıkk-ı âharı olduğu bizim ma‘lûmumuz değildir, biz bu husûsa bu vech üzere şâhidleriz ve şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye ettiklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 25 Ş sene [1]242.<br><br>Şühûdü’l-hâl: Muhzır Ali Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b373"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>