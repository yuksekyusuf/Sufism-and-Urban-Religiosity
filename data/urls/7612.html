﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 435<br>Hüküm no: 572<br>Orijinal metin no: [73b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Yorgi’nin varislerinden oğlu Manol’un, kardeşi Gavril Rahip’ten terekedeki hissesini tamamen alıp hiçbir alacak ve hakkı kalmadığını beyan ettiği</b><br><br>Bâ-mühr-i hazret-i efendi<br><br>Ma‘rûz<br><br>Vilâyet-i Anadolu’da medîne-i İzmir kazâsına tâbi‘ Urla kasabası re‘âyâsından olup mahrûse-i Galata’da bundan esbak hâlik olan Dimitri v. Yorgi v. Dimitri’nin verâseti zevce-i metrûkesi Yamando bt. Krorni Nasrâniye ile sulbî kebîr oğulları Praşkova ve Gavril ve Manol’a münhasıra oldukdan sonra mesfûr Praşkova dahi hâlik olup verâseti zevce-i metrûkesi Leri bt. Lamborno ile anası mezbûre Yamando ve sulbiye sagīre kızları Yamando ve Soful’a ve li-ebeveyn karındaşları mersûmân Gavril ve Manol’a inhisârı tahakkukundan sonra sahib-i arzuhâl merkūm Manol meclis-i şer‘de li-ebeveyn karındaşı mesfûr Gavril Râhib’in vekîl-i şer‘îsi Simyon v. Yorgaki muvâcehesinde hâlik-i evvel mesfûr Dimitri’nin bi’l-cümle terekesi beynimizde ma‘rifet-i şer‘le taksîm olunup karındaşım müvekkile-i merkūm Gavril Râhib benim hisse-i irsiyeme vâzı‘u’l-yed olmağla hisse-i irsiye-i ma‘lûmemi tamamen bana def‘ ve teslîm ve ben dahi yedinden tamamen ahz ve istifâ edip hâlikân-ı [74a] mesfûrânın terekelerine ve husûs-ı mirasa ve sâir beynimizde cereyân eden hukūk-ı ma‘lûme ve mechûleye müte‘allik âmme-i da‘vâdan karındaşım müvekkil-i mezbûrun zimmetini bin yüz altmış senesi Receb-i şerîf’inin on sekizinci günü Rumeli kazaskeri şer‘iyâtcısı müderrisîn-i kirâmdan Abdullah Efendi huzûrunda ibrâ-i âm ile ibrâ etmişidim el-hâletü hâzihî ben ibrâ-i mezkûru müvekkil-i merkūm bana yedi bin beş yüz guruş vermek şartıyla etmişidim deyü tesâddî eylediğim da‘vâyı zarûretimden hilâf-ı irtikâb eyledim da‘vâ-yı mezkûremde kâzibim takrîr-i mezkûrum olan ibrâ sahîhdir ve târih-i mezkûrdan işbu târih-i i‘lâma gelince kezâlik müvekkil-i mesfûr Gavril Râhib’in cemî‘ ahz u i‘tâ ve hukūk-ı ma‘lûme ve mechûleye müte‘allik âmme-i da‘vâdan zimmetini ibrâ-i âm ile ibrâ ve ıskāt eyledim ba‘de’l-yevm müvekkil-i mesfûr Gavril Râhib ile kat‘a da‘vâ ve nizâ‘ ve husûmetim ve cihetinde ve zimmetinde bir akçe ve bir habbe hakkım yokdur fîmâ-ba‘d asâleten ve vekâleten benden da‘vâ sudûr eder ise lede’l-hükkâmi’l-kirâm mesmû‘a olmasın dediğini vekîl-i merkūm Simyon zimmî tasdîk eylediği ba‘de’t-tescîl huzûr-ı âlîlerine i‘lâm olundu bâkī fermân hazret-i veliyyü’l-emrindir.<br><br>Fî-gurreti Safer sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7611"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7613"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b435"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>