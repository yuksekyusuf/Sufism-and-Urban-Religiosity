﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 409<br>Hüküm no: 394<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa b. Hüseyin ile Ömer Ağa b. Ali’nin birbirlerinin zimmetlerini ibrâ ettikleri</b><br><br>İbrâ ve ittifâk<br><br>Ma‘rûz[-ı dâ‘î-i devlet-i aliyyeleridir ki]<br><br>Mahmiye-i İstanbul’da Lanka Yenikapısı hâricinde kâin sermâyeci manav ustalarından sâhib-i arzuhâl es-Seyyid Mustafa Ağa b. es-Seyyid Hüseyin nâm kimesne meclis-i şer‘-i münîrde başyemiş pazarbaşısı İbrahim Sârım Bey ve manav ustalarından mazbûtü’l-esâmî Müslimîn hâzır oldukları hâlde derûn-ı arzuhâlde mezkûrü’l-ism es-Seyyid Ömer Ağa b. el-Hâc Ali nâm kimesne muvâcehesinde zikr olunan Lanka Yenikapısı hâricinde basmacılar cânibinde vâki‘ iki tarafdan kahve dükkânı ve Hacı Hüseyin mağazası ve bir tarafdan cidâr-ı hısn ve bir tarafı tarîk-i âm ile mahdûd bir bâb sermâyeci manav mağazası ve mülhakātı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme mukaddemâ yedimde mâlım ve mülküm iken nısf-ı şâyi‘ini bin iki yüz otuz bir senesi hılâlinde bin altı yüz guruş semen-i makbûza mezbûr es-Seyyid Ömer Ağa’ya tarafeynden bi’l-îcâb ve’l-kabûl bâtten ve sahîhan bey‘ ve temlîk ve vech-i lâyıkı üzere teslîm eylediğimden sonra mezbûr es-Seyyid Ömer Ağa nısf-ı âlât-ı mezkûreyi işbu târihden iki sene mukaddem bin dokuz yüz guruş semen tesmiyesiyle yine bana bey‘ ve semen-i merkūmdan yüz elli guruşunu yedimden ahz edüp nısf-ı âlât-ı mezkûreyi hâlâ bana teslîm etmemekle semen-i merkūmdan bâkī bin yedi yüz elli guruşu yedimden ahz ile nısf-ı âlât-ı mezkûreyi bana teslîme mezbûr es-Seyyid Ömer Ağa’ya tenbîh olunmak matlûbumdur deyü da‘vâ eylediğimde ol dahi cevâbında nısf-ı âlât-ı mezkûreyi evvelâ şirâsını ikrâr lâkin sâniyen benim ber-vech-i muharrer kendiden şirâ müdde‘âmı inkâr edüp ol vechile beynimizde ba‘de vukū‘ı’l-münâza‘a muslihûn tavassutuyla ben da‘vâ-yı mezkûremden meccânen fâriğ olmamla zikr olunan mağaza ve mülhakātı âlât-ı lâzıme-i merkūmesinin nısf-ı şâyi‘i hâlâ mezbûr es-Seyyid Ömer Ağa’nın mâl-ı müşterâsı ve nısf-ı âharı kemâ-kân benim mâlım olup tarafeynden her birimiz âharın nısf hissesinde kat‘an alâka ve medhalimiz olmamağla husûs-ı mezkûra müte‘allika âmme-i da‘vâdan tarafeynden her birimiz âharın zimmetini kabûlü hâvî meccânen ibrâ ve iskāt ol vechile külliyen kat‘-ı nizâ‘ edüp fîmâ ba‘d ber-vech-i muharrer nısfiyet üzere gediğine mâlikler olduğumuz mağaza-i mezkûre ve mülhakātında mezbûr es-Seyyid Ömer Ağa ile bi’l-ma‘iyye iskân edüp ahz u i‘tâ etmek üzere ittifâk ve ittihâd eyledik deyü ikrâr ve tasdîkleri tescîl ve İstanbul Mahkemesi’nden [huzûr-ı âlîlerine i‘lâm olundu.]<br><br>Fî 25 Za sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32819"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32821"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o508"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>