﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 533<br>Hüküm no: 627<br>Orijinal metin no: [94b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Un kapanı kileciler kethüdalığına Seyyid Davud Beşe b. Mehmed’in tayini</b><br><br>Kapan-ı dakīk kileci kethüdâlığı fermân istid‘âsı<br><br>Ma‘rûz<br><br>Âsitâne-i aliyye ve tevâbi‘i olan bilâd-ı selâsede vâki‘ habbâzân tâifesinin kethüdâları Mustafa Ağa ve uncular kethüdâsı es-Seyyid Mustafa Ağa ve bi’l-cümle nizâm ustaları ve kapan tüccârından el-Hâc Ömer ve kalafat İsmail ve el-Hâc Mehmed Emin ve Kebecizâde Mehmed Ârif ve Kırımlı el-Hâc İsmail ve el-Hâc Hâfız Ahmed ve sâir cerîdede mazbûtü’l-esâmî tüccâr meclis-i şer‘-i münîrde bu esnâda kileciler kethüdâsı ta‘yîn olunan bâ‘is-i i‘lâm es-Seyyid Davud Beşe b. Mehmed nâm kimesne muvâcehesinde her biri takrîr-i kelâm edip kapan-ı mezkûr iskelesine vürûd eden zehâiri sefînelerden ihrâc-ı vekîl eden kilecilerin mukaddemâ kethüdâsı olan Ebûbekir nâm kimesne kemâl-i mertebe müfsid ve hilekâr ve dâimâ şîrâze-i nizâm-ı kadîmimizin ihtilâline bâdi hâlâta ictisâr ve her birimizi gûnâ-gûn ızrâr ve bâ-husûs zehâiri vezn ve tekyîl esnâsında bi’d-defa‘ât hilesi âşikâr olmağla mezbûru cümle ma‘rifetiyle mukaddemâ tard ve ihrâc ve yerine istikāmetle mevsûf ve her vechile mücerrebü’l-etvâr ve cümlemizin marzî ve muhtârımız olan işbu mezbûr es-Seyyid Davud Beşe’yi talebimiz ile kıbel-i şer‘den kileciler kethüdâsı nasb ve ta‘yîn olunmuşdu lâkin kethüdâ-yı sâbık merkūm Ebûbekir bu esnâda ba‘zı mahallere istinâd ile yine kethüdâ olmak dâ‘îyesinde olmağla esnâfımızı sıyâneten ba‘de’l-yevm azl olunan merkūm Ebûbekir husûs-ı mezkûra kat‘an müdâhale ve ta‘arruz etmemek üzere fermân-ı âlîleri sudûrunu bi’l-ittifâk istid‘â ve istirhâm eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-14 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31380"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31382"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b533"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>