﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 914<br>Hüküm no: 751<br>Orijinal metin no: [170a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un vefat eden eşi Mehmed Efendi’de mehir bedeli alacağı olduğunu ispat ettiği</b><br><br>Mahmiye-i İstanbul’da Haydarpaşa mahallesinde sâkin iken bundan akdem vefât eden Şeyh Mehmed Efendi b. İbrahim b. Abdullah’ın verâseti zevce-i menkûha-i metrûkesi olup zâtı mahalle-i mezbûre ahâlîsinden Saraç Ahmed Çelebi b. Mehmed ve İsmail b. Ali ta‘rîfleriyle mu‘arrefe olan hâfızatü’l-kitâb Hadîce bt. Abdullah nâm hatun meclis-i şer‘-i hatîr-ı lâzımü’t-tevkīrde müteveffâ-yı mezbûrun sulbî sagīr oğlu İbrahim ve sagīre kızı Âişe’nin tesviye-i emrlerine kıbel-i şer‘den mansûb vasîleri olmağla terekesine vaz‘-ı yed eden Nasuh Beşe b. Yusuf mahzarında üzerine da‘vâ ve takrîr-i kelâm edip müteveffâ-yı mezbûr Mehmed Efendi b. İbrahim b. Abdullah târîh-i kitâbdan altı ay mukaddem tezevvüc murâd ettikde para üç hesâbı üzere bin sekiz yüz akçe mehr-i müeccel tesmiyesiyle şuhûd mahzarında beni tezevvüc ve kabûl edip akd-i nikâh beynimizde kāim iken kable’l-edâ vefât etmekle hâlâ vasiyy-i mezbûrdan taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden zikr olunan mu‘arrifân-ı mezbûrân Saraç Ahmed Çelebi b. Mehmed ve İsmail Çelebi b. Ali nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Şeyh Mehmed Efendi b. Abdullah târîh-i kitâbdan altı ay mukaddem tezevvüc murâd ettikde para üç akçe hesâbı üzere bin sekiz yüz akçe mehr-i müeccel tesmiyesiyle işbu müdde‘iye-i mezbûre Hadîce Hatun’u bizim huzûrumuzda tezevvüc ve kabûl edip akd-i nikâh beynlerinde kāim iken vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd-şüd.<br><br>Fî 5 min-Receb sene 1110<br><br>Şuhûdü’l-hâl: es-Seyyid Abdülmuti Efendi, Uşşâkī Mehmed Efendi b. Ahmed, Ahmed Çelebi b. Süleyman, Hüseyin Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0914"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1074"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>