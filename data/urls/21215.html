﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 250<br>Hüküm no: 151<br>Orijinal metin no: [35a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülkadir Ağa’nın, merhum Ali Beşe b. Habib’teki alacaklarını varislerden tahsil ettiği</b><br><br>Mahmiye-i Galataˈda muhtesib ağası olan Abdülkadir Ağa b. Kalender meclis-i şer‘-i şerîfde mahmiye-i mezbûr hâricinde Şahkulu mahallesinde sâkin iken bundan akdem vefât eden Ali Beşe b. Habibˈin verâseti zevce-i metrûkesi Fatma bt. Hüseyin ile vâlidesi Gevher bt. Şa‘bân ve li-eb kız karındaşı Fatma bt. Habib nâm hatunlara münhasıra olduğu şer‘an zâhir ve müte‘ayyin oldukdan sonra merkūme Fatmaˈnın vekîl-i müsecceli olan Ahmed Efendi b. Mustafa ve kızkarındaşı mezbûre Fatmaˈnın vekîl-i müsecceli olan el-Hâc Murad b. Mehmed ile ve mezkûre Gevherˈin dahi vekîl-i şer‘îsi Mehmed Çelebi b. Mehmed mahzarlarında ikrâr ve takrîr-i kelâm edip müteveffâ-yı mezbûr zimmetinde deyn-i şer‘îden yüz kırk üç esedî guruş ile ve cinsi ve vasfı ma‘lûm yedimden müşterâ ve makbûz bir gulâm bahâsından yedişer dirhem elli riyâlî guruş hakkım olup meblağayn-ı mezbûreyn kableˈl-istifâ vefât etmekle meblağayn-ı mezbûreyni müvekkilât-ı merkūmâtdan da‘vâ ve taleb eylediğimde anlar dahi inkâr etmekle beynimizde münâza‘ât-ı kesîre vâki‘a olmuşdu elhâletü hâzihî tavassut-ı muslihîn ile mezbûrât benimle an inkâr doksan esedî guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı merkūm doksan esedî guruş vükelâ-i mezkûrînin yedlerinden biˈt-tamam ahz u kabz eyledim ve mâ‘adâsı da‘vâlarından mezkûrâtın zimmetlerini ibrâ-i âm ile ibrâ ve iskât edip vechen mineˈl-vücûh hak ve alâkam kalmadı eğer ba‘deˈl-yevm husûs-ı mezbûra müte‘allik benden biˈl-asâle veyâ vekîlimden biˈl-vekâle da‘vâ sudûr ederse ledeˈl-hükkâmiˈl-kirâm makbûle olmasın dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈs-sâlis-i aşer min-şehri Rebî‘iˈl-âhir li-sene erba‘a ve semânîn ve elf.<br><br>Şuhûdüˈl-hâl: Musa Efendi [b.] el-Hâc Mehmed, Ömer Efendi b. Ali, Musa b. İbrahim Efendi, Mahmud Halîfe b. Hasan, İbrahim Çelebi b. Mehmed, İsa Bey b. Halil, Hüseyin Çelebi b. Ali, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21214"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21216"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o993"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>