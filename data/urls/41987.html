﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 445<br>Hüküm no: 457<br>Orijinal metin no: [111a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kılıçcı Ali Çelebi’nin sâbık Ohri Valisi Ali Paşa’ya vermiş olduğu borcu, kefil Osman Ağa’dan talep etmesi</b><br><br>Bâ-imzâ-i Hazret-i veliyyü’n-ni‘am.<br><br>Mahmiye-i İstanbul’da Sultân Ahmed Han -aleyhi’r-rahmetü ve’l-gufrân- Câmi‘-i şerîfi kurbünde sâkin işbu râfi‘ü’l-kitâb Kılıçcı Ali Çelebi b. Mustafa nâm kimesne mahmiye-i mezbûrede meclis-i şer‘de Osman Ağa b. Yusuf nâm kimesne mahzarında üzerine da‘vâ ve takrîr-i kelâm edip yedimde olan mümzâ ve mahtûm iki kıt‘a deyn temessükü nâtık olduğu üzere sâbıkā Ohri Vâlisi olan işbu hâzır-bi’l-meclis sa‘âdetlü Ali Paşa b. Abdi zimmetinde cihet-i karz-ı şer‘îden üç bin guruş hakkım olup meblağ-ı mezbûra merkūm Osman Ağa ile gāib ani’l-meclis İslâm Bey nâm kimesneden her biri müstakillen kefâlet-i sahîha-i şer‘iyye ile kefil oldukdan sonra meblağ-ı mezbûrun beş yüz guruşunu kefil-i mezbûr Osman Ağa’dan ve beş yüz guruşunu dahi kefil-i gāib-i mezbûr İslâm Bey’den ki bu vech üzere meblağ-ı mezkûrun cem‘an bin guruşunu ahz u istî‘fâ edip iki bin guruşu bâkī kalmağla hâlâ meblağ-ı bâkī-i mezbûru kefâletine binâen merkūm Osman Ağa’dan taleb ederim suâl olunsun dedikde gıbbe’s-suâl [111b] merkūm Osman Ağa cevâbında fi’l-hakīka kazıyye vech-i muharrer üzere olup müdde‘î-i mezbûra sen cihetü’l-kefâleti’l-mezkûre kabzını mu‘terif olduğu meblağ-ı mecmû‘-ı mezkûr bin guruşdan mâ‘adâsı olan meblağ-ı bâkī-i mezbûr iki bin guruş el-an zimmetimde vâcibü’l-edâ ve lâzimü’l-kazâ deynimdir deyü tav‘an ikrâr ve i‘tirâf etmeğin alâ-mûceb-i i‘tirâfihî meblağ-ı bâkī-i mezbûr iki bin guruşu bi-hükmi’l- kefâleti’l-mezkûre müdde‘î-i mezbûra edâ ve teslîme merkūm Osman Ağa’ya ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Ahmed Bey b. ( ), Mehmed Çavuş b. Yakub, Süleyman Ağa b. Şaban, Hüseyin Efendi, Hasan Ağa tâbi‘-i Sadr-ı âlî, Ömer b. Mehmed, Ahmed Bey b. Abdullah Bosnavî, Uzun Mustafa b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=41986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b445"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>