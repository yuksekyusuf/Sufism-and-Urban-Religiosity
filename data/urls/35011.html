﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 408<br>Hüküm no: 358<br>Orijinal metin no: [132-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un vakıf menzil satışından dolayı Külahçı Ali Ağa ile Havva Hatun ve kocası Mehmed’le olan anlaşmazlıklarında sulh olup zimmet ibrası yaptıkları</b><br><br>Menzil nizâ‘ı<br><br>[Ma‘rûz]<br><br>Sâhibe-i arzuhâl mu‘arrefetü’z-zât Hatice Hatun bt. Abdullah bi’l-ma‘iyye rü’yete memûr evkāf müfettişi izzetlü fazîletlü es-Seyyid Mehmed Emin Âsaf Beyefendi tarafından mürsel Kâtib es-Seyyid Ali Rıza Efendi hâzır olduğu hâlde meclis-i şer‘-i münîrde derûn-ı arzuhâlde mezkûrü’l-ism Külahcı Ali Ağa b. Halil muvâcehesinde nefsinden asıl ve zevci Dellâl es-Seyyid Mehmed b. Mehmed Said tarafından husûs-ı âtîde vekîl-i müsecceli kezâlik mu‘arrefetü’z-zât Şerife Havva Hatun bt. Mustafa hâzıra olduğu hâlde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan merhûm Mîr Piyâde Ali Ağa Vakfı müsakkafâtından bâ-temessük-i mütevellî bi’l-icâreteyn mutasarrıfe olduğum el-yevm zevcân-ı asıl ve vekîl ve müvekkil-i mezbûrân Şerife Havva Hatun ve es-Seyyid Mehmed’in vâzı‘ıyyü’l-yed oldukları İstanbul’da Yenibahçe civârında Karabaş mahallesinde kâin bir bâb harâb vakıf menzili işbu sene-i mübâreke Muharremi’l-harâmının on ikinci günü mezbûr Ali Ağa emir ve tevkîlimle ben diyâr-ı âharda iken gāibe ani’l-meclis Fatıma Hatun bt. Hüseyin’e iki yüz elli guruş mukābelesinde bi’l-vekâle ferâğ-ı kat‘î ve re’y-i mütevellî ile ferâğ ve tefvîz etmekle bedeli olup gāibe-i mezbûrenin benim için teberru‘an verip mezbûr Ali Ağa dahi bi’l-vekâle benim için makbûzu olan meblağ-ı merkūm iki yüz elli guruş yedinde kalıp ve gāibe-i mezbûre Fatıma Hatun dahi ber-vech-i muharrer mutasarrıfe olduğu menzil-i mezkûru sene-i merkūme Saferi’l-hayrının yirmi beşinci günü zevcân-ı mezbûrâna ale’l-iştirâki’s-seviyy bâ-re’y-i mütevellî fâriğa oldukdan sonra ben diyâr-ı âhardan geldiğimde mezbûr Ali Ağa ber-vech-i muharrer makbûzu olup yedinde kalan meblağ-ı mezkûr iki yüz elli guruşu bana tamamen def‘ ü teslîm eylediğinden mâ‘adâ el-hâletü hâzihî benim fakr-ı hâlime merhameten rızâsıyla kendi mâlından dahi teberru‘an altmış guruş bana def‘ ü teslîm ben dahi ahz u kabz ve istihlâk etmemle bi’l-cümle husûs-ı mezkûra ve menzil-i merkūma müte‘allika âmme-i da‘vâdan ben mezbûr Ali Ağa ile zevcân-ı asıl ve vekîl ve müvekkil-i mezbûrân Şerife Hava Hatun ve es-Seyyid Mehmed’in zimmetlerini ibrâ-i âmm-ı sahîh-i şer‘î ile ibrâ ve iskāt eylediğimde mezbûr Ali Ağa dahi kezâlik husûs-ı mezkûra ve cihet-i karzdan olarak benden mutâlebe eylediği yüz kırk guruşa müte‘allika âmme-i da‘vâdan benim zimmetimi ibrâ-i âm ile ibrâ ve iskāt ve ben ve mezbûr Ali Ağa ve hâzıra-i asıl ve vekîl-i mezbûrdan her birimiz ber-vech-i muharrer âharın ibrâsını asâleten ve vekâleten kabûl edip bu vechile külliyen kat‘-ı münâza‘a eyledik deyü ikrâr ve tasâdıkları tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 13 C sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35010"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35012"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>