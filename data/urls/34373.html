﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 214<br>Hüküm no: 195<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avadis v. Ohannes’in uhdesindeki berber gediğini rehin göstererek Osman’dan aldığı borcun ödenmesi ve takibi hususunda Mehmed Arif Ağa’yı vekil tayin ettiği</b><br><br>Nısf berber gediği rehni<br><br>Âsitâne-i aliyye’de vâki‘ berber esnâfından Vanlı Avadis v. Ohannes nâm zimmî meclis-i şer‘-i hatîrde esnâf-ı mezkûreden işbu bâ‘isü’l-kitâb es-Seyyid Osman Usta b. el-Hâc Hasan mahzarında esnâf-ı mezkûrenin köşe ustalarından el-Hâc Mehmed Ârif Ağa b. Mehmed Emin hâzır olduğu hâlde ikrâr-ı tâm ve takrîr-i kelâm edip merkūm es-Seyyid Osman Usta’nın mâlından iktirâz edeceğim iki bin guruş mukābelesinde mahmiye-i mezbûrede Asmaaltı nâm mahâlde Pirinççiler sûkunda Cihangirli Hasan Efendi’nin Pirinççi mağazası ittisâlinde köşebaşında kâin mâhiye üç buçuk guruş kirâ-i kadîmeli bir bâb berber dükkânı derûnunda mevcûde Başmuhâsebe Kalemi’nde yetîm ismine mukayyed ve mu‘teber beyne’l-esnâf gedik ta‘bîr olunur âlât-ı lâzıme-i ma‘lûmeden bâ-hüccet-i şer‘iye mâlik olduğum nısf gedik-i mezkûru mezbûr es-Seyyid Osman Usta’ya rehin vaz‘ ve yedine teslîm eylediğimde ol dahi ber-minvâl-i muharrer irtihân ve tesellüm ve kabz ve kabûl eylediğinden sonra nısf gedik-i mezkûru mezbûr es-Seyyid Osman Usta li-ecli’l-isti‘mâl bana i‘âre ve teslîm ve ben dahi isti‘âre ve kabz eylediğimden sonra merkūm es-Seyyid Osman Usta mâlından bana iki bin guruş ikrâz ve teslîm ve ben dahi iktirâz ve kabz ve umûruma sarfla istihlâk etmemle meblağ-ı mezkûr ile semeni işbu târîhden iki sene tamâmına değin müeccel ve mev‘ûd, yine mezbûrun mâlından olmak üzere iştirâ ve kabz eylediğim bir aded hilâlî sâ‘at semeninden dahi altı yüz guruş ki cem‘an iki bin altı yüz guruş mezbûra zimmetimde sahîhan edâsı vâcib ve deynim olmağla eğer ben deyn-i mecmû‘-ı mezkûrum olan meblağ-ı mecmû‘-ı mezkûr iki bin altı yüz guruşu senesi hitâmında edâ edemez isem mâlik olduğum <<nısf gedik-i mezkûru>> mârru’z-zikr nısf gedik-i mezkûru semen-i misliyle âhara bey‘ ve semenini ahz u kabz edip makbûzundan deyn-i mecmû‘-ı mezkûrumu merkūm es-Seyyid Osman Usta’ya edâya ve fazla kalır ise fazlasını bana teslîme tarafımdan hâzır-ı merkūm el-Hâc Mehmed Ârif Ağa’yı “küllemâ azeltüke fe-ente vekîlî” mefhûmu üzere vekâlet-i devriye ile vekîl ve nâib-i menâb nasb u ta‘yîn eylediğimde ol dahi vekâlet-i mezkûreyi kabûl ve hizmet-i lâzımesini vaktinde edâya ta‘ahhüd ve iltizâm eyledi dedikde gıbbe’t-tasâduk[i’ş-şer‘î mâ vaka‘a bi’t-taleb ketb olundu]<br><br>Fî 26 M sene 1247<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=34372"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34374"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>