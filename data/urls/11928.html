﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 48<br>Hüküm no: 10<br>Orijinal metin no: [4-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola’nın kızları Fani, Praşkova ve Hıristiya’nın, Yani’nin elinde olan bostan hisselerini almak üzere Sitori’yi vekil tayin etmeleri</b><br><br>Yanya vilâyeti dâhilinde Leskovik sancağına tâbi‘ nefs-i Leskovik kazâsı kurâsından Çarşova karyesinde mütemekkine ve Devlet-i Aliyye teba‘asının Rum milleti nisvânından Fani ve Praşkova ve Hıristiya benât-ı Nikola v. İlya taraflarından ber-vech-i âtî vekâlet iddi‘â eden teba‘a-i Devlet-i Aliyye’den ve millet-i merkūmeden işbu hâmilü’r-rakīm Sitori v. Proto Mahkeme-i Teftîş’de ma‘kūd meclis[de] zikri âtî bostan hissesine bi’l-emâne vaz‘-ı yedi mütehakkık olan yine teba‘a-i Devlet-i Aliyye’den ve millet-i merkūmeden Yani v. Kosta mahzarında üzerine da‘vâ ve takrîr-i kelâm edüp merhûme ve mağfûrun-lehâ Cedîd Vâlide Sultan hazretlerinin evkāf-ı şerîfeleri müstegallâtından medîne-i Üsküdar’da Rum Mehmedpaşa mahallesinde Bostan sokağında vâki‘ ma‘lûmü’l-hudûd sekiz numara ile murakkam senevî yüz elli guruş icâre-i müeccelelü mülk ma‘a gedik bir kıt‘a bostanın senevî otuz altı buçuk guruş on para icârelü hissesi on iki hisse i‘tibârıyla üç hissesi gāibât-ı merkūmâtın bâ-temessük mütevellî bi’l-icâreteyn taht-ı tasarruflarında olup ve merkūm Yani hisse-i mezkûreye gāibât-ı merkūmâtın teslîmleriyle bi’l-emâne vâzı‘ü’l-yed olup ancak gāibât-ı merkūmât ber-vech-i muharrer mutasarrıfa oldukları hisselerini merkūm Yani’nin yedinden nez‘ ü kabza ve ba‘de’l-kabz bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendülere irsâl ve îsâle ve husûs-ı mezkûr mütevakkıf olduğu umûrun küllîsine işbu yedimde olup sene-i sâbıkā Zilhicceti’ş-şerîfesi’nin gurresi târihiyle müverraha livâ-i mezkûr nâibi Abdurrahim Efendi’nin imzâ ve hâtemini hâviye bir kıt‘a vekâlet hücceti ve zahrında muharrer livâ-i mezkûr Bidâyet Mahkemesi’nin memhûr mazbatası mantûklarınca taraflarından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup hisse-i mezkûreden keff-i yed ve bana teslîme merkūm Yani’ye tenbîh olunmak bi’l-vekâle murâdımdır deyü hüccet ve mazbata-i mezkûreyi ibrâz ile da‘vâ et[dik]de ol dahi cevâbında hisse-i [5] mezkûreye vaz‘-ı yedini ikrâr lâkin müdde‘î-i merkūmun vekâlet müdde‘âsını inkâr şüd, ilâ-âhirihî.<br><br>Fî 9 Ramazan sene [1]300</p>          <br><a title="Önceki sayfa" style="text-decoration:none" href="./ayrmetin.php?idno=11927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b048"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o368"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>