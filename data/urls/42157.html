﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 97<br>Hüküm no: 51<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Turgutlu kasabası ahalisinden Halil b. Seyfullah’ın Voyvoda Selim Ağa ile olan davasının Manisa kadısı tarafından görülmesi</b><br><br>Bâ-hatem-i hazret-i efendi,<br><br>Ma‘ruz,<br><br>Vilâyet-i Anadolu’da medîne-i Manisa nevâhîsinden Turgutlu kasabası ahâlîsinden sâhib-i arzuhâl es-Seyyid Halil b. Seyfullah derûn-ı arzuhâlde mezkûrü’l-ism sâbıkā kasaba-i mezbûre Voyvodası Selim Ağa ile Cum‘a günü huzûr-ı Âsafânelerinde Arz odası’nda ma‘kūd meclis-i şer‘-i münîrde terâfu‘larında merkūm Selim Ağa bin yüz yetmiş senesi Zilhiccesi’nin beşinci günü kasaba-i merkūmede voyvoda iken gāib ani’l-beled a‘yânlık iddi‘âsında olan dört beş nefer kimesne ile ittifâk ve yek-dîl olup iki yüz neferden mütecâviz levendât ve erâzil ve eşhâs ile üzerime hücûm ve katlime mübâderet eylediklerinde ben dahi <<tahlîs için>> tahlîs-i nefsim için kasaba-i merkūmede vâki‘ menzilime duhûl ve tahassun eylediğimden sonra merkūm Selim Ağa zikr olunan rüfekā ve levendât ile bi-gayr-ı hakkın menzilimi basıp menzil-i mezkûrumu bi’l-külliye ihrâk bi’n-nâr ve işbu yedimde olan defter-i müfredât mantûkunca cem‘an doksan iki bin guruşluk nakid ve hınta ve şa‘îr ve sâir emvâl ve eşyâmı yağma vü gāret ve beni dahi mecrûh etmeleriyle ber-minvâl-i muharrer merkūm Selim Ağa’dan mûceb-i şer‘îsini hâlâ Âsitâne-i aliyye’de taleb ve da‘vâ irâdesinde olduğumda merkūm Selim Ağa’nın rüfekāsı bu tarafda mevcûd olmadıklarından mâ‘adâ benim için dahi tashîh-i da‘vâ ve isbât-ı müdde‘â müte‘azzir olmağla minvâl-i muharrer üzere mahâllinde ihkāk-ı hak [10b] olunması bâbında merkūm es-Seyyid Halil istirhâm eylediğinde fi’l-hakīka husûs-ı mezbûr mevâdd-ı azîmeden ve hakīkati mahâllinde mütebeyyin olur umûrdan olup ve mezbûr Selim Ağa’nın rüfekāsı dahi ol tarafda olmalarıyla taraf-ı Devlet-i aliyye’den mücerrebü’l-etvâr mübâşir ta‘yîniyle mahâllinde Manisa Mollası Efendi dâ‘îleri bi’n-nefs kemâl-i dikkat ve taharrî birle rü’yet ve istimâ‘ ve alâ-vechi’l-ihtimâm şer‘an fasl ü hasm ve hakīkatini der-i Devlet-i aliyye’ye arz ü i‘lâm eylemesi bâbında emr-i âlîleri sudûru re’y-i rezîn-i isâbet-karînlerine menût olduğu ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 15 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42156"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42158"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>