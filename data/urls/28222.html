﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 180<br>Hüküm no: 197<br>Orijinal metin no: [41a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap taifesinden Mehmed Beşe b. Dursun’un Sakızlı Musa b. Mustafa’da olan alacağını taksite bağlaması</b><br><br>Kasâb tâifesinden olup mahmiye-i İstanbul’da Arabacı Bayezid mahallesinde sâkin Mehmed Beşe b. Dursun meclis-i şer‘-i şerîf-i enverde tâife-i mezbûreden işbu bâ‘isü’l-kitâb Sakızlı Musa b. Mustafa mahzarında ikrâr-ı tâm ve takrîr-i kelâm edip merkūm Musa zimmetinde yedimden iştirâ ve kabz eylediği beynimizde ma‘lûm koyun bahâsından yetmiş yedi bin yetmiş akçe hakkım olup bundan akdem meblağ-ı mezbûru mezbûr Musa’dan taleb ve da‘vâ ve ba‘de’l-hükm dört ay mikdârı mezbûr Musa’yı habs etdirip ba‘dehû beynimizde muslihûn [tavassut] edip mezbûr Musa benimle üç yüz guruş üzerine sulh oldukda ben dahi sulh-ı mezbûru kabûl edip lâkin mezbûr Musa bedel-i sulh-ı mezbûru hâlâ edâya iktidârı olmayıp taksît ve te’cîle tâlib oldukda ben dahi bedel-i sulh olan meblağ-ı mezbûr üç yüz guruşun yirmi beş guruşunu hâlâ alıp ve bâkī iki yüz yetmiş beş guruşu beher sene tamâmında yirmi beş guruş olmak üzere târih-i kitâbdan on bir sene tamâmına değin te’cîl ve taksît eylediğimde mezbûr Musa dahi taksît-i mezbûru kabûl ve meblağ-ı mezbûr üç yüz guruşu ber-vech-i meşrûh bana edâ ve teslîme ta‘ahhüd ve iltizâm eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâbi‘ [min] Muharremi’l-harâm li-sene mi’e ve elf.<br><br>Şuhûdü’l-hâl: Süleyman b. Mehmed, Attâr İbrahim Beşe b. Mahmud, İbrahim Çelebi b. Ahmed, Mehmed Çelebi b. Ahmed, Ebûbekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o359"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>