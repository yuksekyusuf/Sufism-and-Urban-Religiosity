﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 314<br>Hüküm no: 447<br>Orijinal metin no: [51a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen köle Belkıs bt. Abdullah’ın âzâd olunduğunu ispat ettiği</b><br><br>Bundan akdem vefât eden Sultan bt. İsmail’in zevci Hanefi b. İbrahim meclis-i şer‘de, mezbûrenin mu‘takası olan işbu râfi‘atü’l-kitâb uzun boylu kara gözlü Rûsiyyetü’l-asl Belkıs bt. Abdullah mahzarında üzerine takrîr-i da‘vâ edip, mezbûre Belkıs mezbûre Hâtunun mülkü olup vefât ettikde verâseti bana ve li ebeveyn kız karındaşı Cevrî nâm hâtuna munhasıra olmağın, merkūme Belkıs’ın dahi nısfı bana intikāl edip mülk-i mevrûsum olmuş iken itâ‘atden imtinâ‘ eder, suâl olunup ihkāk-ı hak olunmasın taleb ederim dedikde, gıbbe’s-suâl mezbûre Belkıs cevâbında, fi’l-vâki‘ mezbûre Sultan Hâtun’un câriyesi olup hâl-i hayâtında beni müdebbere edip vefât ettikde müdde‘î-i mezbûr gāib ve mezbûre Hâtunun verâseti henüz meşkûke ve gayr-i müsbete olduğuna binâen, mahmiye-i İstanbul’da Beytü’l-mâl emîni olan Mehmed Ağa mezbûre Hâtunun mülkü olmak zu‘mu ile bana emâneten ve kıbel-i şer‘den vesâyeten vaz‘-ı yed edip, ben dahi hayâtında mezbûre Hâtun müdebbire idiğini mahmiye-i mezbûrede bin yirmi altı senesi Cemâziyelevveli’nin evâ’ilinde kassâm-ı askerî olan Mevlânâ Mehmed Efendi b. Ali huzûrunda nehc-i şer‘î üzre isbât ve ıtkıma hükm edip, yedime hüccet-i şer‘iyye verdi deyû kassâm-ı mûmâ-ileyh imzâsıyla mümzât ve hâtemiyle mahtûme hüccet ibrâz edip, hüccet-i merkūme cevâbına muvâfık bulundukda, gıbbe’l-istintâk merkūm Hanefi mazmûn-ı hücceti inkâr edip, mezbûre Belkıs’dan sıdk-ı makāline beyyine taleb olundukda, udûleyn zeyl-i kitâbda mastûrü’l-e[sâ]mî olan Müslimînden Ahmed Çelebi b. Mehmed ve Mehmed b. Hamza nâm kimesneler meclis-i şer‘a hâzırân olup gıbbe’l-istişhâd, fi’l-vâki‘ emîn-i mezbûr müteveffât-ı mezbûrenin mülkü olmak zu‘mu ile isbât ve ıtkına hükm olundu, bu husûsa şâhidleriz, şehâdet dahi ederiz deyû mazmûn-ı hüccet-i mezbûreye muvâfık edâ-i şehâdet-i şer‘iyye ettiklerinde şehâdetleri hayyiz-i kabûlde vâkı‘a olmağın, hâlâ vereseye nazaran müteveffât-ı mezbûrenin zât-ı tezkiyesi merkūmenin zımnında müsâ‘id idiği sikāt ihbârıyla ma‘lûm olmağın, hükm-i sâbık îfâ olunup, mâ hüve’l-vâki‘ bi’t-taleb ketb olundu. Hurrire fî evâhiri Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: İbrahim [b.] Hanefi, Ali Çavuş el-mübâşir, Ahmed [b.] Ali, Mehmed [b.] Mustafa, Haydar b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>