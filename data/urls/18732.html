﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 180<br>Hüküm no: 252<br>Orijinal metin no: [60b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bâli b. Abdullah’ın evini evlatlarına vakf ettiği satılamayacağı</b><br><br>Mehmed b. Mehmed nâm kimesne mahfil-i kazâda Mustafa b. Ali nâm kimesne mahzarında üzerine takrîr-i da‘vâ edip mahmiye-i Galata’da Yolcuoğlu mahallesinde vâki‘ olup inde’l-cîrân ma‘lûmü’l-hudûd olan menzili cedd-i a‘lâm olan Bâli b. Abdullah evlâdına ve evlâd u evlâdına neslen ba‘de neslin batnen ba‘de batnin vakf eylemişdir ben dahi mezbûrun evlâdından Mehmed b. Mehmed’in sulbî oğluyum hâlen mezbûr Mustafa menzil-i mezbûru mülkiyyet üzre tasarruf eder âhara bey‘ etmek ister suâl olunsun dedikde gıbbe’s-suâl mezbûr Mustafa vakfiyyet-i mezkûre inkâr ile cevâb vericek mezbûr Mehmed’den da‘vâsına mutâbık beyyine taleb olundukda udûl-i müslimînden el-Hâc Mehmed b. el-Hâc Hüseyin ve eş-Şeyh Ahmed b. eş-Şeyh Mehmed nâm kimesneler meclis-i şer‘a li ecli’ş-şehâde hâzırân olup fi’l-vâki‘ menzil-i mezbûru merkūm Bâli evlâdına ve evlâd u evlâdına ba‘dehû fukarâ-i Medîne-i münevvere’ye vakf eylemişdir ve mezbûr Mehmed dahi vakf-ı mezbûrun evlâdından Mehmed’in sulbî oğludur bu husûsa şâhidleriz şehâdet dahi ederiz deyû her birisi ale’t-tafsîl edâ-i şehâdet-i şer‘iyye ettiklerinde şehâdetleri ba‘de’t-ta‘dîl hayyiz-i kabûlde vâki‘ olup mâ hüve’l-vâki‘ ketb olunup yed-i tâlibe vaz‘. Tahrîren fî evâili Muharrem sene 999.<br><br><br>Şuhûdü’l-hâl: Hasan b. Hüseyin, Abdülkādir b. Hacı, Sinan Bey b. Mahmud, Mahmud b. İsmail, Ömer Efendi b. Yusuf el-Müderris, Mehmed b. Bayezid.</p>          <br><a title="Önceki sayfa" style="text-decoration:none" href="./ayrmetin.php?idno=18731"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18733"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o385"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>