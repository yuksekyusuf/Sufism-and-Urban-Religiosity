﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 153<br>Hüküm no: 120<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım bt. Moravî Ahmed Paşa’nın Mora Gördös’deki çiftlik ve müştemilatını, hububatı ve tarlaları Halil Bey b. Abdi Bey’e toplam iki bin yedi yüz elli guruşa sattığı ve devrettiği</b><br><br>Mübâya‘a-i çiftçi<br><br>Mahmiye-i İstanbul’da Davud Paşa Mahallesi’nde sâkine fahrü’l-muhadderât Âişe Hanım bt. Moravî Ahmed Paşa’nın vekîl-i müseccel-i şer‘îsi Şerîf Mehmed Bey b. Abdülbaki meclis-i şer‘-i hatîr-i lâzımü’t-tevkīrde Mora cezîresinde Gördös kasabasında sâkin Halil Bey b. Abdi Bey tarafından husûs-ı âtiyyü’z-zikri tasdîka vekîl olduğu Ali Ağa b. Ali ve Hüseyin Efendi b. Ali nâm kimesneler şehâdetleriyle sâbit olan es-Seyyid Ahmed Ziyaeddin Efendi b. es-Seyyid Ahmed Ziyaeddin mahzarında bi’l-vekâle ikrâr-ı tâm ve takrîr-i kelâm edip işbu akd-i âti’z-zikrin sudûruna değin müvekkilem mûmâ-ileyhâ Âişe Hanım’ın yedinde mülk ve hakkı olup zikrolunan Gördös kazâsına tâbi‘ Fesleğe karyesinde vâki‘ lede’l-ahâlî ve’l-cîrân ma‘lûmü’l-hudûd ve’l-kat‘ mülk çiftçi damları ve harman yerlerini müvekkil-i mezbûr Halil Bey’e iki yüz guruşa ve çiftlik-i mezkûrede olan kırk yedi keyl hınta ve otuz sekiz keyl şa‘îrini kezâlik iki yüz guruşa müvekkil-i mûmâ-ileyh Halil Bey ile ale’l-iştirâk mutasarrıf olduğu bir bâb su değirmeninde olan nısf hisse-i şâyi‘asını üç yüz elli guruşa tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ile bi-safka-i vâhide müvekkil-i mûmâ-ileyh Halil Bey’e bey‘ ve temlîk ve teslîm ve çiftlik-i mezkûra tâbi‘ dört çifte mütehammil ma‘lûmü’l-mikdâr tarlalarını dahi iki bin guruş bedel mukābelesinde bâ-ma‘rifet-i sahib-i arz müvekkil-i merkūm Halil Bey’e ferâğ ve tefvîz eylediğinde, ol dahi zikrolunan çiftçi damlarını ve hubûbât-ı mezkûre ile nısf su değirmenini ber-vech-i muharrer iştirâ ve temellük ve tesellüm ve kabz ve kabûl ve sâlifü’z-zikr tarlaları dahi ber-vech-i muharrer tefevvüz ve kabûl edip semen-i mezkûr yedi yüz elli guruş ile bedel-i merkūm iki bin guruşu vekîl-i mûmâ-ileyh es-Seyyid Ahmed Ziyaeddin Efendi yedinden bi’t-tamam ve’l-kemâl ahz ve kabz edip, ba‘de’l-yevm emlâk-i mezkûre ile arâzî-i merkūmede müvekkilem mûmâ-ileyhâ Âişe Hanım’ın asla ve kat‘â alâka ve medhali kalmayup zikrolunan çiftçi damları ve hubûbât-ı mezkûre müşteri-i müvekkil-i mûmâ-ileyh Halil Bey’in emlâk-i müşterâsı ve hakk-ı sırfı ve sâlifü’l-beyân tarlalar emlâk-i müfevvezi olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 6 Rebî‘ülâhir sene [1]194.<br><br>Şuhûdü’l-hâl: Yusuf Bey, Mustafa Ağa b. Mehmed, es-Seyyid Mustafa Kapudan b. es-Seyyid Hasan, Tüfengçi Mehmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>