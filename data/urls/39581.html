﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 276<br>Hüküm no: 289<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Abdullah adlı yeniçerinin Ahmed Ağa’nın evine girerek eşyalarını çaldığı</b><br><br>Mahmiye-i Kostantıniyye’de Cerrah Mehmed Paşa Câmi‘-i şerîfi kurbünde sâkin olan dergâh-ı ma‘delet-penâh müteferrikalarından fahrü’l-eşbâh Ahmed Ağa b. Ali Dîvân-ı âlî -dâme mahfûfan bi’l-ma‘âlîde- Mehmed b. Abdullah nâm yeniçeriyi mahfil-i kazâya ihzâr ve üzerine takrîr-i da‘vâ edip mezbûr Mehmed şakī ve haramzâde ve sâ‘î bi’l-fesâd fi’l-arz olup serikaya mu‘tâd olmağın târih-i kitâbdan dört ay mukaddem işbu hâzır fi’l-meclis Avanis v. ( ) nâm Ermeniye evimi gösteriver deyü cebr edip onun delâletiyle bir gece mezbûr Mehmed ve şerîki olup gāib ani’l-meclis olan Kör Sefer nâm kimesne Cerrah Mehmed Paşa hamamı üzerinden evimin camların kırıp iç evime girüp evimden on beş donluk kadife ve bir vaşak nâfesi ve bir vaşak paçası ve bir çil kafa ve bir hovranî kürkümü ve dikilmiş kırmızı kadife mintan ve bir kırmızı entari kadife ve bir zenkârî dikilmiş atlas kaftan ve bir atlas kırmızı mintan ve iki donluk yeşil çuka ve dört peştamal ve bir nâfte kırmızı raht kîsesi ve yirmi münakkaş boğça ve on beş donluk atlas ve bir yeşil ferâceye kaplı zerdava kürk ve bir yağmurluk sofumu ahz u sirka eyledikden sonra mezbûr Mehmed zikr olunan eşyâdan iki donluk yeşil çuka ve dört peştamali ve kırmızı raht kîsesi ve çil kafa kürkü kendünün sepet sanduğu içine koyup vâlidesi işbu hâzır fi’l-meclis ( ) nâm Ermeniyeye emânet vaz‘ etmiş hâlâ bulup ihzâr eyledim ve mâ‘adâsını dahi mezbûr Mehmed bey‘ eylediği yerlerden bulup ahz eyledim suâl olunup ihkāk-ı hak olunmak matlûbudur dedikde gıbbe’s-suâl mezbûr Mehmed evvelâ zikr olunan sepet sandığı benim değildir ve husûs-ı mezbûrdan haberim yokdur deyü inkâr edip ba‘dehû fi’l-vâki‘ hâl minvâl-i meşrûh üzere olup zikr olunan sepet sandığı benimdir eşyâ-i mezkûre ile ben emânet vaz‘ eyledim deyü mu‘terif olup sâniyen merkūm Avanis dahi istintâk olundukda mezbûr Mehmed mezkûr Ahmed Ağa’nın evini bana gösteriver deyü bana cebr edip hançer ile üzerime hücûm etmeğin ben dahi havfımdan bir gece mezbûr ile mezkûr Sefer ile ma‘an varıp nerdüban koyup hamam üzerine çıkıp iç evlerinin camını kırıp ben ve Kör Sefer taşrada durup merkūm Mehmed içerü girüp zikr olunan esbâbları taşra atıp ba‘dehû cem‘ edip alıp gittikden sonra eşyâ-i mezkûrenin bir mikdârını satıp akçesini beynimizde taksîm eyleyüp bana on yedi bin akçe verdiler deyip ba‘dehû mezbûr Mehmed’in keyfiyet-i hâli suâl olundukda fahrü’l-a‘yân Mehmed Ağa b. Abdülmennân ve zahrü’l-eşbâh Hasan Ağa b. Abdullah ve İbrahim Bey b. Abdullah ve cemm-i gafîr ve cem‘-i kesîr merkūm Mehmed sârik ve harâmzâde ve sâ‘î bi’l-fesâd fi’l-arz ve mirâren sirkat edip ve emvâl-i müslimîni gasb ve gāret etmek mu‘tâd[ı] olmuşdur ve nehâr-ı Ramazanda cehâren şurb-ı hamr edip bu makūle fesâd ve kabâhatine nihâyet yokdur izâlesi sevâb-ı azîmdir deyü bi’l-müvâcehe alâ tarîki’ş-şehâde ihbâr etdiklerinde mâ vaka‘a gıbbe’t-taleb ketb ve imlâ olundu.<br><br>Hurrire fî-selhi Zilka‘deti’l-harâm min-şuhûri sene selâse ve selâsîn ve elf.<br><br>Şuhûdü’l-hâl: umdetü’l-emâsil Mehmed Ağa muhzır-ı atebe-i aliyye, zahrü’l-akrân Hüseyin Ağa b. Abdülmennân el-müteferrika, fahrü’l-a‘yân Receb Ağa b. Abdülmennân el-müteferrika, fahrü’l-akrân Süleyman Ağa el-müteferrika, zahrü’l-cüyûş Mustafa Çavuş b. Hüseyin, zahrü’l-cüyûş Mehmed Çavuş b. Abdülmennân, Hasan Ağa b. Abdullah, Ahmed Ağa b. Receb reîsü’l-muhzırîn ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>