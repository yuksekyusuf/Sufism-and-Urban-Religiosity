﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 280<br>Hüküm no: 320<br>Orijinal metin no: [60b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ali’nin Mehmed Çelebi’yi vekil tayin etmesi</b><br><br>Mahmiye-i İstanbul’da Demirhan mahalle sâkinelerinden Âişe bt. Ali nâm hatun meclis-i şer‘-i şerîfde işbu bâ‘isü’l-kitâb Mehmed Çelebi b. Hasan nâm kimesne mahzarında ikrâr ve takrîr-i kelâm edip mahalle-i mezbûre ahâlîsinden iken bundan akdem Uyvar seferinde vefât edip verâseti zevce-i metrûkesi Sehergâh bt. Abdullah ile sulbiye sagīre kızı Hadîce ve li-ebeveyn kız karındaşı Fâtıma nâm hatuna münhasıra olan Ali Ağa b. Kurd’un zimmetinde cihet-i karz-ı şer‘îden üç yüz esedî guruş hakkım olup meblağ-ı mezbûr üç yüz, seksen esedî guruşunu sagīre-i mezbûre Hadîce’nin mukaddemâ kıbel-i şer‘den mansûb vasîsi olup tereke-i müteveffâ-yı mezbûre vâzı‘u’l-yed olan gāib ani’l-meclis Mehmed Çelebi b. Hasan nâm kimesne yedinden ahz u kabz edip meblağ-ı bâkī iki yüz yirmi esedî guruş müteveffâ-yı mezkûrun zimmetinde kalmış idi. Hâlâ sagīre-i mezbûre Hadîce’nin kıbel-i şer‘-i enverden mansûb vasîsi ve tereke-i vâfiye müteveffâ-yı mezbûra vâzı‘u’l-yed olan Hasan Efendi b. ( ) nâm kimesneden meblağ-ı bâkī-i mezbûr iki yüz yirmi kıt‘a esedî guruşu taleb ve da‘vâ ve ahz u kabza ve bana îsâle ve ahz u kabz îsâl mütevakkıf olan umûrun küllisine tarafımdan mezbûr Mehmed Çelebi’yi vekîl ve menâbıma nâib nasb u ta‘yîn eyledim dedikde ol dahi âhar vekâlet-i mezbûreyi kabûl ve hıdmet-i lâzımesini edâya ta‘ahhüd etmeğin mâ-hüve’l-vâki‘ bi’t-taleb ketb olundu.<br><br>Fî 29 Recebi’l-ferd sene 1081.<br><br>Şuhûdü’l-hâl: Abdi Çelebi b. Mahmud, Abdi Çelebi b. Hüseyin, Hasan Efendi b. Mehmed, İbrahim Efendi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2637"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2639"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>