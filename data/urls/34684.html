﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 85<br>Hüküm no: 31<br>Orijinal metin no: [13-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’un, Esirci Hatice Hatun’a sattığı Çerkez asıllı cariyesinin bedeli olan parayı geri aldığından rehin olarak Hatice Hatun’dan aldığı saati iade etmesi</b><br><br>Mukābele şüd<br><br>Şerife Fatıma Hatun’un câriye da‘vâsından dolayı 3500 guruş hükmü<br><br>Ma‘rûz<br><br>Derûn-ı arzuhâlde ismi mezkûre zâtı mu‘arrefe Fatıma Hatun bt. es-Seyyid Mehmed Emin meclis-i şer‘-i münîrde sâhibe-i arzuhâl kezâlik mu‘arrefetü’z-zât Esîrî Şerife Hatice Hatun bt. es-Seyyid Ömer muvâcehesinde işbu târih-i i‘lâmdan altı ay mukaddem mâlımdan sekiz bin guruş kıymetli Çerkesiyyetü’l-asl Müslimetü’l-mille on beş yaşında bir re’s câriyemi âhara bey‘ edivermek için merkūme Şerife Hatice Hatun’a def‘ u teslîm etmiş idim el-hâletü hâzihî câriye-i merkūmeyi bana teslîme merkūme Şerife Hatice Hatun’a tenbîh olunmak murâdımdır deyü da‘vâ ettikde mezbûre Şerife Hatice Hatun dahi cevâbında müdde‘iye-i mezbûre câriye-i merkūmeyi üç bin beş yüz guruş semen tesmiyesiyle bana bâtten ve sahîhan bey‘ ü temlik ve teslîm ben dahi ber-vech-i muharrer iştirâ ve temellük ve tesellüm ve kabz ü kabûl eylediğimden sonra semen-i mezkûr üç bin beş yüz guruş merkūme Şerife Fatıma Hatun’a zimmetimde deynim olduğunu nâtık yedine bir kıt‘a tahvîl i‘tâ eylediğimden sonra deyn-i mezkûrum mukābelesinde mâlımdan bin altı yüz guruş kıymetli bir çekmece sâ‘ati merkūme Şerife Fatıma Hatun yedine rehin vaz‘ ve teslîm etmiş idim el-hâletü hâzihî edâ-i deyn birle fekk-i rehn murâdımdır deyü müdde‘iye-i merkūme Şerife Fatıma Hatun’un inkârına mukārin eylediği def‘ da‘vâsını her biri adl ve makbûlü’ş-şehâde idikleri ihbâr olunan es-Seyyid el-Hâc Hafız İbrahim Edhem Efendi b. Hüseyin ve Sarrâc Mehmed Ârif Ağa b. İbrahim ve Tatar es-Seyyid Ömer Ağa b. es-Seyyid Hüseyin ve Sarrâc Mehmed Ağa b. Mehmed Emin nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebiyle meblağ-ı mezkûr üç bin beş yüz guruşu müdde‘iye-i mezbûre Şerife Fatıma Hatun’a edâ ve teslîm birle zikri mürûr eden sâ‘ati rehniyetden fekk ü tahlîse mezbûre Şerife Hatice Hatun’a tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 17 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34683"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34685"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>