﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 450<br>Hüküm no: 433<br>Orijinal metin no: [62a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çilingir, kapı âletçi, cam rahtcı ve dökmeci esnafının dışarıdan işlerine müdahale edilmemesini temin etmek maksadıyla nizamlarını içerir ferman talep ettikleri</b><br><br>Çilingir ve kapı âlâtcı ve cam rahtcı esnâfı<br><br>Ma‘rûz<br><br>Ashâb-ı arzuhâl Âsitâne-i aliyye’de vâki‘ çilingir ve kapı âlâtcı ve cam rahtcı tâifesinden mazbûtü’l-esâmî Müslim ve zimmîler bi’l-ma‘iye rü’yete memûr Haremeyn-i şerîfeyn müfettişi müderrisîn-i kirâm-ı zevi’l-ihtirâmdan fazîletlü es-Seyyid Mehmed Zeki Efendi ile Çarşamba günü arz odasında huzûr-ı hazret-i sadâret-penâhîde ma‘kūd meclis-i şer‘-i münîrde Döğmecibaşı el-Hâc Mehmed ve dökmeciler kethudâsı ve mazbûtü’l-esâmî ustalar hâzır oldukları hâlde dökmeci esnâfı mülhakātından kapı âlâtı dökmeci ta‘bîr olunur tâifeden on bir nefer zimmîler muvâcehelerinde biz İstanbul’da mevâzi‘-i adîde ve mahâll-i sâirede kâin çilingir ve kapı âlâtcı ve cam rahtcı tâifesi olup kadîmü’l-eyyâmdan beri döğme kapı âlâtını ve cam rahtını İstanbul’da herbir mahâlde dökmeci ustalarından ehl-i İslâm ve re‘âyâ döğüp ve i‘mâl ve taslağını esnâf-ı merkūmeye bey‘ onlar dahi mıskala ve perdah edip ibâdullâha ehven bahâ ile bey‘ eylediklerinde evlâd ü ıyâlleriyle sâye-i pâdişâhîde ta‘ayyüş ve hem bu vechile ibâdullâha intifâ‘ edegelmişler iken mersûmûn on bir nefer zimmî kapı âlâtcı dökmeciler olup herbiri mâlik oldukları gedik âlât-ı lâzımelerini iki yüz yirmi bir senesi gurre-i Muharrem’inde hudâvendigâr-ı esbak cennet-mekân firdevs-âşiyân Sultan Selim Han Vakfı’na meccânen teberru‘ ve teslîm edip ol târihde kāimmakām-ı mütevellî-i merkūm Yusuf Ağa dahi Aynalıkavak Sarayı arsasında sekiz yüz zirâ‘ arsa ifrâz ve müceddeden bir kârhâne ihdâs ve on bir [nefer zimmîyyûn-ı] mersûmûna icâreteyn ile bâ-temessük îcâr etmekle derûnunda kapı âlâtı ta‘bîr olunur eşyâ-i ma‘lûmenin i‘mâlini ve bey‘ini İstanbul’da tedârük eyledikleri iki bâb dükkânlarında kendilere tahsîs ve âhar yerde i‘mâl olunmamak bâbında fermân-ı âlî-şân ısdâr etdirmeleriyle mersûmûnun vakf-ı şerîfe müstecir olarak kârhâne-i mezkûrede i‘mâl ve bey‘lerine kat‘a müdâhalemiz olmayıp ancak hilâf-ı şer‘-i şerîf inhisâr iddi‘âları men‘ birle kadîmî üzere İstanbul’da eşyâ-i mezkûreyi dökmeci ustalarının i‘mâline muhâlefet onlar dahi taslak alıp ve perdah edip ehven bahâ ile ibâdullâha bey‘lerinde muhâlefet olunmamak üzere mersûmûna şer‘an tenbîh olunmak matlûbumuzdur deyü sene-i sâbıkā Cumâdelûlâ evâhirinde da‘vâ eylediğimizde onlar dahi cevâblarında bi-tamamihi ikrâr ü i‘tirâf edip ancak müceddeden Aynalıkavak’da binâ olunan kârhânede âlât-ı mezkûrenin i‘mâl ve perdahı bizlere mahsûs ve bey‘i dahi İstanbul’da fakat iki bâb haffâf dükkânlarına mahsûs olmağla İstanbul’da kalan kapı âlâtı döğücüleri dahi gelip mahâll-i merkūmda i‘mâl eylesinler ve haffâf çilingirleri dahi iki bâb dükkânlarında perdah olunmuş âlâtı iştirâ eylesinler deyü mazmûnu takrîrlerine mutâbık fermân-ı celîlü’ş-şân ibrâzıyla mahsûsiyet da‘vâları şer‘-i şerîfe mugāyir ve kadîme dahi muhâlif olmağla bizim da‘vâ-yı şer‘iyemize müsâ‘ade ve ol-vechile mersûmûnun mahsûsiyet da‘vâları men‘ olunup cümlemizin i‘mâl ve perdah ve esmân-ı mu‘tedile ile bey‘ ü şirâmızı hâvî işbu bâlâsı tuğrâ-yı garrâ ile mu‘anven bir kıt‘a fermân-ı âlî-şân yedimize i‘tâ olundukdan sonra on bir nefer zimmîyyûn-ı mersûmûn tekrar husûs-ı mezkûru kendilere tahsîs ve yedimizde olan emr-i âlî-şânın kaydını ref‘ ü terkīn ve müceddeden fermân-ı âlî-şân ısdâr etdirmeleriyle şer‘-i şerîf üzere mersûmûnun da‘vâları men‘ ü def‘ olunup cümlemizin i‘mâl ve perdahı matlûbumuzdur deyü da‘vâ etdiklerinde on bir nefer zimmîyyûn-ı mersûmûn dahi husûs-ı mezkûru ikrâr ü i‘tirâf etmeğin muktezâ-yı şer‘-i şerîf ve re’y-i âsafî ve kadîmî üzere mersûmûnun ancak mahsûsiyet da‘vâları men‘ olunup cümlesi i‘mâl ve perdah ve esmân-ı mu‘tedile ile ibâdullâha bey‘ ü şirâ etmek üzere tarafeynden herbirine tenbîh olunup ancak on bir nefer zimmîyyûn-ı mersûmunun yedlerinde olan inhisâr emrinin kaydı ref‘ ü terkīn ve şer‘-i şerîf üzere cümlesinin i‘mâl ve bey‘ ü şirâlarına ruhsat verilmek bâbında müdde‘iyûn-ı merkūmûn kapı âlâtcı ve dökmeci esnâfı yedlerine bâlâsı tuğrâ-yı garrâ-yı cihân-dârî ile müveşşah bir kıt‘a fermân-ı âlî-şân sudûrunu istid‘â ve istirhâm eyledikleri İstanbul Mahkemesi’nden huzûr.<br><br>Fî 24 C sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31840"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31842"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b450"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>