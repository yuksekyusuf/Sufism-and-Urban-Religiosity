﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 475<br>Hüküm no: 481<br>Orijinal metin no: [70b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime bt. Veli b. Abdullah’ın merhum Ali Usta b. Veli b. Abdullah’ın kız kardeşi olduğunu şahitlerle ispat edip terekesinde hak sahibi olduğunun anlaşıldığı</b><br><br>Vilâyet-i Rumeli’nden Hersek sancağında kasaba-i Çaniçe kādısı olan iftihârü kuzâti’l-İslâm Mevlânâ Zekeriya Efendi b. el-Hâc Mustafa unvanıyla mu‘anven ve hatemiyle mahtum ve seb‘a ve sittîn ve elf senesi şehr-i Şevvâlü’l-mu‘azzamı’nın on beşinci günü ile müverrah nakl-i şer‘î vârid olup mazmûnunda kasaba-i mezbûre mahallâtından Koca Mustafa Bey mahallesi sâkinelerinden Rahime bt. Veli b. Abdullah nâm hâtundan vech-i âtî üzere da‘vâ-yı sahîha-i şer‘iyye ile mesbûk istişhâd-ı şer‘î sudûrundan sonra udûl-i Müslimînden olup kasaba-i merkūmede mahalle-i mezbûre sükkânından Mehmed Efendi b. Musa Halîfe b. el-Hâc Mehmed ve İbrahim Bey b. Hüseyin Bey b. Sinan Bey nâm kimesneler nakl ve tahvîl için mahall-i cerh ve ta‘dîlde herbiri edâ-i şehâdet-i şer‘iyye edip fi’l-vâki‘ medîne-i Kostantıniyye’de vâki‘ Kadırga Limanı’nda sâkin iken vefât eden Ali Usta b. Veli b. Abdullah’ın müsteşhide-i mezbûre Rahime Hâtun li-ebeveyn kız karındaşı olup zîrâ müsteşhide-i mezbûre Rahime Hâtun ile müteveffâ-yı mezbûrun babaları ismi Veli ve cedleri ismi Abdullah’dır ve anaları ismi Selime nâm hâtundur ve maskat-ı re’sleri kasaba-i mezbûredir mahalle-i merkūme Koca Mustafa Bey mahallesidir müteveffâ-yı mezbûr Ali Usta’nın verâseti zevce-i metrukesi Ümmühani bt. Abdullah nâm hâtuna ve sulbiye kebîre kızı olup zikrolunan Kadırga Limanı’nda sâkine Âişe Hâtun’a ve sulbiye sagīre kızları Sâliha ve Râbia ve usûbet cihetinden li-ebeveyn kız karındaşı müsteşhide-i mezbûre Rahime’ye münhasıra olup bunlardan gayrı vâris-i ma‘rûfu ve terekesine âhar müstahık olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde isre ri‘âyeti şerâiti’l-kabûl şehâdetleri hayyiz-i kabûlde vâkı‘a olmağın müsteşhide-i merkūme Rahime Hâtun işbu nâkilü’l-kitâb Mehmed Beşe b. Emir Şâhî karındaşı müteveffâ-yı mezbûrun terekesine vaz‘-ı yed edenlerden hisse-i şer‘iyyesini da‘vâ ve taleb ve ahz u kabza ve kendiye îsâle tarafından vekîl ve menâbına nâib nasb ü ta‘yîn eyledikde merkūm Mehmed Beşe dahi vekâlet-i mezbûreyi kabûl ve hizmet-i lâzımesin edâya müte‘ahhid olduğunu hâvî bulunmağın kitâb-ı merkūm müteveffâ-yı mezbûrun zevcesi ve bazı muhallefâtına vâzı‘atü’l-yed olan merkūme Ümmühani Hâtun muvâcehesinde feth u kırâat olundukda mezbûre Ümmühani Hâtun bazı muhallefât-ı müteveffâ-yı mezbûra vaz‘-ı yedini ikrâr lâkin kitâb-ı merkūmun mevlânâ-yı mezbûr kıbelinden vürûdunu inkâr edicek merkūm Mehmed Beşe’den kitâb-ı merkūmun mevlânâ-yı mezbûr kıbelinden vürûdunu mübeyyine beyyine taleb olundukda zeyl-i kitâb-ı merkūmda isimleri mastûr şühûd-ı tarîkden Halil b. Ali ve İbrahim b. Memi nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ işbu kitâb-ı nakli hâlâ Çaniçe kādısı olan Mevlânâ Zekeriya Efendi b. el-Hâc Mustafa kıbelinden vârid olup zeylinde olan hat ve zahrında olan hatem mevlânâ-yı mezbûrun hat ve hatemidir bizim huzûrumuzda imzalayıp ve mühürleyip hat ve hatemine bizi işhâd eyledi biz bu husûsa şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle oldukdan sonra mûcibiyle ba‘de’l-hükm mâ-vaka‘a bi’t-taleb ketb olundu.<br><br>Hurrire fi’l-yevm’r-râbi‘ min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mehmed Efendi b. Veli Efendi, Mustafa Efendi b. Abdurrahman, Ramazan Efendi b. İbrahim, Mustafa Efendi b. Muharrem, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o842"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>