﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 147<br>Hüküm no: 100<br>Orijinal metin no: [43-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Hilmi Efendi’nin Mismâr Şücaeddin mahallesinde Ayşe Hatun Vakfı’na ait evdeki hissesini diğer hisse sahibi amcası Mehmed Emin Efendi’ye sattığı</b><br><br>Ma‘rûz<br><br>Bâ-işâret-i aliyye sâdır olan fermân-ı âlîlerine imtisâlen husûs-ı âti’l-beyânın mahâllinde ketb ü tahrîri’çün savb-ı şer‘-i enverden me’zûnen irsâl olunan Kâtib İbrahim Edhem Efendi bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi kıbelinden mürsel Kâtib Hamdullah Efendi Ebniye-i Hâssa müdîri efendi hulefâsından Mehmed Said ve Hafız Ali halîfeler ile nezâreti Evkāf-ı Hümâyûn-ı mülûkâneye mülhak evkāfdan merhûme Âişe Hatun Vakfı müsakkafâtından İstanbul’da Sultan Selim Câmi‘-i şerîfi kurbünde Mismâr Şücâeddin mahallesinde vâki‘ bir tarafdan hâcegân-ı Dîvân-ı Hümâyûn’[dan] İbrahim Reşid Efendi menzili ve bir tarafdan Tatar vâlidesi menzili ve bir tarafdan Ahmed Nazif Efendi menzili ve bir tarafdan tarîk-i âm ile mahdûd şehriye altmış akçe icâre-i müecceleli bir bâb menzile varıp cerîdede mazbûtü’l-esâmî Müslimîn huzûrlarında akd-i meclis-i şer‘-i âlî ettiklerinde sâhib-i arzuhâl ketebeden es-Seyyid Mustafa Hilmi Efendi b. Ebulhayr Efendi b. Abdullah tarafından husûs-ı âti’l-beyânda vekîl olduğu el-Hâc Mustafa Ağa b. Abdullah ve Mehmed Hamdi Efendi b. Mehmed nâm kimesne şehâdetleriyle sâbit olan Hüseyin Ağa b. Hafız Mehmed meclis-i ma‘kūd-ı mezkûrda müvekkil-i merkūmun li-ebeveyn ammisi müderrisîn-i kirâmdan es-Seyyid Mehmed Emin Efendi b. es-Seyyid Mustafa Efendi muvâcehesinde vakf-ı mezkûrun kāimmakām-ı mütevellîsi es-Seyyid eş-Şeyh Murad Efendi kıbelinden mürsel vekîli İbrahim Edhem Efendi b. Ömer hâzır olduğu hâlde işbu derûnunda akd-i meclis-i şer‘-i âlî olunan menzilin nısf hisse-i şâyi‘ası müvekkilim merkūm es-Seyyid Mustafa Hilmi Efendi’nin ve nısf hisse-i şâyi‘a-i âharı dahi merkūm es-Seyyid Mehmed Emin Efendi’nin bâ-temessük-i mütevellî bi’l-icâreteyn uhde-i tasarruflarında olmağla menzil-i mezkûr ifrâz ve taksîm olunmak bi’l-vekâle murâdımdır deyü da‘vâya tasaddî etmiş idim el-hâletü hâzihî ben da‘vâ-yı mezkûremden fâriğ olup menzil-i mezkûrdan müvekkilim merkūm Mustafa Efendi’nin ber-minvâl-i muharrer mutasarrıf olduğu nısf hisse-i mezkûresini hüsn-i rızâ ve tayyib-i hâtırım ve ferâğ-ı mu‘teber-i kat‘î ile dört bin guruş bedel-i medfû‘ ve makbûz mukābelesinde mezbûr es-Seyyid Mehmed Emin Efendi’ye bi’l-vekâle ferâğ ve tefvîz ve teslîm eylediğimde ol dahi ber-vech-i muharrer tefevvüz ve tesellüm ve kabûl ve mütevellî vekîli hâzır-ı merkūm dahi tasarrufunu re’y etmekle müvekkilim merkūm es-Seyyid Mustafa Hilmi Efendi’nin mezbûr es-Seyyid Mehmed Emin Efendi zimmetinde cihet-i deyn-i şer‘îden alacağı olan iki bin guruşdan mâ‘adâ bi’l-cümle husûs-ı mezkûra ve ferâğ-ı merkūma müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî bi’l-asâle ve bi’l-vekâle ibrâ ve iskāt eylediğimizden sonra ibrâdan istisnâ kılınan meblağ-ı mezkûr iki bin guruşu merkūm es-Seyyid Mehmed Efendi işbu târih-i i‘lâmdan altı ay mürûrunda müvekkilim merkūm es-Seyyid Mustafa Hilmi Efendi’ye tamamen edâ ve teslîme ta‘ahhüd eyledi deyü mukırr-ı vekîl-i mezbûr Hüseyin Ağa’nın bi’l-cümle takrîr-i meşrûhunu mezbûr es-Seyyid Mehmed Emin Efendi ve mütevellî vekîli hâzır-ı merkūm İbrahim Edhem Efendi’den her birinin tasdîk eylediklerini mukırr-ı vekîl-i mezbûr kâtibân-ı merkūmân mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eyledikleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 22 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34752"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34754"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>