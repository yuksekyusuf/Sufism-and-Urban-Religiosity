﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 274<br>Hüküm no: 377<br>Orijinal metin no: [42a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sâliha ve İbrahim b. Mehmed’in, babalarından kalan dükkânı işgal eden Nasûh Efendi b. Mehmed ile anlaştıkları</b><br><br>İbrahim b. Mehmed ve li ebeveyn kız karındaşı Sâliha nâm kimesneler meclis-i şer‘de râfi‘ü’l-kitâb fahrü’l-müderrisîni’l-kirâm Nasûh Efendi b. Mehmed muvâcehesinde her biri ikrâr ve takrîr-i kelâm edip, kazâ-i havâss-ı Kostantıniyye’ye tâbi‘ Silivri nâm kasabada vâki‘ Pîrî Paşa oğlu demekle ma‘rûf Mehmed Çelebi vakfından olan bir tarafı Mehmed b. Abdullah ve bir tarafı Mahmud b. Abdullah mülkleri ve bir tarafı vakf-ı mezbûr ile mahdûd olup, vakf-ı merkūma ayda on beş akçe icâre-i müeccele ve icâre-i mu‘accele ile babamız merkūm Mehmed mutasarrıf olduğu bir bâb haffâf dükkânı ve üzerinde bir odanın hakk-ı tasarrufu ba‘de’l-vefât kānûn üzre bize intikāl etmiş iken, merkūm Nasûh Efendi dükkân-ı merkūmu babanız hâl-i sıhhatinde bana fâriğ olmuşdur deyû tasarrufumuza mâni‘ olup, beynimizde münâza‘ât-ı kesîre vâkı‘a olmuşidi. El-hâletü hâzihî tavassut-ı muslihîn ile beynimizde üç bin üç yüz akçe üzerine inşâ’-i akd-i sulh ettiklerinde, biz dahi sulh-ı mezbûru kabûl ve bedel-i sulh olan meblağ-ı merkūmu mezbûrun yedinden bi’t-tamâm ahz u kabz edip dükkân-ı merkūma müte‘allik olan da‘vâdan mezbûrun zimmetini ibrâ ve ıskāt eyledik. Ba‘de’l-yevm husûs-ı mezbûra müte‘allik bi’z-zât bizden veya vekîllerden da‘vâ sâdır olursa lede’l-hükkâmi’l-kirâm mesmû‘a ve makbûle olmaya dediklerinde, mâ vaka‘a kayd şüd. Tahrîren fi’l-yevmi’r-râbi‘ min Cemâziyelâhir li sene seb‘a ve ışrîn ve elf. Şuhûd[ü’l-hâl]: Mustafa Çavuş b. Abdullah eş-şehîr Şekercibaşı, Receb b. Mustafa, Mustafa Reis b. ( ), Ahmed Efendi b. Mehmed el-müderris ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24481"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24483"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>