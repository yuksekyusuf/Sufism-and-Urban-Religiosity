﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 105<br>Hüküm no: 66<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Ağa b. Süleyman’ın küçük kızı Rabia’nın vasîsi Kâtib Mehmed Efendi’nin eski vasîdeki paraları kabzettiği</b><br><br>Mahmiye-i İstanbul’da Kızıltaş Mahallesi ahâlîsinden olup bundan akdem Uyvar kal‘ası muhâfazasında Dergâh-ı âlî yeniçerilerinin otuz dokuzuncu bölüğün çorbacısı iken vefât eden Mehmed Ağa b. Süleyman’ın sulbiye sagīre kızı Râbia’nın tesviye-i umûruna hâlâ kıbel-i şer‘den mansûb vasîsi olan Kâtib Mehmed Efendi b. Ali Çavuş meclis-i şer‘de kendüden mukaddem sagīre-i mezbûrenin vasîsi olup hizmet-i vesâyet-i mezbûreden tekâsülü olduğundan mâ‘adâ üzerinde <<mâl>> mîrî mâl olup sagīre-i mezbûrenin mâlı itlâf olmak ihtimâli olmağile vesâyet-i mezbûreden azl ve ref‘ olunan el-Hâc Mehmed Ağa b. Sinan nâm kimesne mahzarında bi’l-vesâye ikrâr ve takrîr-i kelâm edip ber-vech-i muharrer mezbûr [17a] el-Hâc Mehmed Ağa bundan mukaddem sagīre-i mezbûrenin vasîsi olmağla bi’l-vesâye makbûzu olan bin altı yüz on dört buçuk guruşu hükm-i hâkim ile tahsîl için mezbûr el-Hâc Mehmed Ağa üzerine mübâşir ta‘yîn olunmağla mübâşir-i mezbûr dahi meblağ-ı mezbûru mezbûr el-Hâc Mehmed Ağa’dan tahsîl edip resmi için yüz guruşunu kabz eylediğinden sonra bâkī kalan bin beş yüz on dört buçuk guruşunu hâlâ vesâyetim hasebiyle vasîyy-i sâbık mezbûr el-Hâc Mehmed Ağa yedinden tamamen ahz ü kabz eyledim min-ba‘d yedinde bir akçe ve bir habbe bâkī kalmadı dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-işrîn min-Zilka‘deti’ş-şerîfe li-sene tis‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=41215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o484"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>