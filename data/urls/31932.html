﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 532<br>Hüküm no: 524<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Abdullah’ın vekili Kahveci Derviş Ali aleyhine açtığı iki bin beş kuruşluk alacak davasında iddiasını ispat edemediği</b><br><br>2.500 guruş men‘<br><br>Ma‘rûz<br><br>İstanbul’da Hızırbey mahallesinde sâkin iken bundan akdem fevt olan Esirci el-Hâc Süleyman Ağa b. Abdullah’ın verâseti zevcesi Hadice Hatun bt. Abdullah ile sulbî sagīr oğlu Ali’ye ba‘de’l-inhisâr sagīr-i mezbûrun vâlidesi ve vasî-i mansûbesi sâhib-i arzuhâl mu‘arrefetü’z-zât mezbûre Hadice Hatun meclis-i şer‘-i münîrde derûn-ı arzuhâlde mezkûrü’l-ism Kahveci Derviş Ali b. Abdullah muvâcehesinde zevcim mûrisimiz müteveffâ-yı mezbûrun Mısr-ı Kahire’de ma‘lûmü’l-esâmî kimesneler zimmetlerinde bâ-defter-i müfredât alacak hukūkunu ashâbından ahz ü kabza ve bana îsâle tarafımdan gāib ani’l-meclis Ahmed Ağa b. Abdullah nâm kimesneyi mukaddemâ bi’l-verâse ve bi’l-vesâye vekîl nasb ü ta‘yîn eylediğimde ol dahi ba‘de’l-kabûli’l-vekâle zimem-i mezkûrdan iki bin iki yüz elli guruş tahsîl ve bi’l-vekâle kabz edip meblağ-ı mezbûrun iki yüz elli guruşunu vekîl-i mezbûrun ecr-i misline mahsûb olunup mâ‘adâ iki bin guruşu vekîlim gāib-i merkūm Ahmed Ağa’dan kabza ve müstakıllen kendi malım olmak üzere gāib ani’l-meclis Ahmed Efendi nâm kimesne zimmetinde alacağım olan beş yüz guruş dahi kezâlik mezbûrdan kabza ve bana îsâle işbu merkūm Derviş Ali’yi tarafımdan tevkîl etmemle ol dahi ba‘de’l-kabûli’l-vekâle meblağ-ı mezbûr iki bin guruşun bin guruşunu nakden ve mâ‘adâ bin guruşuna dahi ma‘lûmü’l-kıyye kahve kabz eyleyip ve merkūm Ahmed Efendi’de olan meblağ-ı mezbûr beş yüz guruşu dahi kezâlik nakden kabz edip ol-vechile cem‘an nakden makbûzu olan bin beş yüz guruşu kendi umûruna sarfla istihlâk edip meblağ-ı merkūm bin beş yüz guruş zimmetinde bana deyni olduğunu nâtık imzâ ve hâtemini hâvî bir kıt‘a temessük i‘tâ ve mârrü’z-zikr kahve semeni olan bin guruşu dahi bilâ-tahvîl yedinde kalmağla min-haysü’l-mecmû‘ iki bin beş yüz guruş mezbûr Derviş Ali’den bi’l-asâle ve bi’l-vesâye hâlâ taleb ederim deyü da‘vâ etdikde ol dahi cevâbında müdde‘iye-i mezbûre ber-vech-i muharrer kendiyi tevkîlini ikrâr lâkin meblağ-ı merkūm iki bin guruşu merkūm Ahmed Ağa’dan kabz etmedim deyü külliyen inkâr ve mâ‘adâ beş yüz guruşu mezbûr Ahmed Efendi’den bi’l-vekâle kabz edip makbûzumu müdde‘iye-i mezbûre Hadice Hatun’a tamamen def‘ ü teslîm eylediğimden sonra müdde‘iye-i mezbûre Hadice Hatun işbu târih-i i‘lâm senesi Saferi’l-hayr’ının altıncı günü hâlâ askerî kassâmı mevâlî-i fihâmdan fazîletlü Lütfullah Efendi huzûrunda husûs-ı mezkûru bi-aynihî benden da‘vâ ben dahi kezâlik meblağ-ı merkūm iki bin guruş kabzımı inkâr ve müdde‘iye-i merkūme isbâtdan izhâr-ı acz ve kabzımı mukırre ve mu‘terif olduğum meblağ-ı merkūm beş yüz guruşu kendiye def‘ ü teslîmimi iddi‘â husûsunda yemînimle tasdîk olunur ümenâdan olduğuma mebnî üzerime redd ü damân lâzım olmadığına bi’t-taleb bana yemîn verilip müdde‘iye-i mezbûre mu‘ârazadan men‘ olunmuşdu deyü takrîrine mutâbık kassâm-ı mûmâ-ileyhin hatmiyle mahtûm ibrâz eylediği bir kıt‘a i‘lâm-ı şer‘îsinin mazmûnunu müdde‘iye-i mezbûre münkire olduğundan mâ‘adâ bâlâda mezkûr iki bin guruş müdde‘âsına bu def‘a dahi ikāmet-i beyyineden izhâr-ı acz ve tahlîfe dahi tâlibe olmamağla müdde‘iye-i merkūme Hadice Hatun da‘vâ-yı mezkûresiyle merkūm Derviş Ali’ye bilâ-beyyine mu‘ârazadan men‘ olunduğu İstanbul Mahkemesi’nden huzûr.<br><br>Fî 18 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31931"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31933"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b532"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>