﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 101<br>Hüküm no: 91<br>Orijinal metin no: [12b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Hasan b. İlyas’ın kızı Râziye’ye kalan mahzenin Sinan Paşa’ya satıldığı</b><br><br>Oldur ki Bulgurlu nâm karyeden vefât eden Hasan b. İlyas nâm kimesnenin sulbiyyesi Râziye tarafından bey‘- i âti’z-zikre ve kabz-ı semene vekâleti sâbit bi’ş-şer‘ olan Hayrân Abdi b. Hasan nâm kimesne vekâleten ve müteveffâ-yı mezbûrun kız karındaşı oğlu olup cihet-i usûbet ile vârisi olan Mustafa b. Hüseyin nâm kimesne asâleten meclis-i şer‘-i şerîfde bi-tav‘ ve’r-rızâ ikrâr ve i‘tirâf edip ve Üsküdar’da Balaban iskelesi demekle ma‘rûf mevzi‘de vâki‘ iki cânibi âti’z-zikr sâhib-i sa‘âdet hazretleri mülküne ve bir cânibi Cafer Çelebi mülküne ve bir cânibi tarîk-i âma müntehî olup iki bâb tahtânî ve iki bâb fevkānî odaları müştemil olan müteveffâ-yı mezbûrdan irs-i şer‘le ber vech-i iştirâk intikāl eden mahzeni hudûd ve tevâbi‘iyle işbu hâfız-ı hâze’l-kitâb ve râfi‘ü’l-hitâbi’l-müstetâb fahr-i erbâbü’s-sa‘âde ve’l-iclâl zahr-ı ashâbi’l-mekremeti ve’l-hısâl mecma‘u’l-me‘âlî ve’l-mefâhir merci‘u’l-âlî ve’l-ekâbir ma‘denü’l-lütfi ve’l-kerem menba‘u’l-fazli ve’ş-şiyem mukarrebü’l-mülûk ve’s-selâtîn mürebbîü’l-e‘âzımi’l-ümerâ ve’l-havâkīn el-mahfûf bi sunûfi avâtıfı’l-meliki’l-a‘lâ sa‘âdetlü Sinan Paşa -yesserallâhu mâ yeşâ- hazretlerine on bir bin râyicü’l-vakt akçeye bey‘- i bât ile bey‘ edip meblağ-ı merkūmu müşârün-ileyh Paşa hazretlerinden bi’t-tamâm alıp kabz eyledik min ba‘d zikr olunan mahzeni mûmâ-ileyh sâhib-i sa‘âdet hazretleri keyfe mâ yeşâ mutasarrıf ola dediklerinde mukırrân-ı mezbûrânı ikrâr-ı meşrûhalarında müşârün-ileyh Paşa hazretlerinin tasdîk ve kabûle vekîl-i şer‘îleri olan fahrü’l-akrân Ali Bey b. Abdurrahman vicâhen tasdîk ve kabûl edip vâki‘ hâl alâ mâ cerâ bi’t-taleb ketb olundu. Hurrire fî 26 Şevvâli’l-mükerrem sene 987.<br><br><br>Şuhûdü’l-hâl: Uzun Ali b. Mustafa, Ahmed Halîfe b. Hasan el-imâm, Süleyman b. Hayrân Abdi, Mustafa b. Hasan, el-Hâc Kasım b. Ahmed, Yusuf b. Budak, Ahmed b. Budak, Muslihiddin b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=49773"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49775"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>