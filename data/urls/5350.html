﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 412<br>Hüküm no: 426<br>Orijinal metin no: [98a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuşadalı el-Hâc Mehmed’in daha önce zimmetini ibra ettiği için Mehmed b. Ömer ile olan davasının reddedildiği</b><br><br>Kalyoncu tâifesinden olup Halil nâm kapudan neferâtından Kuşadalı el-Hâc Mehmed b. Yusuf nâm kimesne meclis-i şer‘-i şerîf-i enverde işbu bâ‘isü’l-kitâb diğer Mehmed b. Ömer nâm kimesne mahzarında üzerine da‘vâ ve takrîr-i kelâm edip mezbûr diğer Mehmed zimmetinde cihet-i deyn-i şer‘îden altmış guruş hakkım olmağla mezbûr diğer Mehmed’e suâl olunup meblağ-ı mezbûru bana edâ ve teslîme tenbîh olunması matlûbumdur dedikde gıbbe’s-suâl mezbûr diğer [-Mehmed] cevâbında târih-i kitâbdan yedi ay mukaddem müdde‘î-i mezbûr el-Hâc Mehmed meblağ-ı mezbûru benden taleb ve da‘vâ sadedinde iken beynimize muslihûn tavassut edip mezbûr el-Hâc Mehmed meblağ-ı mezbûr da‘vâsından huzûr-ı Müslimînde meccânen benim zimmetimi ibrâ-i âmm-ı râfi‘u’l-hısâm ile ibrâ ve iskāt eyledi deyü def‘le mukābele edicek gıbbe’l-istintak ve’l-inkâr mezbûr diğer Mehmed’den def‘-i mezkûruna mutâbık beyyine taleb olundukda udûl-i ahrâr-ı ricâl-i Müslimînden olup mahmiye-i İstanbul’da Cebehâne kurbünde sâkin Mehmed Beşe b. Hasan ve diğer Mehmed Beşe b. Abdullah nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘î-i mezbûr el-Hâc Mehmed târih-i mezkûrda meblağ-ı mezbûr altmış guruşu işbu mezbûr diğer Mehmed’den taleb ve da‘vâ sadedinde iken beynlerine muslihûn tavassut edip müdde‘î-i mezbûr el-Hâc Mehmed meblağ-ı mezbûr altmış guruş da‘vâsından bizim huzûrumuzda meccânen mezbûr diğer Mehmed’in zimmetini ibrâ-i âmm-ı râfi‘u’l-hısâm ile ibrâ ve iskāt eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr el-Hâc Mehmed bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fi’l-yevmi’l-hâmis min-şehri Ramazani’l-mübârek li-sene selâse ve erba‘în ve mi’e ve elf.<br><br>Şuhûdü’l-hâl: El-hâc Mustafa Efendi b. ( ), Kādızâde İbrahim Çelebi b. Mustafa, Ahmed Çelebi b. el-Hâc Hasan, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b412"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>