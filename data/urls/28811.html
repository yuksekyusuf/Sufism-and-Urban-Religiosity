﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 512<br>Hüküm no: 395<br>Orijinal metin no: [125a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri ocağında başyazıcı iken muharebede kaybolan Ali Yazıcı b. Yusuf’un terekesi mîrî tarafından zabtolunduğu için Ahmed Beşe’nin alacak davasının menedilmesi</b><br><br>Dergâh-ı âlî yeniçerilerinin yetmiş ikinci cemâ‘atine mahsûs oda yoldaşlarından olup mahmiye-i İstanbul’da misâfiren sâkin olan hâlen mahrûse-i Edirne’de Sultan Selim kurbünde taş odalarda sâkin Ahmed Beşe b. Mehmed meclis-i şer‘-i şerîf-i enverde dergâh-ı âlî yeniçerileri ocağında başyazıcı iken merkūm Köprülüzâde Mustafa Paşa şehîden fevt olduğu muhârebede gāib olan Ali Yazıcı b. Yusuf’un karındaşı işbu râfi‘u’l-kitâb İbrahim Çelebi b. Yusuf mahzarında üzerine da‘vâ ve takrîr-i kelâm edip bin doksan dokuz senesinde mahrûse-i Edirne sahrâsında Selanik’de yeniçeri çukası emâneti alıverilmek içün mezbûr Ali Yazıcı’ya malımdan bin elli kuruşumu def‘ u teslîm ol dahi yedimden ahz u kabz ve hizmet-i mezbûreyi alıvermeyip meblağ-ı mezbûru mezbûr Ali Yazıcı’dan kable’l-ahz gāib olup zimmetinde kalmağın hâlâ mezbûr İbrahim Çelebi mezbûr Ali Yazıcı’nın karındaşı olmağla taleb ederim suâl olunup alıverilmesi matlûbumdur dedikde müdde‘î-i mezbûrun takrîr-i meşrûhu üzere merkūm Ali Yazıcı mefkūd olup hayat [ve] memâtı nâ ma‘lûm olmağla mezbûr Ali Yazıcı’nın fevtini ve terekesine mezbûr İbrahim Çelebi’nin vaz‘-ı yedini iddi‘â etdiğinden mâ‘adâ mezbûr Ali Yazıcı vech-i meşrûh üzere mefkūd oldukda kalîl ve kesîr ve celîl ve hakīr eşyâsı ve zimem-i nâsda olan hukūku tahsîl olundukda elli üç bin doksan altı kuruşa bâliğ olmağla meblağ-ı mezbûr bâ-fermân-ı âlî cânib-i mîrîden kabz olunup veresesi yedlerinde bir habbe kalmayıp eşyâsından bir nesneye vaz‘-ı yedleri olmamağla hâricden ba‘zı kimesnelerin mezbûr Ali Yazıcı’ya ma‘lûmü’l-mikdâr şey vermişidik zimmetinde kalmışidi deyü iddi‘âları istimâ‘ olunmayıp men‘ ve def‘ olunmak bâbında mezbûr İbrahim Çelebi yedinde müt‘addid emr-i şerîf-i cihân-mutâ‘ dahi olmağla müdde‘î-i mezbûr Ahmed Beşe’nin da‘vâsını istimâ‘a bir vechile mesâğ olmamağın mûcebiyle mezbûr Ahmed Beşe bî-vech mu‘ârazadan men‘ olunup mâ-vaka‘a ketb olundu.<br><br>Min 25 Zilhicce sene [1]107<br><br>Şuhûdü’l-hâl: el-Hâc Mustafa Efendi b. el-Hâc Ahmed, İbrahim b. el-Hâc Ahmed, Küçük İbrahim Çelebi b. Mehmed, el-Hâc İbrahim Efendi b. Mehmed, Receb b. Süleyman, Ahmed b. Ahmed, Mehmed Çelebi b. İdris ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b512"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o791"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>