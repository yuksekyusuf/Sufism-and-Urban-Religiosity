﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 197<br>Hüküm no: 169<br>Orijinal metin no: [81-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Ağa’ya bakır bedelinden olan borcunu ödemesi hususunda Bakırcılar Kethüdası Mustafa’ya tenbihte bulunulması</b><br><br>İki yüz seksen vakiye nühâs semeni hüküm.<br><br>Ma‘rûz,<br><br>Mahmiye-i İslambol’da Kaliçeciler köşkünde sâkin olup hâlâ Selanik vâlisi hizmetinde olan Osman Ağa b. Mehmed nâm kimesne tarafından vech-i âtî üzere da‘vâ ve kabza vekîl olduğu ber-nehc-i şer‘î sâbit olan mu‘arrefetü’z-zât zevcesi Ümmügülsüm bt. Mehmed nâm hatun Çarşamba günü arz odasında huzûr-ı âlîlerinde ma‘kūd meclis-i şer‘-i hatîrde Bakırcılar kethüdâsı [82] arzuhâlde mezkûr el-Hâc Mustafa b. Süleyman mahzarında müvekkilim zevcim mezbûr Osman’ın Sultân Bâyezid’de Bakırcılar sûkunda vâki‘ dükkânında malı olan her kıyyesi birer guruş kıymetli üç yüz yirmi sekiz vakiye evânî-i nühâsını zevcim mezbûr vezn edip işbu hâzır bi’l-meclis Yorgi nâm zimmîye teslîm ve bi’l-icâre dükkân-ı merkūmda ikāmet etdirip lâkin zimmî-yi merkūm medyûn olmağla zikr [olunan] bakırların kırk sekiz vakiyesini izâ‘at edip bâkī iki yüz seksen vakiyesini dahi izâ‘at eder havfıyla yedinden nez‘ ve ba‘de’l-vezn işbu mezbûr kethüdâya îdâ‘ ve teslîm ve istihfâz ve hattâ dükkân-ı merkūmun miftâhını dahi verdiğimizde ol dahi kabûl edip yetmiş dokuz Şevvâli’nin on beşinci günü mahâll-i mezkûrda kendi dükkânında ol mikdâr bakırı benden istîdâ‘ ve tesellüm eylediğini ikrâr ve işhâd dahi etmiş iken zimmî-yi merkūmun malı olmak zu‘muyla dâyinlerine teslîmle istihlâk etmeğin kıymet-i mezkûresi birer guruşu mezbûr el-Hâc Mustafa’dan tazmîn olunmak bi’l-vekâle matlûbumdur deyü ba‘de’d-da‘vâ ve’l-inkâr müdde‘iye-i mezbûre merkūm kethüdânın ikrâr-ı meşrûhuna Küçük Karaman’da Attâr Molla Mustafa b. Hüseyin nâm kimesneyi dâ‘îhânede iki gün mukaddem ikāme etmekle şâhid-i âharı olan Lütfü Paşa’da sâkin Sarrâc Mehmed b. Ali nâm kimesneyi dahi ikāme edip nisâb-ı şehâdet tamâm olmağla mahâllerinden dahi tezkiye olunup şehâdetleri makbûle olmağın mûcebiyle iki yüz seksen vakiye nühâsın kıymetin edâsına mezbûr Kethüdâ el-Hâc Mustafa’ya tenbîh-i şer‘î olunduğu es-Seyyid Mehmed Çavuş kulları iltimâsıyla huzûr-ı âlîlerine i‘lâm olundu.<br><br>Fî 18 Muharrem sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29459"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29461"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>