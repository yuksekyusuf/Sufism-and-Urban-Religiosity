﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 443<br>Hüküm no: 524<br>Orijinal metin no: [81b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marya v. Yorgi’nin menzilinin bir bölümünü bölerek satması</b><br><br>Mübâya‘a 6000 guruş<br><br>Mahrûse-i Galata hâricinde Beyoğlu nâm mahâlde Hüseyinağa mahallesinde mütemekkine şahsı mu‘arrefe Marya bt. Yorgi Nasrâniye meclis-i şer‘-i hatîr-i lâzımü’t-tevkīrde işbu Corci v. Yani zimmî tarafından husûs-ı âti’l-beyânda tasdîka vekîl-i şer‘îsi Midilli v. Aslan zimmî muvâcehesinde ikrâr-ı tam ve takrîr-i kelâm edip mahalle-i mezbûrede Galatasarayı karşısında vâki‘ bir tarafdan şîruganhâne ve bir tarafdan ba‘zan Barutçubaşı Françesko menzili ve ba‘zan kuyumcu Serope zimmî veresesi menzili ve bir tarafdan Hamaloğlu Şerbethânesi ve bir tarafdan tarîk-i âm ile mahdûd bir bâb mülk menzilin on üç zirâ‘ mahâll-i müfrezi işbu bir kıt‘a i‘lâm-ı şer‘iye mantûkunca akd-i âti’z-zikrin sudûruna değin müstakılleten ve menzil-i mezkûr ittisâlinde vâki‘ ma‘lûmü’l-hudûd bir bab kârgîr dükkânın nısfı benim ve nısf-ı aharı âharın kezâlik i‘lâm-ı şer‘î mûcebince ale’l-iştirâki’s-seviyy yedimizde mülk ve hakkımız olmağla ben menzil-i mezkûrda ber-vech-i muharrer müstakılleten mâlik olduğum on üç zirâ‘ mahâll-i müfrezi ve zikr olunan kârgîr dükkânda mâlike olduğum nısf hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile zevcim müvekkil-i mersûm Corci zimmîye altı bin guruş ile adedi nâ-ma‘lûm bir kabza fülûs-ı mudî‘aya bey‘ ü temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr altı bin guruşu müşteri-yi müvekkil-i mersûm bana def‘ ü teslîm ben dahi yedinden tamamen ve kâmilen ahz ü kabz eyledim fîmâ-ba‘d menzil-i mezkûrun on üç zirâ‘ mahâll-i müfrezi müstakıllen ve kârgîr dükkânın nısfı zevcim müvekkil-i mersûmun mülk-i müşterâsı ve hakk-ı sırfı olup benim kat‘a [alâka] ve medhalim kalmamağla mebî‘-i mezkûrun tağrîr ve gabnine müte‘allika da‘vâdan zevcim müvekkil-i mersûm Corci zimmînin zimmetini ibrâ-yı âmm-ı sahîh-i şer‘î ile ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 22 L sene [1]242.<br><br>Şühûdü’l-hâl: Muhzır Ali Çelebi, Muhzır Mehmed Çelebi, Muhzır Emin Çelebi, Andon v. Yama.</p>          <br><a title="Önceki sayfa" style="text-decoration:none" href="./ayrmetin.php?idno=38903"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38905"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b443"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o490"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>