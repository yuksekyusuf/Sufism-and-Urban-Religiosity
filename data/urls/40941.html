﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 626<br>Hüküm no: 662<br>Orijinal metin no: [101a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sipahi Mehmed Ağa b. Abdülkerim’in Kütahya’daki mülk evini ve fırın yerini Yusuf Ağa b. Abdi’ye sekiz bin akçeye sattığı</b><br><br>Mahmiye-i İstanbul’da Mi‘mâr Sinan mahallesinde sâkin Dergâh-ı âlî kapıcıbaşılarından iftihârü’l-emâcid ve’l-ekârim câmi‘u’l-mehâmid ve’l-mekârim Sipâhî Mehmed Ağa b. Abdülkerim mahmiye-i Edirne’de meclis-i şer‘-i hatîr-i lâzimü’t-tevkīrde fahrü’l-emsâl râfi‘ü’l-kitâb Yusuf Ağa b. Abdi el-cündi mahzarında bi’t-tav‘ ve’r-rızâ ikrâr ve i‘tirâf edip silk-i mülkümde münselik olup Vilâyet-i Anadolu’da medîne-i Kütahya’da Selvi mahallesinde vâki‘ bir tarafdan Topçu Ebûbekir Bey b. Behran mülkü ve iki tarafdan Saçlıoğlu Hasan Ağ mülkü ve bir tarafdan tarîk-ı âm ile mahdûd Muslı Çavuş nâm kimesneden iştirâ eylediğim hâriciye ve dâhiliyesi fevkānî dört bâb odaları ve bir ahırı ve bahçeyi ve kenîfi müştemil mülk menzilimi ve menzil-i mezbûra muttasıl Ahmed nâm kimesneden iştirâ eylediğim tahmînen bir dönüm fırın yerini cemî‘ tevâbi‘ ve levâhıkı ve kâffe-i hukūk ve merâfıkı ile mezbûr Yusuf Ağa’ya sekiz bin fıddî râyic fi’l-vakt akçeye bey‘-i bâtt-ı sahîh-i şer‘î ile bey‘ ol dahi vech-i muharrer üzere iştirâ ve kabûl eyledikden sonra semeni olan meblağ-ı mezbûru yedinden bi’t-tamâm alıp kabz edip mebî‘-i mezbûru mahallinde zabt u tasarrufa mezbûr Yusuf Ağa’yı taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’t-târihi’l-mezbûr.<br><br>Şühûdü’l-hâl: Abdi Çavuş b. ( ), Hâcı Hüseyin Bey b. Behram, İbrahim Bey b. Ömer, İsa el-muhzır, İvaz Ağa muhzırbaşı.</p>          <br><a title="Önceki sayfa" style="text-decoration:none" href="./ayrmetin.php?idno=40940"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40942"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b626"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o812"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>