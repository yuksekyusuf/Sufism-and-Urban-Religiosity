﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 388<br>Hüküm no: 271<br>Orijinal metin no: [71a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia Hatun’un vefat eden eşi Keresteci Ali’de mehir bedeli ve vefat eden kardeşinin miras hissesinden alacağı olduğunu ispat ettiği</b><br><br>Mahmiye-i İstanbul’da Unkapanı kurbünde Arabacılar mahallesinde sâkin iken bundan akdem vefât eden Keresteci el-Hâc Ali b. İbrahim’in verâseti zevce-i metrûkesi Râbia Hatun bt. İbrahim’le sulbî sagīr oğulları Süleyman ve Salih’e münhasıra oldukdan sonra zâtı ta‘rîf-i şer‘î ile mu‘arrefe olan mezbûre Râbia Hatun meclis-i şer‘-i hatîrde li-ecli’d-da‘vâ vasî nasb ü ta‘yîn olunan Ahmed Çelebi b. Süleyman mahzarında üzerine da‘vâ ve takrîr-i kelâm edip zevcim müteveffâ-yı mezbûr el-Hâc Ali b. İbrahim zimmetinde altı bin sağ akçe mehr-i müeccel hakkım olup ve mukaddemâ fevt olan li-ebeveyn karındaşım Sahhâf Süleyman Efendi terekesinden hisseme isâbet eden yedi bin sekiz yüz sağ akçe hakkımı dahi mezbûr el-Hâc Ali hayâtında tarafımdan vekâleten ahz u kabz ve kendi mesârifine [sarfla] istihlâk etmekle zimmetinde bana vâcibü’l-edâ deyni olup hattâ mezbûr el-Hâc Ali hayâtında kemâl-i akl ü sıhhatinde meblağayn-ı mezbûreyn ciheteyn-i merkūmeteynden zimmetinde bana edâsı vâcib deyni olduğunu şuhûd mahzarında ikrâr ve işhâd ettiğinden sonra kable’l-edâ vefât etmeğin terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden sıdk-ı makāline mutâbık beyyine taleb olundukda mahalle-i mezbûre sükkânından Mehmed Çelebi b. Osman ve Ali Çelebi b. el-Hâc Osman li-ecli’ş[71b]şehâde meclis-i şer‘a hâzırân olup istişhâd olunduklarında fi’l-vâki‘ müteveffâ-yı mezbûr Keresteci el-Hâc Ali b. İbrahim hâl-i kemâl-i sıhhatinde zevcem mezbûre Râbia Hatun’un zimmetimde altı bin sağ akçe mehr-i müeccel hakkı olup ve mukaddemâ fevt olan karındaşı mezbûr Sahhâf Süleyman Efendi terekesinden hissesine isâbet eden yedi bin sekiz yüz sağ akçe hakkını tarafından vekâleten ben ahz u kabz ve kendi mesârifime [sarfla] istihlâk etmekle zimmetimde mezbûreye deynim olmuşdur deyü meblağayn-ı mezbûreyn ciheteyn-i merkūmeynden müdde‘iye-i mezbûreye edâsı lâzım deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eyledikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-şehri Rebî‘ülevvel sene 1110<br><br>Şuhûdü’l-hâl: Abdurrahman Efendi b. el-merhûm Ahmed Efendi, Şeyhzâde Ahmed Efendi b. Mehmed, Hüseyin Ağa b. İbrahim, Ahmed Çelebi b. Abdi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37214"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37216"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1174"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>