﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 248<br>Hüküm no: 227<br>Orijinal metin no: [68b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa b. Hüseyin’in Ahî Çelebi Vakfı’na ait Yemiş İskelesi’ndeki bakkal dükkânı hisselerinden el çektiği ve gediğinin nısfını İbrahim Beşe b. Mehmed’e üç yüz yirmi guruşa sattığı</b><br><br>Bakkāl<br><br>Mahmiye-i İstanbul’da ( ) Mahallesi sükkânından İsmail Ağa b. el-Hâc Hüseyin nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb İbrahim Beşe b. Mehmed nâm kimesne mahzarında ikrâr-ı tâm ve takrîr-i kelâm edip İstanbul’da merhûm Ahî Çelebi Vakfı’ndan olup kırk sehim i‘tibâriyle Yemiş iskelesinde vâki‘ Yoğurtçular zukāğı başında kâin bir bâb bakkāl dükkânından bi’l-icâreteyn mutasarrıf olduğum yirmi sekiz sehim hisse-i şâyi‘amı bâ-re’y-i mütevellî mezbûr İbrahim Beşe’ye bedel-i ma‘lûm ve makbûz mukābelesinde ferâğ-ı mu‘teber-i kat‘î ile ferâğ ve tefvîz eylediğimde, ol dahi [69a] ber-vech-i muharrer tefevvüz ve kabûl ettikden sonra derûnunda mevcûde beyne’l-hiref gedik ta‘bîr olunur âlât-ı lâzıme-i ma‘lûmeden dahi mutasarrıf olduğum nısf hisse-i şâyi‘amı tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr İbrahim Beşe’ye üç yüz yirmi guruşa bey‘ ve temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabz ü kabûl ettikden sonra semeni olan meblağ-ı mezbûr üç yüz yirmi guruşu mezbûr İbrahim Beşe yedinden bi’t-tamam ve’l-kemâl ahz ve kabz edip bey‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve mutâlebât ve kâffe-i eymân ve muhâsamâtdan mezbûr İbrahim Beşe’nin zimmetini ibrâ-ı âm ile ibrâ ve ıskāt eylediğimde, ol dahi ibrâ-i mezkûru ba‘de’l-kabûl zikrolunan âlât-ı lâzıme-i ma‘lûmenin nısf-ı şâyi‘inde benim asla ve kat‘â alâka ve medhalim kalmayup mezbûr İbrahim Beşe’nin mülk-i müşterâsı ve yirmi sekiz sehim hisse-i mezkûre mülk-i müfevvezi olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu. Fî 29 min-Şevval sene [11]94.<br><br>Şuhûdü’l-hâl: <<Şâhidûne’s-sâbıkūn>> el-Hâc Ahmed b. Hüseyin, Kassâb İbrahim Beşe, el-Hâc Ahmed, Bostancı Mustafa Beşe, Yoğurtcu İbrahim Beşe.</p>          <br><a title="Önceki sayfa" style="text-decoration:none" href="./ayrmetin.php?idno=30428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o289"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>