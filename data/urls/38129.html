﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 395<br>Hüküm no: 324<br>Orijinal metin no: [72a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Osman Ağa’nın vefat eden Salih Efendi’de alacağı olduğu</b><br><br>Kezâlik akd-i meclis-i şer‘-i şerîf ettikde medîne-i Hazret-i Ebî Eyyûb Ensârî -radıye anhü Rabbihi’l-bârî- mahâllâtından Koca Kasım Paşa mahâllesi ahâlîsinden Kasab el-Hâc Hüseyin b. el-Hâc Mehmed b. el-Hâc Hüseyin tarafından husûs-ı âti’l-beyanda vekîl olduğu Ahmed Efendi b. Mehmed ve Musa Çelebi b. Hüseyin şehâdetleriyle mahzar-ı hasm-ı câhidde sâbit ve sübût-ı vekâletine hükm olunan işbu bâ‘isü’l-kitâb Kasab Osman Ağa b. Ahmed meclis-i şer‘-i şerîf-i enverde vasiyy-i mezbûr Hazînedâr Ahmed Efendi b. Hüseyin mahzarında bi’l-vekâle üzerine da‘vâ ve takrîr-i kelâm edip merhûm-ı mûmâ-ileyh Salih Efendi b. Muharrem zimmetinde yedimde olan bin yüz kırk bir senesi evâhir-i Zilhicce târîhiyle müverrah mümzâ ve mahtûm işbu deyn temessükü mûcebince müvekkilim mezbûr Kasab el-Hâc Hüseyin b. el-Hâc Mehmed b. el-Hâc Hüseyin’in vezn ve kıymeti beynlerinde ma‘lûm yedinden müşterâ ve makbûz lahm semeninden dört yüz guruş hakkı olup hattâ merhûm-ı [mûmâ]-ileyh hayâtında meblağ-ı mezkûr cihet-i merkūmeden zimmetinde müvekkilim mezbûra vâcibü’l-edâ deyni olduğunu huzûr-ı Müslimînde ikrâr ve işhâd edip kable’l-edâ merhûm olmağla terekesinden taleb ederim, vasiyy-i merkūma suâl olunsun dedikde gıbbe’s-suâl ve’l-inkâr mezbûr Kasab Osman Ağa meclis-i ma‘kūd-ı mezkûrda vasiyy-i mezbûr mahzarında bi’l-asâle üzerine da‘vâ ve takrîr-i kelâm [72b] [edip] merhûm-ı mûmâ-ileyh Salih Efendi b. Muharrem zimmetinde yedinden müşterâ ve makbûz ma‘lûmü’l-vezn ve’l-mikdâr lahm semeninden ba‘de-külli’l-hesâb yetmiş dokuz buçuk guruş on para hakkım olup hattâ merhûm-ı mûmâ-ileyh hayâtında meblağ-ı mezkûr cihet-i merkūmeden zimmetinde bana vâcibü’l-edâ deyni olduğunu huzûr-ı Müslimînde ikrâr ve işhâd edip kable’l-edâ merhûm olmağla terekesinden taleb ederim, vasiyy-i mezbûra suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âlarına beyyine taleb olundukda udûl-i ahrâr-ı ricâl-i Müslimînden sâbıkā Erzurum kādısı olan Ahmed Efendi b. eş-Şeyh Mehmed ve merhûm-ı mezbûrun sulbî oğlu Mehmed Emin Efendi li-ecli’ş-şehâde meclis-i ma‘kūd-ı mezkûra hâzırân olup istişhâd olunduklarında fi’l-hakīka merhûm-ı mûmâ-ileyh Salih Efendi b. Muharrem hayâtında işbu müdde‘î-i mezbûrun müvekkili mezbûr Kasab el-Hâc Hüseyin b. el-Hâc Mehmed b. el-Hâc Hüseyin’e yedinde olan bin yüz kırk bir senesi evâhir-i Zilhicce târîhiyle müverrah mümzâ ve mahtûm deyn [temessükü] mûcebince vezn ve kıymeti beynlerinde ma‘lûm yedinden müşterâ ve makbûz lahm semeninden dört yüz guruş ve müdde‘î-i mezbûr Kasab Osman Ağa’ya yedimden müşterâ ve makbûz ma‘lûmü’l-vezn ve’l-mikdâr lahm semeninden ba‘de-külli’l-hesâb yetmiş dokuz buçuk on para zimmetinde vâcibü’l-edâ deyni olduğunu huzûrda ikrâr ve bizi işhâd eyledi, ilâ-âhırihî şehâdetleri makbûle olmağın mevkūfen alâ-yemîni’l-müvekkili’l-mezbûr ve müdde‘î-i mezbûr Osman Ağa’ya vech-i şer‘î üzere tahlîf olunup mûcebiyle ba‘de’l-hükm.<br><br>Fi’t-târîhi’l-mez[bûr] li-seneti’l-merkūme.<br><br>Eş-şuhûdûnü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>