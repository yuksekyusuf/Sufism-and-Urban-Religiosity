﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 279<br>Hüküm no: 406<br>Orijinal metin no: [44b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostanî Sinan ve Abdülbaki isimli kişilerin eşyâlarını çalan Hristo ile kirâladığı menzili meyhâne olarak kullanan Mıgırdıç’ın ikamet ettikleri mahallerden ihrac olunmaları</b><br><br>Maʻrûz;<br><br>Taʻyîn buyrulan Hüseyin Haseki mübâşeretiyle Eyüb mahkemesine ihzâr olunan Hristo nâm zimmîden Havâss-ı refîʻa kazâsında Hınço? çiftliği sâkini Bostanî Sinan nâm kimesne işbu mesfûr Hristo yirmi gün mukaddem çiftlikte odama gelip mülküm olan üç guruş kıymetli bir (...) ve yirmi para kıymetli bir tek piştov demirimi hufyeten bi-gayr-ı hakkın ahz eylediğini kable’l-murâfaʻa ikrâr ve mevcûd olmağla bana teslîm etmedi? deyip ve yine Şuhud Burgos karyesinde Abdülbâki nâm kimesne dahi on üç gün mukaddem mesfûr Hristo karye-i mezbûrede odama duhûl, hufyeten ve bi-gayr-ı hakkın ahz eylediği mülküm olan on para kıymetli bir tancere kapağını taleb ederim deyü dedikde mesfûr Hristo ber-vech-i muharrer ikrâr ve zikr olunan tancere kapağı mevcûd olmağla adamına teslîm olunup töhmet-i mezkûreye mücâserete binâʼen Hristo’ya [45a] ve mahallemizde işbu diğer Mıgırdıç menzilini istîcâr ve meyhâne ittihâz ve hamr ve arak beyʻine mübâşereti izhâr ve muʼâheze esnâsında firâr eylemişdir deyü haber verdiklerinden sonra menzilini ol makūle meyhânecilere îcâr etmemek üzere menzil-i mezbûrun mutasarrıfını mesfûr Mıgırdıç müteʻahhid olup ve gāib-i mesfûr Mıgırdıç gelip ikāmet etmemek üzere ihrâc olunup fî-mâ baʻd mahallemiz ricâl ve nisvânından hamr ve arak beyʻ eder olursa ol makūleler ve muʻînleri ahz ve tedîb olunmaları içün birbirlerinin hîn-i mütâlebede ihzârlarına kefîller olup kefâletleri bi’l-iltimâs zabt ve tescîl olunduğu huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâlis min-Saferi’l-hayr li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o727"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>