﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 86<br>Hüküm no: 42<br>Orijinal metin no: [21b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arhondi bt. Kortis’in Tekfurdağı’ndaki arsasını Yorgaki v. Nikola’ya satması</b><br><br>Tekfurdağı’nda mübâya‘a<br><br>Tekfurdağı nâm-ı diğer Rodoscuk kasabasında Papa İstefan mahallesi ahâlisinden olup mahmiye-i İstanbul’da Samatya kurbünde mütemekkin Arhondi bt. Kortis v. Adam Nasrâniyenin zevci ve tarafından husûs-ı âti’l-beyânda vekîl olduğu şahsı bilir İsterati v. Togodoş ve Yanaki v. Dimitri zimmîler şehâdetleriyle sâbit olan Manol v. Dimitri zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Yorgaki v. Nikola zimmî muvâcehesinde bi’l-vekâle ikrâr-ı tam ve takrîr-i kelâm edip akd-i âti’z-zikrin sudûruna değin müvekkilem zevce-i mersûme Arhondi Nasrâniyenin müstakılleten yedinde mülk ve hakkı olup kasaba-i mezbûrede zikr olunan Papa İstefan mahallesinde vâki‘ bir tarafdan Bayram oğlu bahçesi ve bir tarafdan Anderya zimmî menzili ve iki tarafdan tarîk-i âm ile mahdûd bir bâb mülk menzil arsası tarafeynden îcâb ve kabûlü hâvî ve şurût-ı müfsideden ârî bey‘-i bâtt-ı sahîh-i şer‘î ile mersûm Yorgaki zimmîye iki yüz kırk guruşa bi’l-vekâle bey‘ ü temlik ve mahâllinde zabta bi’l-vekâle taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semen olan meblağ-ı mezbûr iki yüz kırk guruşu müşteri-yi mersûm bana def‘ ü teslîm ben dahi yedinden bi’l-vekâle tamamen ahz ü kabz eyledim fîmâ-ba‘d zikr olunan arsa-i mahdûde mersûm Yorgaki zimmînin mülk-i müşterâsı ve hakk-ı sırfı olup müvekkilem zevcem mersûmenin kat‘a alâka ve medhali kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 10 S sene [1]242<br><br>Şühûdü’l-hâl: Muhzır Genç Mehmed Çelebi, Muhzır Ali Çelebi, Muhzır Feyzullah Çelebi<br><br>Tütüncü Kiryako, Kuyumcu Yanako</p>          <br><a title="Önceki sayfa" style="text-decoration:none" href="./ayrmetin.php?idno=38421"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38423"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>