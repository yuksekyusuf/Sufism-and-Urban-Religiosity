﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 546<br>Hüküm no: 487<br>Orijinal metin no: [159a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Ali’nin tasarrufundaki vakfa ait evin yanması üzerine enkazını satın alması ve arsayı kiralayarak üzerine yeniden ev yapmak istemesi</b><br><br>Mahmiye-i Kostantıniyye’de vâki‘ Medîne-i Münevvere -sallallâhü te‘âlâ alâ-münevvirihâ- Evkāfı’na mütevellî olan fahrü’l-emâsil ve’l-akrân İsmail Çelebi b. Mehmed meclis-i şer‘-i hatîr-i lâzımü’t-tevkīrde işbu râfi‘ü’l-kitâb fahrü’l-a‘yân Ahmed Çelebi b. Ali muvâcehesinde ikrâr ve takrîr-i kelâm edip vakf-ı mezbûrdan olup mahmiye-i merkūmede Voynuk Şüca‘ mahallesinde bir tarafı Cevzi Ali Ağa mülkü ve bir tarafı İbrahim Çelebi ve iki tarafı tarîk-i hâs ile mahdûd olup büyût-ı müte‘addideyi müştemil olan vakıf menzilin icâre-i mu‘accele ve yevmî bir akçe icâre-i müeccele ile tasarrufu merkūm Çelebi yedinde iken hâlâ vâki‘ olan harkda menzil-i mezkûr bi’l-külliye muhterik olup cânib-i vakfda dahi ta‘mîrine müsâ‘ade olmamağla menzil-i mezkûrun üzerine varılıp nâib ve mi‘mâr keşf ve mesâha edip nıkzının kıymeti bin beş yüz akçeye ancak mütehammildir deyu ittifâk ettiklerinden sonra menzil-i mezkûrun nıkz-ı mersûmu vech-i muharrer üzere merkūm Ahmed Çelebi’ye meblağ-ı mezbûr bin beş yüz semen-i misli ile bey‘-i kat‘î ile bey‘ ve teslîm edip ol dahi nıkz-ı mersûmu vech-i meşrûh üzere iştirâ ve tesellüm eyledikde semen-i mezbûru tevliyyetim hasebiyle merkūm Ahmed Çelebi yedinden alıp kabz eylediğimden sonra menzil-i mezbûrun tûlen ve arzen bâ-hesâb-ı şatrancî yedi yüz iki zirâ‘ arsası beher sene üç yüz elli akçe mukāta‘a ile merkūm Ahmed Çelebi’ye îcâr eyledim, ol dahi arsa-i merkūmeyi vech-i mübeyyen üzere beher sene meblağ-ı mezbûr üç yüz elli akçe mukāta‘a ile kabûl eyledi, ba‘de’l-yevm arsa-i merkūme üzerinde merkūm Ahmed Çelebi kendi mâlıyla nefsi için mülkü olmak üzere müceddeden ebniye ihdâs eylesin dedikde mütevellî-i merkūmu ikrâr-ı meşrûhunda merkūm Ahmed Çelebi bi’l-müvâcehe tasdîk etmeğin mâ-hüve’l-vâkı‘ bi’t-taleb ketb olundu.<br><br>Tahrîren fi’l-yevmi’t-tâsi‘ aşer mine’l-Muharremi’l-harâm li-sene semân ve selâsîn ve elf min-hicreti men lehü’l-izzü ve’ş-şeref.<br><br>Şühûdü’l-hâl: Mefharü erbâbi’t-tahrîr ve’l-kalem Sıdkı Efendi b. Hasan, Umdetü’l-emâsil ve’l-a‘yân İsa Ağa b. ( ), Fahrü’l-cüyûş Hızır Çavuş b. Abdullah, Kaytan Bey b. Abdullah, Ali Bey b. Abdullah, el-Hâc Ali b. Ali, Hasan b. Hüseyin er-râcil, Mustafa b. Emrullah er-râcil, Ahmed Bey b. Ali el-cündî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11817"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11819"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b546"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>