﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 574<br>Hüküm no: 389<br>Orijinal metin no: [93b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Kapudan’ın, merhum Saraç Mustafa Kapudan’daki alacağını vasîden talep ettiği</b><br><br>Mahmiye-i İstanbulˈda Balkapanı kurbünde zümre-i tâcirînden işbu bâ‘isüˈr-rakīm el-Hâc Mehmed Kapudan nâm kimesne meclis-i şer‘-i hatîr-i lâzımüˈt-tevkīrde mahrûse-i Galataˈya tâbi‘ kasaba-i Tophâneˈde el-Hâc Memi mahallesi sâkinlerinden olup bundan akdem Akdenizˈde şehîden vefât eden Sarrâc Mustafa Kapudanˈın evlâd-ı sıgārının tesviye-i umûrları’çün kıbel-i şer‘den mansûb vasîleri olmağla muhallefâtına vâzi‘uˈl-yed olan Abdülkadir Çelebi b. ( ) mahzarında üzerine da‘vâ ve takrîr-i kelâm edip müteveffâ-yı mezbûrun sıhhati hâlinde cihet-i deyn-i şer‘îden bin altı yüz kıt‘a esedî guruş hakkım olup diyâr-ı Mısırˈa gider oldukda meblağ-ı mezbûr hâlâ zimmetinde deynidir deyip alâ-ruûsiˈl-işhâd ikrâr dahi etmişdir lâkin kableˈl-ahz vefât etmekle tereke-i vâfiyesinden vermek üzre ve hatta mezbûrdan taleb ederim suâl olunup beyyine taleb olundukda udûl-ı Müslimînˈden olan Dilaver Ağa b. Abdullah ve İbrahim Çelebi b. Hüseyin nâm kimesneler li-ecliˈş-şehâde hâzırân olup isreˈl-istişhâd fiˈl-vâki‘ müteveffâ-yı mezbûr hâlinde bizim huzûrumuzda müdde‘î-i mezbûra ber-vech-i muharrer bin [94a] altı yüz kıt‘a esedî guruş zimmetinde lâzımüˈl-edâ deynim vardır deyü ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle oldukdan sonra gıbbeˈt-tahlîfiˈş-şer‘î mûcebiyle vasî-i mezbûra tenbîh olunup mâ vaka‘a biˈt-taleb ketb olundu.<br><br>Fiˈl-yevmiˈl-âşir min-Şaʻbâniˈl-mu‘azzam li-sene 1084.<br><br>Şuhûdüˈl-hâl: es-Seyyid Mehmed b. Abdullah, el-Hâc Ahmed b. Abdullah, Behram Bey b. Kayık kapıcı, Ali b. Hasan, Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=21452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b574"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o934"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>