﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 442<br>Hüküm no: 387<br>Orijinal metin no: [125b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dülgerzâde mahallesinden Muhsine Hatun bt. Emrullah’ın mülk evini vakfetmesi</b><br><br>Bu kitâb-ı sıhhat-nisâbın tahrîrine bâdî budur ki, mahmiye-i İstanbul’da Dülgerzâde mahallesi sâkinlerinden sâhibetü’l-hayrât râgıbetü’l-meberrât Muhsine Hatun bt. Emrullah mahfil-i kazâda vakf-ı âti’l-beyâna li-ecli’t-tescîl ve lâ-büdde mennehû eflân bu hakīr [ü] celîl? için mütevellî nasb ettiği Abdülmuttalib Efendi b. Lütfullah mahzarında ikrâr edip mahalle-i mezbûrede vâki‘ bir tarafdan Mehmed b. Ahmed mülkü ve bir tarafdan Âişe mülkü ve bir tarafdan Hasan Beşe mülkü ve bir tarafdan tarîk-i âm ile mahdûd olup bir bâb beyti ve kenîfi ve bi’r-i mâ’î ve tûlen yirmi iki buçuk ve arzen altı buçuk arsayı müştemil olan mülk menzilimi bi-cümleti’t-tevâbi‘ ve’l-levâhık hasbeten lillâhi te‘âlâ vakf edip şöyle şart eyledim ki, menzil-i mezbûrda evvelâ kendim hayâtda olduğumca sâkine olam, ba‘de’l-vefât karındaşım Haydar Çavuş ba‘dehû evlâdı evlâdı evlâdı sâkin olalar, ba‘de’l-inkırâz îcâr olunup ücreti Medîne-i Münevvere fukarâsına irsâl oluna ve mevkūfün-aleyh olanlar zamânlarında hasbî mütevellî olalar, ba‘dehû Medîne-i Münevvere fukarâsına intikāl ettikde Medîne-i Münevvere Evkāfı’na mütevellî olan kimesne mütevellî ola ve medîne-i mezbûre evkāfına nâzır olan hasbî nâzır ola deyu tebyîn-i şurût edip menzil-i mezbûru mütevellî-i merkūma teslîm ettim, ol dahi kabz ve tasarruf eyledi dedikde gıbbe’t-tasdîki’ş-şer‘î vâkıfe-i mezbûre semt-i âhara sâlik olup vakf-ı akār inde’l-İmâmi’l-a‘zam sahîh, gayr-ı lâzım olmağın vakf-ı merkūmdan rücû‘ ettim, menzil-i mezbûru bana teslîm eylesin deyu istirdâd edicek, mütevellî-i mezbûr cevâbında fi’l-hakīka vakf-ı akār ol imâm-ı celîlü’l-mikdâr katında gayr-ı lâzımdır, lâkin imâmeyn-i hümâmeyn Ebû Yusuf Ya‘kub el-İmâmü’s-sânî ve el-İmâmü’s-sâlis Muhammed b. Hasan eş-Şeybânî katlarında sıhhate lüzûm lâzımdır, husûsan mütevellîye teslîm olunmuş ola deyu imtinâ‘ edip muvakkı‘-ı sadr-ı kitâb olan hâkim-i hâsım-ı vâlâ-cenâb hazretlerine murâfa‘a olduklarında ol dahi cânib-i vakfa nâzır ve mennâ‘un li’l-hayr olmakdan hazer edip imâmeyn-i hümâmeyn re’y-i reşîd ve mezheb-i sedîdleri üzere lüzûmuna âlimen bi’l-hilâf hükm buyurulmağın menzil-i mezbûr alâ-cemî‘i’l-mezâhib vakf-ı sahîh-i lâzib olup min-ba‘d nakz ve nakzına mecâl muhâl ve ibtâl ve iclâli [ihlâli] mümteni‘ü’l-ihtimâl oldu.<br><br>Hurrire fî-gurreti Cemâziyelâhir li-sene erba‘a ve selâsîn ve elf.<br><br>[126a] Şühûdü’l-hâl: Ahmed Efendi b. İshak el-imâm, Süleyman b. Abdullah es-serrâc, Ali Bey b. Abdullah el-mi‘mâr, Yusuf Bey b. Abdullah el-mi‘mâr, Davud Beşe er-râcil, Ali Beşe er-râcil, Ferhad b. Abdullah, Hâzır Şubaşı, Habib b. Abdullah, Ali b. Mehmed ve gayruhüm mine’l-hâzırîn ve’l-gāibîn.</p>          <br><a title="Önceki sayfa" style="text-decoration:none" href="./ayrmetin.php?idno=11717"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11719"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b442"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o701"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>