﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 346<br>Hüküm no: 346<br>Orijinal metin no: [51b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Çelebi’nin boşandığı eşi Safiye Hatun ile alacak davasında sulh olduğu</b><br><br>Mahmiye-i İstanbul’da Sekbanbaşı Yakub Ağa mahallesinde sâkin İsmail Çelebi b. Hasan meclis-i şer‘-i şerîf-i enverde zevce-i mutallakası olup zâtı ta‘rîf-i şer‘î ile mu‘arrefe olan ba‘isetü hâzihi’l-vesîka Safiye Hatun bt. Abdullah muvâcehesinde ikrâr ve takrîr-i kelâm edip bundan akdem mezbûre Safiye ile zevciyet beynimizde kāime iken mezbûre Safiye yedinden iktirâz ve kabz eylediği otuz guruş ile işbu hâzıra bi’l-meclis câriye-i memlûkesi Fethi bundan akdem marîza oldukda mu‘âcele için mezbûre Safiye’nin emriyle tabibe yirmi beş guruş vermemle cem‘an elli beş guruşu ve ma‘lûmü’l-mikdâr eşyâmı dahi bi-gayr-ı hakkın ketm ü ihfâ etmiş idin deyü taleb ve da‘vâya tasaddî eylediğimde ol dahi cevâbında meblağ-ı mezbûr yüz guruşu ikrâr ve mâ‘adâyı inkâr eylediğinden mâ‘adâ benim dahi zimmetinde mehr-i müeccelimden iki yüz akçe ve eşyâ-i memlûkemden otuz zirâ‘ iplik ve yetmiş üskülü keteni ve bir tepsim bâkī kalmış idi demekle beynimizde ba‘de’l-münâza‘a beynimizde muslihûn tavassut edip da‘vâ-yı mezkûremden beni mezbûre Safiye ile on beş guruş üzerine sulh eylediklerinde ben dahi sulh-ı mezbûru kabûl eylediğimden sonra bedel-i sulh olan meblağ-ı mezbûr on beş guruşu mezbûre Safiye yedinden ahz u kabz edip hukūk-ı zevciyete ve zikr olunan husûslara ve târîh-i kitâba gelince cemî‘ hukūk-ı ma‘lûme ve mechûleye müte‘allıka âmme-i de‘âvî ve kâffe-i mutâlebât ve eymân [ve] muhâsamâtdan her birimiz âharın zimmetini ibrâ ve ıskāt eyledik ba‘de’l-yevm birbirimiz ile kat‘an da‘vâ ve nizâ‘ ve husûmetimiz kalmadı dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-şehri Rebî‘ülevvel sene 1153.<br><br>Şuhûdü’l-hâl: Hüseyin Çelebi b. el-Hâc Mehmed, Ahmed Çelebi b. Şa‘bân, Mehmed Çelebi b. Süleyman, Mustafa Çelebi b. Mehmed, Mehmed Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6561"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6563"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>