﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 199<br>Hüküm no: 201<br>Orijinal metin no: [26b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa b. Mustafa’nın, debbâğ esnafından Ahi Baba Abdullah Ağa ve diğerleriyle altı bin guruşa sulh oldukları</b><br><br>Ahi Baba ile debbâğ esnâfı 6.000 guruşa sulh<br><br>Ma‘rûz<br><br>Medîne-i Üsküdar’da vâki‘ debbâğ esnâfından Ahi Baba Abdullah Ağa b. el-Hâc Osman ve Kethüdâ Mustafa Ağa b. el-Hâc Osman ve Yiğitbaşıları Osman b. Hüseyin ve ustalarından sâhib-i arzuhâl es-Seyyid Ahmed Ağa b. el-Hâc Mehmed Emin ve Mehmed Ağa b. Osman ve İbrahim b. el-Hâc Süleyman ve Ali Efendi b. el-Hâc Mehmed ve es-Seyyid Yakub b. İshak ve el-Hâc Ahmed b. Ali ve Abbas b. el-Hâc Abdullah ve el-Hâc Ali b. Ebûbekir ve es-Seyyid Mustafa b. Hüseyin ve es-Seyyid Mehmed Tahir ve Ömer b. es-Seyyid Osman ve el-Hâc Mehmed Emin b. Ahmed ve Yusuf b. Ahmed ve Süleyman b. Mehmed nâm kimesneler meclis-i şer‘-i münîrde mukaddemâ Ahi Babaları olan arzuhâlde mezkûr el-Hâc Mahmud Ağa b. el-Hâc Mustafa mahzarında mezbûr el-Hâc Mahmud bundan akdem ahi baba olduğu bin iki yüz on üç senesi Saferi’l-hayrından işbu târih-i i‘lâm senesi Şevvâli’l-mükerremi gāyetine gelince ahz u i‘tâsının hesâbını esnâfımızdan Yedikule ustalarından Süleyman Ağa ve Hacı Lütfullah ve Kasımpaşa ahi babası Ahmed Efendi ve yiğitbaşısı el-Hâc Ahmed ve Hacı Alizâde el-Hâc Mehmed Ağa ve Eyüb Ahi babası Ebûbekir Ağa ve Süleyman Ağa ma‘rifetleri ve bizim ma‘rifetimizle rü’yet eylediğimizde müddet-i mezkûrede bizden makbûzâtı kırk dokuz bin on bir guruşa bâliğ bi’l-cümle medfû‘ât ve masrûfâtı dahi otuz beş bin dokuz yüz yirmi guruş olmağla masrûfâtı fürû-nihâde oldukda mezbûr el-Hâc Mahmud Ağa bizden on üç bin doksan bir guruş ziyâde makbûzu olduğu zâhir olmağla meblağ-ı mezkûru istirdâd ederiz deyü da‘vâ eylediğimizde ol dahi inkâr ve beynimizde münaza‘ât-ı kesîre ve muhâsâmât-ı şedîde vâkı‘a olmuşdu el-hâletü hâzihi beynimizde muslihûn tavassut etmekle biz tasaddî eylediğimiz da‘vâ-yı mezkûremizde merkūm el-Hâc Mahmud Ağa ile altı bin guruş üzerine her birimiz sulh olduğumuzda ol dahi sulh-i mezkûru ba‘de’l-kabûl bedel-i sulh-i mezkûr altı bin guruşdan mâ‘adâ târih-i mezbûrdan işbu târih-i i‘lâma gelince beynimizde cereyân eden cemî‘ ahz u i‘tâya vesâir hukūk-ı şer‘iyyeye müte‘allika âmme-i de‘âvî ve mütâlebât ve kâffe-i eymân ve muhâsamâtdan her birimiz âharın zimmetini ibrâ-yı âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü takrîrlerini merkūm el-Hâc Mahmud Ağa ba‘de’t-tasdîk ibrâdan istisnâ olunan bedel-i sulh-i mezkûr altı bin guruşu müdde‘ûn-ı mezbûrûna edâ ve teslîme mezbûr el-Hâc Mahmud Ağa’ya tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-27 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>