﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 188<br>Hüküm no: 237<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Şaban’ın davacı olduğu Yorgi’yi mahkemeye getirdiği</b><br><br>Husûs-ı âti’r-rakīm mahallinde ketb ü terkīm olunmak iltimâs olunmağın savb-ı şer‘den irsâl olunan mevlânâ Ârif Mehmed Çelebi mahmiye-i İstanbul’da Timurtaş Mahallesi’nde İsmihan bt. Şa‘ban nâm hatunun sâkine olduğu menzile varıp zeyl-i kitâbda mastûrü’l-esâmî Müslimîn huzûrlarında akd-i meclis-i şer‘-i şerîf eyledikde mezbûre İsmihan meclis-i mezbûrda işbu bâ‘isü’l-kitâb Mehmed Efendi b. Mehmed el-imâm mahzarında ikrâr-ı tâm ve takrîr-i kelâm edip işbu hâzır bi’l-meclis Yorgi nâm Nasrânî ile da‘vâ-yı şer‘iyyem olmağla mezbûru hîn-i mutâlebede meclis-i şer‘a ihzâr etmek üzere merkūm Mehmed Efendi nefsine kefîl olmuşdu. Hâlâ kefâleti hasebiyle merkūm Yorgi’yi meclis-i mesfûrda bana teslîm etmekle merkūm Mehmed Efendi’nin zimmeti kefâletden berîü’s-sâha olmuşdur dedikde gıbbe’t-tasdîkı’l-mu‘teber vâki‘ hâlî mevlânâ-yı mezbûr mahallinde tahrîr ba‘dehû cânib-i şer‘den ma‘an irsâl olunan Abdurrahman Çelebi ve el-Hâc Şa‘ban nâm kimesneler ile bile meclis-i şer‘a gelip vukū‘u üzere inhâ ve takrîr etmeğin mâ-vaka‘a bi’t-taleb ketb ü sebt olundu.<br><br>Fî-18 min-şehri Rebî‘ülevvel sene 1064.<br><br>Şuhûdü’l-hâl: Mehmed b. Ramazan, Mehmed b. Hüseyin, Mehmed b. Mehmed, Yusuf Çavuş el-mübâşir, Ahmed b. Abdullah, Hasan b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>