﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 186<br>Hüküm no: 128<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmü Gülsüm Hanım’ın vasiyetini yerine getirmek üzere Ahmed Efendi’yi tayin ettiği</b><br><br>Kezâlik akd-i meclis-i şer‘-i şerîf ettikde müteveffât-ı mezbûrenin ber-vech-i âtî vasiyy-i muhtârı olduğunu iddi‘â eden bâ‘isü’l-kitâb el-Hâc Ahmed Efendi b. Receb meclis-i ma‘kūd-ı mezkûrda müteveffât-ı mezbûrenin zevc-i metrûkü olmağla terekesine bi’l-verâse vâzı‘ü’l-yed olan Abdurrahman Efendi b. Ali mahzarında üzerine da‘vâ ve takrîr-i kelâm edip müteveffât-ı mezbûre Ümmü Gülsüm Hatun bt. Veli b. Abdullah hâl-i kemâl-i sıhhatinde bi-emrillâhi te‘âlâ vefât eyledikde cemî‘ terekem ahz u kabz olunup zevcim mezbûr Abdurrahman Efendi hissesini aldıkdan sonra bâkīsini vilâyet-i Rumeli’nde Hezargrad kazâsına tâbi‘ Cabir nâm karyede sâkin li-ebeveyn kız karındaşım oğlu Halil ve kızları Fâtıma ve Âişe’ye îsâl oluna deyü vasiyet edip tenfîzine huzûr-ı Müslimînde beni vasiyy-i muhtâr nasb u ta‘yîn ettikde ben dahi muvâcehesinde ba‘de’l-kabûl musırraten-aleyhâ vefât etmekle tenfîz-i vesâyâ murâd eylediğimde mezbûr Abdurrahman Efendi mâni‘ olur suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden Ayasofya mahâllesi sükkânından Bostanî Halil Bey b. Receb ve Mustafa Çelebi b. Ahmed li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka şahsı rü’yetimiz ile ma‘lûmumuz olan müteveffât-ı mezbûre Ümmü Gülsüm Hatun bt. Veli b. Abdullah hâl-i kemâl-i sıhhatinde bi-emrillâhi te‘âlâ vefât eylediğimde cemî‘ terekem ahz u kabz olunup zevc-i metrûkü mezbûr Abdurrahman Efendi hissesini aldıkdan sonra bâkīsini vilâyet-i Rumeli’nde Hezargrad kazâsına tâbi‘ Cabir nâm karyede sâkin li-ebeveyn kız karındaşım oğlu Halil ve kızları Fâtıma ve Âişe’ye îsâl oluna deyü vasiyet edip tenfîzine huzûrumuzda işbu müdde‘î-i mezbûr el-Hâc Ahmed Efendi’yi vasiyy-i muhtâr nasb u ta‘yîn ettikde ol dahi muvâcehesinde ba‘de’l-kabûl musırraten-aleyhâ vefât eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr ilâ-âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37932"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37934"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>