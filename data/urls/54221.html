﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 728<br>Hüküm no: 1196<br>Orijinal metin no: [98a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Mikail v. Bogos’un verâsetinin taksiminde çıkan ihtilafın giderildiği</b><br><br>Ma‘rûz;<br><br>Medîne-i Üsküdar’da Selami mahallesinde mütemekkin iken bundan akdem hâlik olan Mikâil v. Bogos nâm zimmînin verâseti zevce-i metrûkesi Gül bt. Avadik Nasrâniye ile sulbiye kebîre kızı Turfanda ve sulbî kebîr evlâdları Karabet ve Rapail zimmîlere münhasıra ve tashîh meselesi kırk sehmden beşer [beş] sehmi zevcesi merkūmeye ve yedi sehmi kızı merkūmeye ve on dörder sehmden yirmi sekiz sehmi oğulları merkūmâna isâbeti ba‘de’t-tahakkuk arzuhâlde mezkûr Karabet asâleten ve merkūm Rapail tarafından vekîl olduğu Yakub Ağa b. İsmail ve el-Hâc Ahmed b. Hüseyin nâm kimesneler şehâdetleriyle sâbit olan hâletesi Norik bt. David nâm Nasrâniye vekâleten bi’t-terâzî medîne-i mezbûrede mahfil-i bâbda meclis-i şer‘-i hatîrde arzuhâl eden mu‘arrefetü’ş-şahs zevce-i merkūme Gül Nasrâniye muvâcehesinde babamız hâlik-i merkūm helâkinden üç gün mukaddem zevcesi merkūme Gül Nasrâniye’ye nakden def‘ u teslîm eylediği bin iki yüz guruş, terekesinden olup tashîh-i merkūm üzere bize mevrûs olmağla hisse-i irsiyemize isâbet eden dokuz yüz kırk guruşu zevce-i merkūme Gül Nasrâniye’den asâleten ve vekâleten taleb ederim deyü da‘vâ ol dahi cevâbında işbu sene-i mübâreke Saferi’l-hayr’ının yirmi altıncı günü ve sene-i mezbûre Cumâdelâhir’inin yirmi dördüncü günü târihleriyle müverrah yedime i‘tâ olunan iki kıt‘a i‘lâm-ı şer‘î nâtık olduğu üzere müdde‘iyân-ı merkūmân Karabet ve Rapail zimmîler babaları hâlik-i merkūmun terekesinden mîrâs mutâlebe etdiklerinde bî-vech-i şer‘î mu‘ârazadan men‘ olunmuş idi deyü bi’l-cümle takrîr-i meşrûhuna mutâbık ve târihân-ı merkūmân ile müverrah iki kıt‘a i‘lâm ibrâzıyla ba‘de’d-def‘ ve’l-inkâr merkūme Gül Nasrâniye mazmûn-ı i‘lâmları es-Seyyid Mustafa b. Hasan nâm kimesne ile Karabet v. Avadik nâm zimmî şehâdetleriyle vech-i şer‘î üzere muvâcehelerinde isbât etmeğin mûcebiyle müdde‘iyân-ı merkūmân kemâ-fi’l-evvel bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 26 min-Ş sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54220"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54222"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b728"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1001"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>