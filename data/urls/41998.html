﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 452<br>Hüküm no: 468<br>Orijinal metin no: [113b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahire’de vefat eden Serdengeçti Hasan Ağa’nın Birun Hazinesi Hazinedarbaşısı Mustafa Ağa’da alacağı olduğu</b><br><br>Mahmiye-i İstanbul’da Hoca Rüstem mahâllesi ahâlîsinden olup Mısr-ı Kāhire’de müsâfiren sâkin iken bundan akdem fevt olan Serdengeçti Hasan Ağa b. Ahmed b. Halil’in verâseti zevce-i menkûha-i metrûkesi Âişe bt. Hasan nâm hatun ile babası mezbûr Ahmed’e münhasıra olduğu lede’ş-şer‘ zâhir ve mütehakkık oldukdan sonra mezbûr Ahmed ile mezbûre Âişe Hatun zâtı ba‘de’t-ta‘rîfi’ş-şer‘î mahmiye-i mezbûrede meclis-i şer‘de bi’l-fi‘il Hazîne-i âmire-i bîrûnî hazînedârbaşısı olan işbu bâ‘isü’l-kitâb fahrü’l-akrân Mustafa Ağa b. Hüseyin’in husûs-ı âti’l-beyana vekîl-i şer‘îsi Mehmed Çavuş Ağa b. Mustafa mahzarında her biri ikrâr-ı tam ve takrîr-i kelâm edip mûrisimiz müteveffâ-yı mezbûr Serdengeçti [114a] Ağası Hasan Ağa’nın cihet-i havâle-i şer‘iyyeden müvekkil-i mezbûr Mustafa Ağa zimmetinde dokuz yüz elli guruş hakkı olup meblağ-ı mezbûr beş yüz elli guruşunu hayâtında mezbûr Mustafa Ağa’dan ahz u istîfâ edip bâkī dört yüz guruşunu kable’l-ahz mûrisimiz mezbûr Hasan Ağa fevt olup ırsen bize intikāl etmekle hâlâ meblağ-ı bâkī-i mezbûru müvekkil-i mezbûr Mustafa Ağa’dan talep eylediğimizde ol dahi inkâr etmeğin beynimizde nizâ‘-ı kesîre vâki‘ olmuş idi, el-hâletü hâzihi müvekkil-i mezbûr Mustafa Ağa vesâtet-i muslihîn ile da‘vâ-i mezkûrumuzdan bizi iki yüz guruş üzerine sulh eyledikde biz dahi sulh-ı mezbûru kabûl ve bedel-i sulh olan meblağ-ı mezbûru yedinden tamâmen ahz u kabz ve alâ-kadri hısasinâ beynimizde iktisâm edip bâkī iki yüz guruşa müte‘allıka âmme-i da‘vâ ve kâffe-i mutâlebâtdan müvekkil-i mezbûr Mustafa Ağa’nın zimmetini her birimiz ibrâ ve iskāt eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Ali Efendi b. Mustafa, el-Hâc Mehmed Efendi b. Ahmed, el-Hâc Ali Efendi b. Ahmed, İsmail Efendi el-kādı, Ömer Efendi el-kādı, Veli Efendi el-kâtib, Mehmed Efendi el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=41997"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41999"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>