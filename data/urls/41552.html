﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 73<br>Hüküm no: 22<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Şaban’ın Çukurbostan mahallesindeki menzil hissesini Emine bt. Mehmed’e satması</b><br><br>Mahmiye-i İstanbul’da <<hısnı ebvâbından>> Sultân Selim Câmi‘-i şerîfi kurbünde Çukurbostan mahâllesi sükkânından Mehmed Şaban nâm kimesne mahmiye-i mezbûrede meclis-i şer‘-i hatîrde işbu bâ‘isetü’l-vesîka Emine bt. Mehmed nâm hatun tarafından husûs-ı âti’l-beyanı tasdîka vekîl olduğu zât-ı mezbûreyi ma‘rifet-i şer‘iyye ile ârifân İsmail Efendi b. Abdülkerim ve Mehmed Beşe b. Bayram nâm kimesneler şehâdetleriyle sâbit olan Mehmed Çelebi b. Hüseyin nâm kimesne mahzarında ikrâr ve takrîr-i kelâm edip mahâlle-i mezbûrede vâki‘ bir tarafdan Yusuf Beşe b. Abdullah mülkü ve iki tarafdan Emine Hatun mülkü ve bir tarafdan ba‘zan mahâlle-i mezbûre imamına meşrûta vakıf menzil ve bir tarafdan tarîk-i hâs ile mahdûd olup fevkānî iki bâb oda ve tahtânî iki bâb oda ve bir sofa ve bi’r-i mâ ve kenîfi ve havluyu ve sokak kapısını müştemil olan arsasının Sivaslı Efendi tekyesi vakfına senede yirmi akçe mukāta‘ası ve binâsı mülk olan menzilin nısf-ı şâyi‘i müvekkile-i mezbûre Emine Hatun’un mülkü ve nısf-ı âharı dahi benim mülküm olmağla ben menzil-i mezbûrda olan nısf hisse-i şâyi‘amı müvekkile-i mezbûre Emine Hatun’a tarafeynden îcâb ve kabûlü hâvî bey‘-i kat‘î ile kırk guruşa bey‘ ve teslîm ol dahi minvâl-i muharrer üzere iştirâ ve tesellüm ve kabûl eylediğinden sonra semeni olan meblağ-ı mezbûr kırk guruşu müvekkile-i mezbûre Emine Hatun yedinden tamâmen ahz u kabz eyledim ba‘de’l-yevm menzil-i mahdûd-ı mezkûrun nısfında benim alâkam kalmayıp cümlesi müvekkile-i mezbûre Emine Hatun’un mülkü ve hakkı olmuşdur, keyfe mâ teşâ ve tahtâr mutasarrıfe olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi aşer min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Abdullah Efendi el-imâm, Halil Çelebi b. Ahmed, Mehmed Çelebi b. Ali, el-Hâc Mustafa b. Musa, Molla Hasan b. ( ), Receb b. Bayram.</p>          <br><a title="Önceki sayfa" style="text-decoration:none" href="./ayrmetin.php?idno=41551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o687"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>