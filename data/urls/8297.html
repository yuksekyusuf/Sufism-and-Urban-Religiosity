﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 330<br>Hüküm no: 486<br>Orijinal metin no: [65b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamidiye Ekmekçibaşısı Yunus Ağa’nın satın aldığı cariyenin hamile olduğundan parasının geri verilmesi talebiyle İsmail Ağa’ya açtığı davayı ispat edemediği</b><br><br>Men‘<br><br>Ma‘rûz<br><br>Sâhib-i arzuhâl Hamidiye İmâreti Ekmekçibaşısı Yunus Ağa b. el-Hâc Ömer tarafından husûs-ı âti’<<l-beyânda bâ-hüccet>>l-beyânda vekîl-i müseccel-i şer‘îsi İbrahim Edhem Ağa b. Mehmed nâm kimesne İstanbul Bâb Mahkemesi’nde meclis-i şer‘-i münîrde derûn-ı arzuhâlde mezkûrü’l-ism Enderûn-ı hümâyûn’dan muhrec İsmail Ağa b. Hüseyin nâm kimesne muvâcehesinde sene-i sâbıkā Şa‘bânü’l-mu‘azzamının yirminci günü işbu hâzır bi’l-meclis Esirci Mustafa b. Osman vesâtetiyle cemî‘ uyûbdan sâlime olmak üzere müvekkilim mezbûrun iki bin üç yüz guruş semen-i medfû‘ ve makbûza iştirâ ve kabz eylediği işbu hâzıratü bi’l-meclis bir re’s zenciye câriyenin haml-i zâhiri olup câriye-i mezbûre mu‘ayyebe olmağla ayb-ı mezkûr şirâ târîhinden mukaddem câriye-i merkūmede mevcûd ve kadîm ve inde’t-tüccâr noksân-ı semen îcâb eder uyûbdan olmağın redd-i mebî‘ [ve] istirdâd-ı semen olunmak bi’l-vekâle matlûbumdur deyü teveccüh-i husûmet bulundukdan sonra bi’l-vekâle da‘vâ ettikde ol dahi cevâbında câriye-i mezbûreyi târîh-i merkūmda ber-minvâl-i muharrer cemî‘ uyûbdan sâlime olduğu hâlde ol mikdâr guruş semen-i makbûza müvekkil-i merkūma bey‘ini ikrâr lâkin ayb-ı mezkûrun kıdemini inkâr etmekle haml-i merkūme mimmâ lâ-yettali‘u’r-ricâl olup husûs-ı mezkûrda şehâdetleriyle redde kādir olmayıp ancak tahlîf olunmak lâzım geldiği vekîl-i merkūma tefhîm olundukda istihlâf etmeğin merkūm İsmail Ağa’ya bi’l-muvâcehe vech-i vecîh-i şer‘î üzere yemîn verilmeğin mûcebince müdde‘î-i vekîl-i merkūm İbrahim Edhem bi’l-vekâle da‘vâ-yı mezkûresiyle mezbûr İsmail Ağa’ya bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 6 S sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8296"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8298"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>