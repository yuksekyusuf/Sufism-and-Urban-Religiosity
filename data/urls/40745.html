﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 462<br>Hüküm no: 466<br>Orijinal metin no: [68a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Drako v. Laskari’nin kefaletinden dolayı Kuyumcu Kostantin v. Yorgi’den bin guruş alacağı olduğu</b><br><br>Mahmiye-i İstanbul’da Fenerkapısı kurbünde Abdi Subaşı mahallesinde sâkin işbu hâmilü’s-sifr Drako v. Laskari nâm zimmî meclis-i şer‘-i hatîr-i lâzimü’t-tevkīrde kuyumcu tâifesinden Kostantin v. Yorgi nâm zimmî muvâcehesinde üzerine da‘vâ ve takrîr-i kelâm edip târih-i kitâbdan dört ay mukaddem mezbûr Kostantin’e ve işbu hâzırân bi’l-meclis Derzi Yanaki v. Mihalaki ve Kuyumcu Manolaki v. Kostantin nâm zimmîlere malımdan bin kıt‘a riyâlî guruş ikrâz ve teslîm onlar dahi yedimden bi’l-iştirâki’s-seviy iktirâz ve kabz ve tesellüm eylediklerinden sonra mezbûrûndan herbirisi âharın zimmetine lâzım gelen meblağa emr ve kabûlü hâviye kefâlet-i sahîha-i şer‘iyye ile kefîl olmuşlar idi hâlâ meblağ-ı mezbûr bin riyâlî guruşu kefâleti hasebiyle mezbûr Kostantin’den taleb ederim suâl olunsun dedikde gıbbe’s-suâl mezbûr Kostantin cevâbında fi’l-vâki‘ târih-i mezbûrda hâzırân bi’l-meclis mezbûr Yanaki ve Manolaki ile mezbûr Drako yedinden meblağ-ı mezbûr bin riyâlî guruşu iktirâz ve kabz edip herbirimiz âharın zimmetine lâzım gelen mala emr ve kabûlü hâviye kefâletle kefîl olmuşlar idik deyu bi-tav‘ihî ikrâr ve i‘tirâf etmeğin mûcibiyle kefâleti hasebiyle meblağ-ı mezbûr bin riyâlî guruşu müdde‘î-i mezbûr Drako’ya edâ ve teslîme mezbûr Kostantin’e tenbîh olunup mâ-vaka‘a bi’t-taleb ketb olundu.<br><br>Fi’l-yevmi ( ) min-Zilhicceti’ş-şerîfe li-sene 1067.<br><br>Şühûdü’l-hâl: Mustafa Efendi b. Abdurrahman, Mustafa Efendi b. Muharrem, İbrahim Bey b. Ömer, el-Hâc Ca‘fer b. Abdullah, Ali Efendi el-Kādî ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40744"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40746"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o845"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>