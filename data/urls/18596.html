﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 107<br>Hüküm no: 116<br>Orijinal metin no: [29b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Mahmud Bey’in, karısı Hümâ bt. Ahmed ile oğulları Ali Çavuş ve Ramazan Bey arasındaki miras davası</b><br><br>Kasaba-i Beşiktaş sâkinlerinden olup Akkirman sancağıbeyi iken vefât eden merhûm Mahmud Bey’in zevce-i metrûkesi ve vârisesi Hümâ bt. Ahmed tarafından husûs-ı âti’z-zikre vekîli olup bimâ hüve nehcü’s-sübût şer‘an vekâleti sâbite olan Veli Çavuş b. ( ) merhûm-ı merkūm kulun sulbî oğulları Ali Çavuş ve Ramazan Bey mahzarlarında takrîr-i kelâm edip işbu râfi‘ayi’l-kitâb mezbûrân Ali Çavuş ve Ramazan Bey’in babaları merhûm Mahmud Bey timarları mahsûlün kabz edip da‘vâ eylediklerinde yedi yüz elli bin akçenin üzerinde kaldığın isbât edip yedlerinde olan hüccet-i şer‘iyye mûcebince cümle maldan verilmek lâzım gelecek rızâ ve ittifâkımız ile meblağ-ı mezbûre tuta merkūmun terekesinden Beşiktaş’da vâki‘ hâlen sâkin olup tasarruf ettikleri menzil-i ma‘lûmü’l-hudûdu beş yüz bin akçeye ve altı bâb ma‘lûmü’l-hudûd dükkânları elli bin akçe ve İstinye nâhiyesinde vâki‘ olup merhûm-ı merkūma intimâ ile ma‘lûmü’l-hudûd olan çiftliği içinde kul ve karavaşları ile ve su sığırlarıyla ve cemî‘ tevâbi‘ ve levâhıkıyla yüz bin akçeye ve nakid dahi yüz bin akçeye verip deyn-i mezbûru bu minvâl üzre edâ etmişizdir müvekkilemin zikr olunan akār ve akçeye müte‘allik oğullarıyla da‘vâ ve nizâ‘ı yoktur deyû i‘tirâf eyledikde gıbbe’t-tasdîk kaziyye bi’t-taleb kayd-ı sicil olundu. Tahrîren fî gurreti Şa‘bâni’l-mu‘azzam li sene semâne ve tis‘în ve tis‘a mi’e.<br><br><br>Şuhûdü’l-hâl: Mustafa b. Ali, Mustafa b. Abdülkerim, Mehmed b. Mustafa, Hidâyet b. Abdullah, Mustafa b. Hasan, Ali b. Abdullah, Murad b. Abdullah ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o416"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>