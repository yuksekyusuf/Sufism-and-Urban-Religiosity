﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 263<br>Hüküm no: 369<br>Orijinal metin no: [54a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Yusuf Çavuş’un Selim Çorbacı’daki alacağına karşılık kendisinden kahve alarak zimmetini ibra ettiği</b><br><br>Mahmiye-i İstanbul’da Elvanzâde Mahallesi sâkinlerinden Âişe bt. Yusuf Çavuş nâm hatun mahfil-i şer‘-i şerîfde tüccâr-ı zevi’l-iktidârdan olup merhûm olan el-Hâc Kasım İncirar’ın sulbî oğlu işbu sâhibü’l-kitâb Selim Şorbacı mahzarında ikrâr-ı tâm ve takrîr-i kelâm edip babam müteveffâ-i mezbûr Yusuf Çavuş’un medîne-i Mısr-ı Kāhire’de Salih Bey çarşısında tüccârdan Ömer Ağa kethüdâsı çavuş zimmetinde yirmi bin yüz otuz para hakkı olup meblağ-ı mezbûru kable’l-istîfâ babam mezbûr Yusuf Çavuş müteveffâ olup bi-hasebi’l-irsi’ş-şer‘î bana intikāl etmeğin meblağ-ı mezbûru taleb ve da‘vâ ve ahz u kabz ve îsâl ve kabz [ve] îsâle mütevakkıf olduğu umûra ve âharı tevkîle İsmail Çelebi nâm kimesneyi tevkîl ve nâib-i menâb nasb ve ta‘yîn eylemiş idim, ol dahi vekâlet-i mezbûreyi kabûl eyleyip ve meblağ-ı mezbûru medyûn-ı merkūmdan ahz u kabz eyleyip lâkin îsâlinde usret ve hatar-ı tarîk sebebiyle vekîlim mezbûr İsmail Çelebi meblağ-ı mezbûru medîne-i mezbûrede sâkin tüccâr-ı zevi’l-iktidârdan olup mezbûr Selim Şorbacı’nın ammi ve şerîki olan el-Hâc Mehmed İncirar’a teslîm ve bana îsâl için tevkîl eyledikden sonra mezbûr el-Hâc Mehmed dahi karındaşı oğlu ve şerîki mezbûr Selim Şorbacı’ya meblağ-ı mezbûru bana teslîm eylemek üzere emr edip mektûb ve adam gönderip mezbûr Selim Şorbacı dahi bana her vakıyyesi otuzar paraya olmak hesâbı üzere altı yüz yetmiş bir vakıyye kahveyi yir[mi] bin yüz otuz paraya bey‘ ve teslîm ben dahi iştirâ ve tesellüm eyleyip semen-i mezbûru meblağ-ı merkūma takās edip mevrûsum olan yirmi bin yüz otuz paraya müte‘allika medyûn-ı mezbûr ve mezbûr el-Hâc Mehmed ve merkūm Selim Şorbacı ile da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî-gurreti Recebi’l-ferd li-sene erba‘a ve sittin ve elf.<br><br>Şuhûdü’l-hâl: el-Hâc Ali Efendi et-Trablusî, Mehmed Ağa b. Hüseyin kethüdâ-yı Murad Paşa sâbıkā , el-Hâc Yusuf b. Said, el-Hâc Mustafa b. Mehmed, Süleyman Çelebi b. Ahmed, el-Hâc Salim b. Cum‘a, Ahmed b. Said, İbrahim Çelebi b. Davud ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>