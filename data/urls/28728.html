﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 414<br>Hüküm no: 312<br>Orijinal metin no: [98b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çelebi Kethuda lakabıyla tanınan Mehmed Ağa’nın, Mehmed Ağa b. Yusuf’tan haksız yere aldığı yüz kuruşu ödemesinin gerekli olduğu</b><br><br>Sâbıkā Dergâh-ı âlî yeniçerilerinin altıncı sekbânlarına mahsûs oda ahâlîsinin çorbacıları olan Mehmed Ağa b. Yusuf meclis-i şer‘-i şerîf-i enverde sâbıkā kul kethudâsı olan Çelebi Kethudâ demekle şehîr Mehmed Ağa’nın kethudâsı Hüseyin Ağa b. Mustafa mahzarında üzerine da‘vâ ve takrîr-i kelâm edip mûmâ-ileyh Mehmed Ağa ber-vech-i muharrer kul kethudâsı iken ben altıncı sekbânların çorbacısı olduğumda mezbûr Hüseyin Ağa bi-gayr-ı hakkın yüz guruşumu ahz u kabz ve kendi mesârifine sarfla istihlâk etmiştir hâlâ suâl olunup alıverilmesi matlûbumdur dedikde gıbbe’s-suâl mezbûr Hüseyin Ağa cevâbında zikrolunan çorbacılığın kul kethudâlarına yüz guruş câizesi olmağla müdde‘î-i mezbûr Mehmed Ağa müdde‘âsı olan meblağ-ı merkūm yüz guruşu mûmâ-ileyh Çelebi Kethudâ beye def‘ u teslîm etmek içün bi tarîkı’l-emâne bana def‘ u teslîm ben dahi emâneten ahz u kabz ve müdde‘î-i mezbûrun emrine binâ’en mûmâ-ileyh kethudâ bey Mehmed Ağa’ya def‘ u teslîm edip ol vechile meblağ-ı mezbûr mutâlebesinden zimmetim berî olmuşdur deyü da‘vâyı def‘ edicek gıbbe’l-istintâk ve’l-inkâr mezbûr Hüseyin Ağa’dan def‘-i mezbûruna mutâbıka beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka meblağ-ı mezbûr yüz guruşu mûmâ-ileyh Çelebi Kethudâ bey Mehmed Ağa’ya def‘ u teslîm etmek içün mezbûr Hüseyin Ağa’ya bi tarîkı’l-emâne def‘ u teslîm etmeyip ber-vech-i muharrer def‘ ve teslîme emir dahi etmeyip ol vechile meblağ-ı mezbûr mutâlebesinden mezbûr Hüseyin Ağa’nın zimmeti berî olmadığına müdde‘î-i merkūm Mehmed Ağa’ya yemîn teklîf olundukda ol dahi hasbe’l-mesûl yemîn billahi te‘âlâ etmeğin mûcebiyle meblağ-ı merkūm yüz guruş müdde‘î-i mezbûra bi tarîkı’d-damân edâ ve teslîme mezbûr Hüseyin Ağa’ya tenbîh olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşar min-Zilkadeti’ş-şerîfe sene [1]107<br><br>Şuhûdü’l-hâl: İbrahim Çelebi b. Ahmed, Mehmed Çelebi b. İbrahim, Receb b. Osman, Mustafa b. Şaban, Ali b. Bali, el-Hâc Halil Efendi b. Mehmed, Mehmed Efendi b. Hüseyin, Ali Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b414"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o817"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>