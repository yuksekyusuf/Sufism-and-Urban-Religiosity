﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 188<br>Hüküm no: 139<br>Orijinal metin no: [61-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbetçi Yuvan ve Şerbetçi Efsini’nin birbirlerinde alacakları olduğu iddiasıyla açtıkları davadan karşılıklı olarak feragat ettikleri</b><br><br>Ma‘rûz-ı dâ‘î<br><br>Şifâhen sâdır olan fermân-ı âlîlerine imtisâlen şerbetçi tâifesinden Yuvan v. Yorgi nâm zimmî Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde tâife-i mersûmeden Efsini v. Mihal nâm zimmî muvâcehesinde benim mesfûr Efsini zimmî zimmetinde bin iki yüz elli iki senesi şehr-i Rebî‘ülevvelinin on altıncı günü târihiyle müverrah Rumiyyü’l-ibâre işbu bir kıt‘a temessük mantûkunca cihet-i karzdan bin altı yüz yetmiş guruş ve beynimizde ma‘lûm eşyâ semeninden dahi üç bin üç yüz otuz guruş ki cem‘an beş bin guruş alacağım olmağla meblağ-ı mecmû‘-ı mezkûru mersûm Efsini zimmîden hâlâ taleb ederim deyü da‘vâ eylediğimde ol dahi cevâbında benim ber-vech-i muharrer meblağ-ı mecmû‘-ı mezkûr beş bin guruş müdde‘âmı inkâr eylediğinden mâ‘adâ yedinde olup Ahîçelebi Mahkemesi’nden i‘tâ olunan işbu bir kıt‘a i‘lâm-ı şer‘î nâtık olduğu üzere senin zimmetinde mahkûmün-bih üç bin guruş alacağım <<var ve belli>> vardır deyü da‘vâya tasaddî ve ol-vechile beynimizde münâza‘ât-ı kesîre vukū‘ından sonra tavassut-ı muslihîn ile beynimiz tesviye ve tanzîm olunup her birimiz âhardan tasaddî eylediğimiz da‘vâlarımızdan meccânen fâriğler olup bi’l-cümle zikr olunan husûsda ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt eyledik deyü ikrâr ve tasdîkleri İstanbul Mahkemesi’nden huzûr-ı âlîlerine i‘lâm olundu. El-emrü li-men-lehü’l-emr.<br><br>Fi’l-yevmi’s-sâlis aşer min-Cumâdelûlâ li-sene seb‘a ve hamsîn ve mi’eteyn ve elf.<br><br>Beyazdır<br><br>Beyazdır</p>          <br><a title="Önceki sayfa" style="text-decoration:none" href="./ayrmetin.php?idno=34791"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34793"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>