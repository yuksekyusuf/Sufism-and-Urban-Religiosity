﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 344<br>Hüküm no: 408<br>Orijinal metin no: [77b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Odabaşı ve eşi Ümmühani’nin menzillerini müştemilatıyla birlikte Hüseyin Efendi’ye satmaları</b><br><br>Dârü’l-hilâfeti’l-aliyye Kostantıniyyetü’l-mahmiye -ani’l-âfâti ve’l-beliyye- mahallâtından Hoşkadem mahallesi sükkânından Hüseyin Odabaşı b. Mustafa nâm kimesne kendi tarafından asâleten ve zevcesi Ümmühani bt. Mustafa nâm hatun tarafından husûs-ı âti’l-beyâna vekîl olup vekâleti zâtı mezbûreyi ma‘rifet-i şer‘iyye ile ârifân Süleyman b. Şa‘bân ve Mehmed b. Ivaz nâm kimesneler şehâdetleriyle şer‘an sâbite olmağla vekâleti meclis-i şer‘-i şerîfde işbu râfi‘ü’l-kitâb Hüseyin Efendi b. Mehmed nâm mahzarında ikrâr ve takrîr-i kelâm edip akd-i âti’z-zikrin sudûruna değin yedimizde mülkümüz ve hakkımız olup mahalle-i mezbûrede vâki‘ iki tarafdan mahalle-i mezbûre müezzini Mehmed Efendi mülkü ve bir tarafdan (…) ( ) nâm hatun tasarrufunda olan menzil ve bir tarafdan tarîk-i âm ile mahdûd fevkānî iki bâb oda ve bir sofa ve bir tahta-pûş ve tahtânî iki bâb oda ve bir mikdâr havlu ve kenîfi müştemil mülk menzilimi cümle tevâbi‘ ve levâhıkı ve kâffe-i hukūk ve merâfıkı ile mezbûr Hüseyin Efendi tarafından îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile nakd-i râyic-i fi’l-vakt otuz dört bin akçeye bey‘ ve teslîm ol dahi iştirâ ve tesellüm etdiğinden sonra semeni olan meblağ-ı mezbûr otuz dört bin akçeyi asâleten ve vekâleten mezbûr Hüseyin Efendi yedinden tamâmen ahz u kabz eyledim, min-ba‘d menzil-i mahdûd-ı mezkûrda alâka ve medhalim yokdur, mezbûr Hüseyin Efendi’nin mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 15 min-Şa‘bâni’l-mu‘azzam li-sene 1081.<br><br>Şuhûdü’l-hâl: Ali b. Ahmed, Osman Beşe b. Ahmed, Şükrullah Bey b. Mustafa, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=2725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>