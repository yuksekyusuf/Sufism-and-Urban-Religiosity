﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 550<br>Hüküm no: 419<br>Orijinal metin no: [101a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed’in eşi Saliha’nın mehir hakkının terekeden ödenmesi</b><br><br>Kezâlik zâhir ve tebeyyün oldukdan sonra zâtı yine mahmiye-i mezbûrede Kaliçe[ci] Hasan Çelebi mahallesinde sâkin es-Seyyid Mustafa Efendi b. es-Seyyid Ahmed ve Balaban Ağa mahallesi ahâlîsinden Ali Efendi b. Mustafa ta‘rîfleriyle mu‘arrefe olan işbu râfi‘atü’l-kitâb mezbûre Saliha Hatun meclis-i şer‘de saray-ı mezbûrda Ser-tabbâhân-ı hâssa olup tâife-i mezbûreden bilâ-vâris fevt olanların terekelerini kabza bâ-hatt-ı hümâyûn-ı sa‘âdet-makrûn memûr olan fahrü’l-a‘yân Selim Ağa b. Kasım b. Abdurrahman tarafından husûs-ı âti’l-beyânda müseccel vekîli ve cânib-i şer‘den husûmet ve redd-i cevâba me’zûn olup tereke-i müteveffâ-yı mezbûra vaz‘-ı yed eden el-Hâc İbrahim b. Ebubekir mahzarında üzerine da‘vâ ve takrîr-i kelâm edip zevcim müteveffâ-yı mezbûr el-Hâc Mehmed b. Muslu b. Abdullah fevtinden on sene mukaddem beni huzûr-ı Müslimînde dört bin sağ akçe mehr-i müeccel tesmiyesiyle tezevvüc ve kabûl, akd-i nikâh beynimizde kāim iken meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl vekîl-i mezbûr el-Hâc İbrahim cevâbında tereke-i müteveffâ-yı mezbûra vaz‘-ı yedini ikrâr lâkin müdde‘iye-i mezbûrenin ber-vech-i muharrer müdde‘âsını inkâr edicek müdde‘iye-i mezbûreden müdde‘âsına beyyine taleb olundukda udûl-ı ahrâr-ı ricâl-i Müslimînden mu‘arrifân-ı mezbûrân es-Seyyid Mustafa Efendi b. es-Seyyid Ahmed ve Ali Efendi b. Mustafa li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr el-Hâc Mehmed b. Muslu b. Abdullah fevtinden on sene mukaddem müdde‘iye-i mezbûre Saliha Hatun’u bizim huzûrumuzda dört bin sağ akçe mehr-i müeccel tesmiyesiyle tezevvüc ve kabûl edip akd-i nikâh beynlerinde kāim iken vefât eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd şüd.<br><br>Hurrire fi’t-târîhi’l-mezbûr li-seneti’l-mezbûre.<br><br>Şâhidûne’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0550"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1144"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>