﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 212<br>Hüküm no: 216<br>Orijinal metin no: [50-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yabancı ülkelerden gelen gümüşün girişine engel olunması</b><br><br>Bâbıâlî<br><br>Dâire-i Sadâret-i uzmâ<br><br>Taraf-ı âlî-yi Fetvâ-penâhîye<br><br>Bir müddetden berü altın ile sîm meskûkât beynindeki farkın devlet ve memleketçe müstelzim-i zarar bir sûretde terakkī esbâbının biri dahi sîm meskûkât-ı ecnebiyenin memâlik-i mahrûse-i şâhâneye idhâline mesâğ gösterilmesi maddesi olarak zikrolunan ecnebi gümüş sikkelerinden yüzde yirmi otuz derecesinde kâr ve temettu‘ istihsâline alışmış olan muhtekirin dahi bu sikkeleri lâ-yenkatı‘ getirerek ve her nasılsa gümrüklerden geçirerek altın ile mübâdele etmekde oldukları cihetle bir yandan altın meskûkât azalmakda ve diğer tarafdan meskûkât-ı mezkûrenin kıymet-i hakīkiyelerinden fâhiş fiyât ile tedâvülü halkın zararını mûcib olmakda olup eğerçi sîm meskûkât-ı ecnebiyenin vezn ve ayârlarına nazaran kıymet-i hakīkiyeleri takdîr olunarak tedâvül ettiği fiyâtla kıymet-i hakīkiyeleri beyninde olan fark dört kısma bi’t-taksîm her üç ayda bir kısmı tenzîl olunmak üzere bir sene zarfında kıymet-i hakīkiyeleri tenzîli mücerred taklîl-i idhâlâta tedbîr-i ibtidâî ve ihtiyâtî olarak Mâliye Nezâretince bir cedvel dahi tanzîm ve i‘lân olunmuş ve doksan sekiz sene-i mâliyesinin Ağustos ibtidâsı mebde’ ittihâz kılınarak doksan dokuz senesi Mayıs ibtidâsında meskûkât-ı mezkûrenin kıymet-i hakīkiyelerine ircâ‘ı mukarrer bulunmuş ise de meskûkât-ı mezkûrenin kıymet-i hakīkiyeleri altına nisbet edilmek lâzım gelir iken mecîdiye on dokuz guruş üzerinden tahdîd olunmuş olmasından dolayı i‘lâm-ı mezkûrdan esâsen maksad olan semere bi’t-tab‘ istihsâl olunamayacağı gibi müsâ‘ade-i tedâvül ber-karâr oldukça erbâb-ı ihtikârın bu yüzden alışdıkları temettu‘ât-ı nâ-meşrû‘âyı idâme için her türlü turûk ve vesâile sülûk ve teşebbüsde ısrardan geri durmayacakları cihetle mücerred devletin kendi meskûkâtınca mültezemi olan terakkī-i i‘tibâra ve halka dahi def‘-i hasâra medâr olmak üzere sîm meskûkât-ı ecnebiyenin eyâdî-i nâsda tedâvülünün ve devâir ve müessesât-ı resmiyece kabûlünün i‘lân-ı memnû‘iyeti ve şu kadar ki bu i‘lânın geçen seneki fiyât cedveli karârını inkızâ-yı müddetden evvel nakz etmemesi’çün onda mu‘ayyen va‘de hıtâmında ya‘ni gelecek doksan dokuz sene-i mâliyesi Mayıs’ının ibtidâsında hükmü cârî olacağının dahi ilâve ve bi’l-umûm devâire tavsiye edilmesi ve karâr-ı keyfiyetin şimdiden sefâretlere bildirilmesinin Hâriciye ve vilâyetlere yazılmasının Dâhiliye [51] Nezâret-i celîlelerine havâlesi tezekkür kılındığı Şûrâ-yı Devlet Tanzîmât Dâiresi’nden bâ-mazbata ifâde olunmuş ve mûcebince keyfiyetin sefâretlere bildirilmesi Hâriciye ve vilâyetlere yazılması Dâhiliye Nezâret-i celîlelerine bildirildiği gibi devâir-i sâireye dahi iş‘âr-ı karâr edilmiş olmağla Bâb-ı Vâlâ-yı Fetvâ-penâhîlerince dahi ma‘lûmât olmak üzere tezkire-i âcizî terkīmine ibtidâr kılındı. Ol bâbda emr ü irâde hazret-i men-lehu’l-emrindir.<br><br>Fî 28 Safer sene 1300 ve fî 27 Kânûn-ı evvel sene [12]98.<br><br>[52, 53, 54. sayfalar boştur]</p>          <br><a title="Önceki sayfa" style="text-decoration:none" href="./ayrmetin.php?idno=36140"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36142"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>