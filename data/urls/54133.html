﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 684<br>Hüküm no: 1108<br>Orijinal metin no: [90b-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin vefat eden Mehmed Ağa’ya olan borcunu vârislerine ödediği</b><br><br>Ma‘rûz;<br><br>Mahmiye-i İslâmbol’da Ayasofya-i kebîr mahallesinde sâkin sâhib-i arzuhâl Mehmed Efendi b. Halil nâm kimesne medîne-i Üsküdar’da meclis-i şer‘-i hatîrde derûn-ı arzuhâlde ismi mezkûr Osman Ağa b. Mehmed mahzarında mezbûr Osman Ağa’nın ammioğlu olup Sâbıkā müjdecibaşı el-Hâc Mehmed Ağa’ya zimmetimde iki yüz elli guruş deynim olup ve mezbûr el-Hâc Mehmed Ağa bir buçuk sene mukaddem vefât edip ve mezbûr Osman Ağa dahi vârisi olmağla deyn-i mezkûr iki yüz elli guruşun on guruşunu hatt ü tenzîl ve iki yüz kırk guruşunu sâir vereseye îsâl ve iktisâm içün yedimden ahz ü kabz edip lâkin verese-i sâirenin hisselerini edâ etmeyip verese-i sâire dahi deyn-i meblağ-ı merkūm iki yüz elli guruşu tekrar benden da‘vâ ve lede’l-mürâfa‘a meblağ-ı merkūmu tamamen benden ahz etmeleriyle mezbûr Osman Ağa’ya teslîm eylediğim iki yüz kırk guruşu istirdâd ederim deyü da‘vâ ve mezbûr Osman Ağa bi’l-külliye inkâr etmeğin müdde‘î-i mezbûr müdde‘âsını beyân esnâsında beynlerine muslihûn tavassut edip müdde‘î-i mezbûr eylediği da‘vâsından mezbûr Osman Ağa ile an-inkârin doksan beş guruş bedel-i makbûza sulh olup ziyâde müdde‘âsı olan yüz kırk beş guruşa müte‘allika âmme-i de‘âvîden mezbûr Osman Ağa’nın zimmetini ibrâ ve ıskāt ol dahi medfû‘u olan bedel-i sulh-ı merkūm doksan beş guruşa müte‘allika âmme-i de‘âvîden müdde‘î-i mezbûr Mehmed Efendi’nin zimmetini ibrâ ve ıskāt ve her biri âharın ber-minvâl-i muharrer ibrâsını kabûl edip bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 12 min-Ca sene 1206 Cumâdelâhire</p>          <br><a title="Önceki sayfa" style="text-decoration:none" href="./ayrmetin.php?idno=54132"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54134"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b684"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1008"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>