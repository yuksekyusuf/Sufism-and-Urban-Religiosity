﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 310<br>Hüküm no: 291<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gazal v. Gazer’ın Agop v. Marat’a altı bin akçe borcu olduğu</b><br><br>Mahmiye-i İstanbul’da Aksaray’da Dörtyolağzı nâm mevzi‘de vâki‘ Ekmekçi kurbünde hâlâ habbâz olan işbu bâ‘isetü’s-sifr Agop v. Marat nâm Ermeni mahfil-i kazâda bundan akdem dersgâh-dârım olan Gazal v. Gazer nâm Ermeni muvâcehesinde üzerine da‘vâ ve takrîr-i kelâm edip mezbûr Gazal nâm Ermeni destgâh-dârım iken zimmetinde ekmek bahâsından altı bin akçe hakkım olup târih-i kitâbdan dörd ay mukaddem meblağ-ı mezkûru taleb eylediğimde vech-i mübeyyen üzere altı bin akçe deyni olduğunu alâ-re’si’l-işhâd ikrâr dahi etmiş iken meblağ-ı mezbûr zimmetinde olup bana edâdan imtinâ‘ eder suâl olunsun dedikde gıbbe’s-suâl mezbûr Gazal cevâbında meblağ-ı mezbûrun dört bin beş yüz akçesini ikrâr ve ziyâde bin beş yüz akçesini inkâr edicek müdde‘î-i mezbûrdan müdde‘âsını mübeyyin beyyine taleb olundukda ekmekçi tâifesinden Kirkor v. Hindi ve Avak v. Kasir nâm Ermeniler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Gazal târih-i mezkûrda bizim huzûrumuzda mersûm Agop Ermeni’ye zikri mürûr eden ekmek bahâsından altı bin akçe zimmetimde deynim vardır deyü bi-tav‘ihiikrâr ve bizi işhâd eyledi biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra müdde‘î-i mezbûr Agob’a meblağ-ı mezbûr altı bin akçeyi edâ ve teslîme mezbûr Gazal’a tenbîh olunup mâ-vaka‘a bi’t-taleb ketb olundu.<br><br>Fî-gurreti Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Kasab Mustafa b. Mehmed, Veli b. Mahmud, Rasûl b. Rıdvan, Osman Bölükbaşı.</p>          <br><a title="Önceki sayfa" style="text-decoration:none" href="./ayrmetin.php?idno=25177"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25179"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1030"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>