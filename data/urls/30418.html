﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 238<br>Hüküm no: 216<br>Orijinal metin no: [64b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul ayakta hasır gezdiriciler taifesinin başeskisi İsmail b. Ömer Hanteri ile Salim Hanteri’ye çocuksuz vefat sebebiyle boş kalan hasırcı dükkânının aylık on guruşa kiralandığı</b><br><br>Hasırcı nizâmı<br><br>Mahmiye-i İstanbul’da ayakda hasır gezdirici makūlesinden yirmi nefer müseccelü’l-esâmî kimesnelerden Hüseyin b. Ali nâm kimesne meclis-i şer‘-i hatîr-i lâzımü’t-tevkīrde Hasırcılar Kethudâsı el-Hâc Mehmed ve Yiğitbaşı es-Seyyid Mustafa ve ihtiyârlardan el-Hâc Ömer ve el-Hâc Ali ve el-Hâc Ahmed ve Mu‘allim Atıyye ve es-Seyyid Mehmed ve el-Hâc Yusuf ve Molla Mehmed ve el-Hâc Hasan ve Molla Hüseyin ve Molla İbrahim ve es-Seyyid Halil Efendi hazır oldukları hâlde ayakda hasır gezdiricilerin başeskisi olan bâ‘isü’l-kitâb İsmail b. Ömer Hanteri mahzarında takrîr-i kelâm ve ta‘bîr ani’l-merâm edip hasırcı tâifesinin şürût [ve] nizâmlarını hâvî olup yedlerinde olan emr-i âlî nâtık olduğu üzere İstanbul Balkapanı köşesinden Ketâncılar sûkuna varınca yirmi bir aded hasırcı dükkânı ve yirmi aded ayakda gezdirici olup ziyâde ve noksan olmayup ve dükkân ashâbından biri bilâ-veled fevt oldukda dükkânında âlât [65a] olmadığından gedik ta‘bîr olunmayup esnâf i‘tibâriyle dükkânı oğluna verilüp oğlu yoğise ayakda gezdiricilerden cümlesinin eskisi olan kimesneye verilmek bâ-fermân nizâm-yâfte olan şürût-ı mer‘iyyeden olup lâkin bu esnâda bilâ-veled fevt olan ammim el-Hâc Mehmed dükkânı ustalığını hayatında bana hîbe ve temlîk edip lâkin hîbe-i mezkûre hilâf-ı emr-i âlî ve mugāyir-i şürût olduğundan i‘tibâr olunmamak iktizâ eder iken esnâf-ı mezkûre hîbe-i mezkûra ri‘âyet ve emr-i âlîye itâ‘at zımnında gezdirici tâifesinin akdemi olup dükkân-ı mezkûra iskân olunacaklardan mezbûr İsmail Hanteri ile ma‘an dükkân-ı mezkûrda sâkin olmak üzere bi’l-ittifâk nizâm verilüp esnâf kethudâsı merkūm el-Hâc Mehmed dahi hasırcı tâifesinin dükkân sahibi olup bâ-hüccet-i şer‘iyye nâzırı olduğu sagīr İbrahim’in sûk-ı mezbûrda vâki‘ dükkânını gezdirici tâifesinden olup şerîkim olan mezbûr İsmail ile eskiliğinde beraber olan Sâlim Hanteri’ye beher şehir onar guruşa îcâr ve teslîm eylediğinde, ol dahi ber-vech-i muharrer rızâsıyla istîcâr ve kabûl ve i‘lâmda tahrîr olunan şürûta mürâ‘ât olunmak üzere her birimiz ta‘ahhüd eyledik dedikde mezbûr İsmail Hanteri ile hâzırûn-ı merkūmûn mukırr-ı merkūm Hüseyin’i cemî‘ kelimât-ı meşrûhasında tasdîk etmeğin mâ-vaka‘a bi’t-taleb ketb olundu.<br><br>Fî 28 min-Şa‘bân sene 1194.<br><br>Şuhûdü’l-hâl: Mehmed Emin Efendi, Mehmed Ağa b. Ahmed, es-Seyyid Mehmed Sâdık, Mustafa b. Ahmed, Kemahlı İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=30417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o293"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>