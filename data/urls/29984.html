﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 91<br>Hüküm no: 49<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu Kirkor’un Ortaköy’de uncu değirmeninde olan üç sehim gedik hissesini sattığı</b><br><br>Uncu tâifesinden olup medîne-i Galata’ya muzâfe Ortaköy kasabasında mütemekkin Kirkor v. ( ) nâm zimmî meclis-i şer‘-i şerîf-i enverde işbu bâ‘isü’r-rakīm Gaspar v. Karabet nâm zimmî muvâcehesinde ikrâr-ı tâm ve takrîr-i kelâm edip mârrü’z-zikr Ortaköy’de iskele başında vâki‘ beyne’l-ahâlî ve’l-cîrân ma‘lûmü’l-hudûd ve’l-müştemilât üç horoslu uncu değirmeni derûnunda mevcûde on iki re’s bargir ile sâir ber-mûceb-i defter âlât-ı lâzıme ve eşyâ-i ma‘lûmenin on iki sehim i‘tibârıyla dört sehmi hazır bi’l-meclis Hamparsom v. Haçuk zimmînin ve iki sehmi Kerih v. Kirkor zimmînin ve altı sehmi benim müşâ‘an yedimizde mülk ve hakkımız olmağla ben zikrolunan değirmenden ber-mûceb-i i‘tibâr-ı mezkûr mâlik olduğum altı sehimden üç sehime isâbet eden üç re’s bargiri âlât-ı lâzımeleriyle tarafeynden îcâb ve kabûlü hâvî şürût-ı müfsideden ârî bey‘-ı bâtt-ı sahîh-i şer‘î ve safka-i vâhide ile mersûm Gaspar zimmîye altı yüz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm eyledikden sonra semeni olan meblağ-ı mezbûr altı yüz guruşu mersûm Gaspar zimmî yedinden tamamen ve kâmilen ahz u kabz edip bey‘-ı mezkûrun gabn ve tağrîrine ve istifâ-i semenine ve bi’l-cümle gedik husûsuna müte‘allika âmme-i da‘vâdan herbirimiz âharın zimmetini ibrâ-i âm ile ibrâ ve ıskāt ve herbirimiz âharın ibrâsını kabûl eyledik ba‘de’l-yevm sâlifü’z-zikr uncu değirmeninin i‘tibâr-ı mezkûr ile üç sehmine isâbet eden üç re’s bargir âlât-ı lâzımeleriyle mersûm Gaspar zimmînin mülk-i müşterâsı ve hakk-ı sırfı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 26 Safer sene 1184.<br><br>Şuhûdu’l-hâl: Ekmekçiler Kethudâsı Ali Ağa, Uncular Kethudâsı Mustafa Ağa, Yiğitbaşı Molla Osman, Kanlıfırın Ustası Molla Ahmed, Ariton v. Agop, Filyos v. Avanis, Usta Vartan v. Tomas.</p>          <br><a title="Önceki sayfa" style="text-decoration:none" href="./ayrmetin.php?idno=29983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>