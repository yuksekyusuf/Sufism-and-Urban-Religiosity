﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 271<br>Hüküm no: 358<br>Orijinal metin no: [97b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata ve ona bağlı yerlerdeki değirmenlerin yıl boyu çalışanlarından doksan beş, altı ay çalışanlarından kırk yedi akçe vergi ve mübaşir ücreti alınması</b><br><br>Akdâ kudâti’l-Müslimîn evlâ vülâti’l-muvahhidîn ma‘denü’l-fazli ve’l-yakīn hüccetü’l-hakki ale’l-halki ecma‘în vârisü ulûmi’l-enbiyâi ve’l-mürselîn el-muhtas bi-mezîdi inâyeti’l-mu‘în Mevlânâ Galata Kadısı ( ) -zîdet fezâiluhû- tevkī‘-i refî‘-i hümâyûn vâsıl olıcak ma‘lûm ola ki sefer-i hümâyûnum ve donanma gemilerinin mühimmâtı için gelen hazîne lâzım ve mühim olmağın memâlik-i mahrûsemde vâki‘ umûmen yel ve su ve at ve yağ ve susam ve horâsânı ve bi’l-cümle değirmen ıtlâk olunur dink ve aba ve kebe ve harar ve samako değirmenlerinin rüsûmları ifrâz olunup min-ba‘d sipâhîleri ve evkāf-ı selâtîn ve havâss-ı hümâyûna zâbitleri ve voyvodaları müdâhale eylemeyip iktizâ hasebiyle cümlesinin resimleri taraf-ı mîrîden ahz u kabz olunmak üzere bi’l-ittifâk vech-i meşrûh üzere hatt-ı hümâyûn-ı sa‘âdet-makrûnum ile fermân-ı âlîşânım sâdır olmağın bin altmış üç senesine mahsûb olmak üzere nefs-i Galata ve tevâbi‘inde ve nevâhîsinde vâki‘ yıl yürür değirmenlerin her bir gözünden senede seksener akçe mîrî ve on beşer akçe mübâşire vech-i maâş ve altı ay yürür değirmenlerinden kezâlik kırkar akçe mîrî ve yedişer akçe vech-i maâş olmak üzere ber-vech-i ta‘cîl cem‘ ve tahsîl ve hazîne-i âmireme irsâl ve teslîm etdirilmek fermânım olmuşdur buyurdum ki hükm-i şerîfimle vardıkda bu bâbda sâdır olan emrim üzere amel edüp dahi sen ki Galata kādısısın kat‘â bir an ve bir saat te’hîr ve tevakkuf eylemeyip târih-i mezbûra mahsûb olmak üzere nefs-i Galata ve tevâbi‘i ve nevâhîsinde vâki‘ değirmenlerin vech-i meşrûh üzere sâhiblerinin isimleri ve sıhhat-i vukū‘u üzere tahrîr ve defter eyleyüp tahsîli fermânım olan resmlerin yıl yürür değirmenlerin her bir gözünden senede seksener akçe mîrî ve on beşer akçe mübâşire vech-i maâş ve ve altı ay yürürlerinden kezâlik kırkar akçe mîrî ve yedişer akçe vech-i maâş alınmak üzere mübâşir-i mezbûr ma‘rifetiyle ber-vech-i ta‘cîl cem‘ ve tahsîl ve tahrîr ve defter etdirip kîseleyip ve mühürleyip yarar ve mu‘temedün-aleyh âdemler ile ta‘cîlen Dersaâdetime irsâl ve teslîm-i hazîne etdirmekde gereği gibi mukayyed olup itmâm-ı hizmetde bezl-i makdûr ve sa‘y-i nâ-mahsûr eyleyesiz el-hâsıl memâlik-i mahrûsemde vâki‘ olan değirmenlerin rüsûmları husûsuna min-ba‘d evkāf-ı selâtîn ve havâss-ı hümâyûn ve vüzerâ-yı izâm ve sultân hâsları zâbitleri ve voyvodaları ve zu‘amâ ve erbâb-ı timar sâhibleri ve sâir askerî tâifesin müdâhale etdirmeyip başka mukāta‘aya kayd olunup fermânım üzere tahrîr ve defter eyleyüp mübâşir-i merkūm ma‘rifetiyle ta‘cîlen cem‘ ve tahsîl etdirip ber-vech-i ta‘cîl Dersaâdetime irsâl ve teslîm-i hazîne etdiresiz avk ve te’hîrden ve ihmâl ve müsâheleden be-gāyet ihtirâz eyleyesiz şöyle ki fermânımdan ziyâde akçe aldığı mesmû‘-ı hümâyûnum olsa alanların ve aldıranların haklarından gelinir bilmiş olasınız ona göre basîret üzere olup fermânımdan ziyâde alınmakdan ve bazıları ketm etmeden, dâhil eylememekden ve hilâf-ı şer‘ ve kanun te‘addî ve tecâvüzden be-gāyet ihtirâz eyleyesiz vech-i meşrûh üzere olan emrim yerine getiresiz şöyle bilesiz alâmet-i şerîfe i‘timâd kılasız.<br><br>Tahrîren fi’l-yevmi’t-tâsi‘ ve’l-ışrîn min-şehri Şevvâli’l-mükerrem li-sene isneteyn ve sittîn ve elf.<br><br>Be-makāmı Kostantınıyyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=10519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o283"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>