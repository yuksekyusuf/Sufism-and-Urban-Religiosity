﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 200<br>Hüküm no: 149<br>Orijinal metin no: [98-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babaları Sarraç Hüseyin Ağa’nın vefatıyla çocuklarına kalan evin satılmasına izin verilmesi</b><br><br>Seyda Efendi, izin: 1 kıt‘a<br><br>Numara: 208, harc: 60 guruş<br><br>Mahmiye-i İstanbul’da Kādıçeşmesi kurbünde Yarhisâr Mustafa Muslihiddin mahallesinde sâkin [iken] bundan [akdem] vefât eden sarrâc esnâfından Hüseyin Ağa b. Mehmed’in sulbiye sagīre kızları Kübra ve Zeliha’nın vâlideleri ve tesviye-i umûrlarına bâ-hüccet-i şer‘iye vasîyy-i mansûbeleri olup zâtı Kısmet-i Askeriye Mahkemesi muhzırlarından Ali Ağa b. Ahmed b. Abdullah ve Mahkeme-i Teftîş muhzırlarından Mehmed Ağa b. Mustafa b. Mehmed Emin ta‘rîfleriyle mu‘arrefe olan işbu bâ‘isetü’l-kitâb Fatıma Hanım bt. Salih bi’l-vesâye takrîr-i kelâm ve ta‘bîr ani’l-merâm edüp merhûme Cennet Hatun Vakfı müsakkafâtından mahalle-i mezkûrede Medrese sokağında kâin on beş numara ile murakkam ma‘lûmü’l-hudûd ve’l-müştemilât beher şehr otuz akçe icâre-i müeccelelü bir bâb menzil müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīretân-ı mezbûretâna hasbe’l-âde münâsafeten intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīretân-ı mezbûretân haklarında muzır ve gayr-ı müfîd olduğundan mâ‘adâ sagīretân-ı mezbûretânın nafaka ve kisveye dahi eşedd-i ihtiyâçları olmağla sagīretân-ı mezbûretânın menzil-i mezkûru bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīretân-ı mezbûretân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile İkinci Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīretân-ı mezbûretânın menzil-i mezkûru bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr <<sagīretân>> zâhir olan lira-yı Osmânî yüz guruş hesâbıyla on iki bin guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 3 Rebî‘ülâhir sene [1]301<br><br>Şühûdü’l-hâl: Bayram Ağa b. Ömer, Ömer Ağa b. Kadri ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Fatıma Hanım sagīretân-ı mezbûretânın menzil-i mezkûrunu bedel-i misli idiği mütehakkık olan on iki bin guruş mukābelesinde Muhzır Ali Ağa’ya ol dahi der‘akab meblağ-ı mezkûr mukābelesinde vasîyy-i mezbûre Fatıma Hanım’a kat‘iyyen ba‘de’l-ferâğ vasîyy-i mezbûre Fatıma Hanım sagīretân-ı mezbûretânın müşterek mâllarından ve li-ecli’l-idâne vasî nasb olunan mezbûr Ali Ağa yedinden istidâne ve kabz eylediği lira-yı Osmânî yüz guruş hesâbıyla on iki bin guruş deyni mukābelesinde sagīretân-ı mezbûretâna vefâen ferâğ ve tefvîz edeceğinden ol-vechile ferâğları bi’l-icrâ sened-i hâkānîsi i‘tâ olunmak üzere işbu mahalle şerh verildi.<br><br>Fî 3 R sene [1]301</p>          <br><a title="Önceki sayfa" style="text-decoration:none" href="./ayrmetin.php?idno=12066"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12068"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o321"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>