﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 519<br>Hüküm no: 389<br>Orijinal metin no: [94b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Güzelhisarlı Ahmed Efendi varislerinin miras davasında sulh olduğu</b><br><br>Mahmiye-i İstanbul’da Sofular mahallesi ahâlîsinden olup mahrûse-i Bursa kazâsından ma‘zûlen Seddülbahr nâm mevzi‘de bundan akdem vefât eden Güzelhisarî Ahmed Efendi b. Mustafa’nın verâseti zevce-i metrûkesi umdetü’l-muhadderât Rukiye Hanım bt. el-merhûm Mahmud Efendi b. ( ) ile kebîre kızı Rahime Hatun ve li-ebeveyn ibn-i ammi el-Hâc Halil’in sagīr oğulları işbu İbrahim ile medîne-i Güzelhisar’da sâkin Ahmed’e münhasıra ve tashîh meselesi on altı sehmden olmağla sihâm-ı mezbûrenin iki sehmi zevcesi mezbûre Rukiye Hatun’a ve sekiz sehmi mezbûre Rahime’ye ve bâkī altı sehmin üçer sehmi mezbûrân İbrahim ve Ahmed’den her birine isâbeti tahakkukundan sonra sagīrân-ı mezbûrânın tesviye-i emrlerine kıbel-i şer‘den hâlâ vasî nasb olunan Mustafa Efendi b. Mehmed mahfil-i kazâda mezbûretân Rukiye ve Rahime taraflarından husûs-ı âti’l-beyânda müseccel vekîlleri işbu hâfızü’l-kitâb Hasan Efendi b. Abdullah muvâcehesinde [95a] bi’l-vesâye üzerine ikrâr ve takrîr-i kelâm edip müvekkiletân-ı mezbûretân defter-i kassâmdan hâric tereke-i müteveffâ-yı mezbûrdan mecmû‘ üç yüz guruş kıymetli kırk cild ma‘lûmü’l-esâmî kitâb ve bir sırt samur kürk ve bir kakum kürkünü ketm ü ihfâ edip mîrâsa idhâl etmemekle eşyâ-i mezbûreen ber-tashîh-i mezbûr üzere sagīrân-ı mezbûrâna isâbet eden altı sehm-i şâyi‘alarını müvekkiletân-ı mezbûretândan da‘vâ ve taleb ettiğimde onlar dahi inkâr etmekle benim beyyinem olmadığı ecilden mezbûretâna yemîn teklîf olundukda onlar dahi yemîn etmek sadedinde iken muslihûn tavassut edip eşyâ-i mezbûre esmânından beni dokuz bin yedi yüz doksan sağ akçe üzerine inşâ-i akd-i sulh ettiklerinde sulh-ı mezbûr sagīrler hakkında nef‘-i mahz olmağla ben dahi sulh-ı mezbûru kabûl ve bedel-i sulh olan meblağ-ı merkūm dokuz bin yedi yüz doksan sağ [akçe] ile ba‘de ihrâci’l-mesârif defter-i kassâm-ı askerî nâtık olduğu üzere taksîm içün bâkī kalan otuz yedi bin sekiz yüz doksan bir akçeden sagīrân-ı mezbûrâna isâbet eden on dört bin altı yüz on akçe ki cem‘an yirmi dört bin sağ akçesiyi vekîl-i merkūm Hasan Efendi yedinden tamâmen ahz u kabz eyledim meblağ-ı mecmû‘-ı merkūmdan yedlerinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb-şüd.<br><br>Fî 16 min-Rebî‘i’l-âhir li-seneti aşer ve mi’ete ve elf.<br><br>Şuhûdü’l-hâl: Osman Efendi b. Ahmed, eş-Şeyh Mehmed Efendi b. eş-Şeyh Mehmed, Hüseyin Efendi b. Mehmed, Musa Efendi b. Mehmed, Çukadâr el-Hâc Süleyman, Muhzır Ahmed Çelebi b. Nezir.</p>          <br><a title="Önceki sayfa" style="text-decoration:none" href="./ayrmetin.php?idno=37332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0519"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1150"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>