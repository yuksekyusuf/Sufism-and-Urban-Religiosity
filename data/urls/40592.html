﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 335<br>Hüküm no: 313<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehzede bt. Kapril’e ölen ebeveyninden intikal eden miras hissesinin vasisi tarafından tahsil edildiği</b><br><br>Mahmiye-i İstanbul’da Lanka kurbünde Dülbendci Hüsam mahallesinde sâkine iken hâlike olan Güllü bt. Ağya nâm Ermeniyenin verâseti zevc-i metrûku Kapril v. ( ) nâm Ermeni’ye ve sadriye sagīre kızı Şehzede’ye münhasıra olup kable’l-kısme zevci mezbûr Kapril dahi hâlik olup verâseti sulbiye sagīre kızı mezbûre Şehzede’ye ve vâlidesi Manuş nâm Ermeniye’ye ve li-ebeveyn karındaşları Danyel ve Norsiz nâm Ermenilere münhasıra olduğu ve tashîh-i mes’eleleri bi-tarîkı’l-münâsahati’ş-şer‘iyye yirmi dört sehm i‘tibâr olunup sihâm-ı mezkûreden yirmi bir sehmi sagīre-i mezbûre Şehzede’ye ve bir sehmi vâlidesi mezkûre Manuş’a ve birer sehmi karındaşları mezkûrân Danyel ve Norsiz’e isâbet eylediği zâhir ve mütebeyyin oldukdan sonra sagīre-i mezbûre Şehzede’nin tesviye-i umûruna kıbel-i şer‘den mansûbe vasîsi olan Gülbahar bt. Gülnihani nâm Ermeniye meclis-i şer‘-i hatîr-i lâzimü’t-tevkīrde müte‘âkiben hâlikân olan mezbûrân Güllü ve Kapril’in terekelerine vâzı‘u’l-yed olan mezbûr Norsiz mahzarında bi’l-vesâye ikrâr ve i‘tirâf edip sagīre-i mezbûre Şehzede’ye vâlidesi hâlike-i mezbûreden irs-i şer‘le intikāl eden on bir bin akçe hisse-i şer‘iyyesini ve babası hâlik-i mezbûr Kapril’den intikāl eden iki bin yedi yüz akçe hisse-i şer‘iyyesini cem‘an on üç bin yedi yüz akçe hisse-i şer‘iyyesini vesâyetim hasebiyle mezbûr Norsiz yedinden bi’t-tamâm ahz u kabz eyledim ba‘de’l-yevm sagīre-i mezbûre Şehzede’nin merkūm Norsiz yedinde ve kıbelinde bir akçe ve bir habbe hakkı bâkī kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâbi‘ ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İsa Bey b. Ahmed, el-Hâc Ca‘fer b. Abdullah, İsmail Çelebi b. Yunus, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40591"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40593"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o868"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>