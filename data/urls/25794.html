﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 748<br>Hüküm no: 907<br>Orijinal metin no: [116b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin babasıyla alakalı alacak verecek hususunda Hacı İbrahim ile sulh olup birbirlerinin zimmetlerini ibra etdikleri</b><br><br>El-emru kemâ-hurrire fîh<br><br>Harrerehü’l-fakīru ileyh sübhânehû<br><br>Mehmed b. Ahmed el-müvellâ-hilâfetenten bi-medîneti Kostantıniyye<br><br>-Ufiye anhümâ-<br><br>Mahmiye-i İstanbul’da Mahmudpaşa mahallesinde sâkin el-Hâc İbrahim b. Ömer meclis-i şer‘de mahmiye-i mezbûrede Mi‘mâr Acem mahallesinde sâkin iken bundan akdem vefât eden Karagülmez el-Hâc Mehmed’in sulbî kebîr oğlu ve hasran vârisi olan Mustafa Çelebi mahzarında ikrâr ve i‘tirâf edip müteveffâ-yı mezbûrun gāib ani’l-meclis Ahmed Çelebi’ye karz-ı şer‘îden olan yedi yüz elli guruş deynine ben hayatında emriyle kefîl olup meblağ-ı mezbûru merkūm Ahmed Çelebi benden bi-hükmi’l-kefâle bi’t-tamam ahz u kabz etdikden sonra müteveffâ-yı mezbûrun hayatında Tokad Voyvodası Ahmed Ağa zimmetinde karz-ı şer‘îden olan yüz guruşu ben vekâleten kabz etmekle meblağ-ı mezbûr yüz guruşu müteveffâ-yı mezbûr zimmetinde olan yedi yüz elli guruşun yüz guruşuna takās edip ben dahi mukāssa ve kabûl eylediğimden gayrı meblağ-ı bâkī altı yüz elli guruşu kable’l-ahz vefât etmekle zimmetinde kalmağın meblağ-ı mezbûrun yüz elli guruş hesâbınca on beş bin akçeyi mezbûr Mustafa Çelebi yedimden kabz edip bâkī beş yüz guruş ve müteveffâ-yı mezbûra hayatında şayka ta‘bîr olunur sefîne iştirâ eylediği hînde ikrâz eylediğim beş yüz riyâlî guruş ki cem‘an bin guruş ile müteveffâ-yı mezbûra hayatında bey‘ için teslîm eylediğim üç bin üç yüz vakıyye zeytun her vakıyyesi otuzar akçeye bey‘ ile istihlâk edip bana teslîm etmemekle zimmetinde kalmağın kıymet-i şer‘iyesi olan doksan dokuz bin akçeyi mezbûr Mustafa Çelebi’den tereke-i müteveffâ-yı mezbûra vâzı‘u’l-yed olmağla da‘vâ ve taleb etmiş idim el-hâletü hâzihî da‘vâ-yı mezbûreden ve târih-i kitâba gelince mezbûr Mustafa Çelebi ile beynimizde câriye olan mu‘âmelâtdan merkūm Mustafa Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîk mezbûr Mustafa dahi meclis-i mezbûrda merkūm el-Hâc İbrahim mahzarında ikrâr ve i‘tirâf edip mahmiye-i mezbûrede Tavukbâzârı kurbünde mezbûr el-Hâc İbrahim’in babam müteveffâ-yı mezbûr ile hayatında Peşkeşci Süleyman Ağa’dan ale’l-iştirâki’s-seviy iştirâ eyledikleri ma‘lûmü’l-hudûd muhterik menzil arsasının nısfı mezbûr el-Hâc İbrahim’in mülkü ve nısf-ı âharı babam mezbûrdan müntakil mülküm olup mezbûr el-Hâc İbrahim’in nısf hisse-i şer‘iyesinde benim alâka ve medhalim olmadığından mâ‘adâ bâlâda tafsîli mürûr etdiği üzere makbûzu üzere yüz guruş ile on beş bin akçeye ve babam mezbûrun merkūm el-Hâc İbrahim’in yüz on beş guruşa bey‘ eylediği Vildan nâm câriyeye ve mezbûr el-Hâc İbrahim ile târih-i kitâba gelince beynimizde câriye olan mu‘âmelâta müte‘allika mezbûr el-Hâc İbrahim ile da‘vâ ve nizâ‘ım ve alâka ve medhalim yokdur dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-işrîn min-Zilka‘deti’ş-şerîfe li-seneti’l-mezbûre<br><br>Şuhûdü’l-hâl: Şuhûd-ı sâbık[ūn].</p>          <br><a title="Önceki sayfa" style="text-decoration:none" href="./ayrmetin.php?idno=25793"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25795"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b748"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o949"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>