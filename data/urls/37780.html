﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 1022<br>Hüküm no: 836<br>Orijinal metin no: [190b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın babasından intikal eden eşya ve miras hissesini vasisi Kenan Ağa’dan teslim aldığı</b><br><br>Husûs-ı âti’l-beyânın mahallinde ketb ü tahrîri içün bi’t-taleb savb-ı şer‘-i kavîmden me’zûnen irsâl olunan Mevlânâ Uşşâkī Mehmed Efendi irsâl olunup ol dahi mahmiye-i İstanbul’da Hocapaşa mahallesinde sâkin umdetü’l-emâcid ve’l-a‘yân Kenan Ağa b. Abdullah’ın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Pirinççi Sinan mahallesinde sâkin iken bundan akdem vefât eden Başbâki kulu Yusuf Ağa b. Ebubekir’in kebîr oğlu ve sin ve cüssesinin bülûğunu mu‘terif olan Mustafa Ağa meclis-i ma‘kūd-ı mezbûrda hâl-i sıgārında vasiyy-i mansûbu olmağla hissesine vaz‘-ı yed eden işbu sâhibü’l-kitâb mûmâ-ileyh Kenan Ağa mahzarında ikrâr ve takrîr-i kelâm edip müşârün-ileyh Kenan Ağa hâl-i sıgārımda vasiyy-i mansûbum olmağla mülk-i mevhûbum olan işbu bir sîm haydarî raht ma‘a başlık ve bir sîm gaddâre ve bir Mesnevî-i şerîf ve kehribâr tesbîh ve bir Şam merresi(?) ve bir yemenî hâtem ve bir beç taşı hâtem ve bir sîb pazubendimi medîne-i Üsküdar’da babam merhûm-ı mezbûrdan müntakil vakıf menzilim icâresinden makbûzu olan yirmi iki yaldız altını ile bir guruşu ve Nebi Ağa zevcesinin yüz elli guruş mukābelesinde babam merhûm-ı mezbûr yedinde rehin olan on bâfteli bir mücevher kuşağı hâlâ ben bâliğ ve reşîd olmağla vasiyy-i mezbûr Kenan Ağa bana def‘ u teslîm ben dahi yedinden tamâmen alıp kabz eyledim min-ba‘d zikr olunan eşyâdan yedinde bir şeyi kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an ba‘s olunan Hasan Çelebi b. Abdullah ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 22 Recebi’l-ferd sene 1110<br><br>Şuhûdü’l-hâl: Mefharü’l-müderrisîn Ebubekir efendi b. Hızır, Mustafa Çelebi b. Ömer, el-Hâc Abdi b. Ebubekir, Hasan Çelebi b. Abdullah, Mehmed b. Musa, Şehsuvar b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37779"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37781"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b1022"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1051"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>