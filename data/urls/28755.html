﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 443<br>Hüküm no: 339<br>Orijinal metin no: [106a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kızıltaş mahallesinden vefat eden Ahmed Efendi b. Mehmed’in varislerinin kendilerine intikal eden evdeki hisselerini Hüseyin Efendi b. Üveys’e sattıkları</b><br><br>Mahmiye-i İstanbul’da Kızıltaş mahallesi sükkânından iken bundan akdem fevt olan Ahmed Efendi b. Mehmed’in verâseti zevce-i metrûkesi Ayşe Hatun bt. Mehmed ile li-ebeveyn er karındaşı Ali Efendi’ye münhasıra olduğu şer‘an zâhir ve müte‘ayyin oldukdan sonra mezbûr Ali Efendi ve zâtını ma‘rifet-i şer‘iye ile ârifân Abdullah Efendi b. Mehmed ve İbrahim Çelebi b. Ahmed ta‘rîfleriyle mu‘arrefe olan Ayşe Hatun meclis-i şer‘-i şerîf-i enverde işbu râfi‘u’l-kitâb Hüseyin Efendi b. Üveys nâm kimesne mahzarında takrîr-i kelâm edip mahalle-i mezbûrede vâki‘ bir tarafdan Ahmed Çelebi mülkü ve bir tarafdan Fâtıma Hatun tasarrufunda olan vakıf menzil ve bir tarafdan Uğurlu nâm zimmî mülkü ve bir tarafdan tarîk-i âm ile mahdûd ve fevkānî üç bâb oda ve bir sundurma ve dehlizi müştemil menzilin ancak arsası merhûm Müstedâmzâde Mustafa Efendi nâm sahibü’l-hayrın ulemâya meşrûta vakfı ve ebniye-i mezkûresi mülk-i sırf olmağla arsa-i mezbûre tevcîh-i hâkimü’ş-şer‘le mûrisimiz mezkûr Ahmed Efendi’nin ile’l-vefât taht-ı tasarrufunda ve ebniye-i merkūme silk-i mülkünde münselik olup ba‘de’l-vefât arsa-i merkūme mahlûle olmağla kıbel-i şer‘den mezkûr Hüseyin Efendi’ye tevcîh ve ebniye-i mezbûre bi’l-irsi’ş-şer‘î bize isâbet ve intikāl etmişidi hâlâ mezbûr Ali Efendi ebniye-i mezkûreden bana isâbet eden sülüs-i erba‘ hisse-i şer‘iyemi bi cümleti’t-tevâbi‘ ve’l-levâhık mezkûr Hüseyin Efendi’ye on guruşa bey‘ ve temlîk ve teslîm ol dahi ba‘de’l-iştirâ ve’t-tesellüm semen-i mezbûr on guruşu yedinden ahz u kabz eyledim ve mezkûre Ayşe Hatun yine ebniye-i merkūmede olan rub‘ hisse-i şer‘iyemi cemî‘ tevâbi‘ ve levâhıkı ile yine mezkûr Hüseyin Efendi’ye yirmi beş guruşa bey‘ ve temlîk ve teslîm ol dahi iştirâ ve kabûl ve temellük ve tesellüm eyledikden sonra semen-i mezkûr yirmi [guruşu] yedinden tamamen ahz u kabz eyledim fîmâ-ba‘d ebniye-i merkūme mezkûr Hüseyin Efendi’nin mülk-i müşterâsı olmuşdur bizim alâka ve medhalimiz kalmadı keyfe mâ yeşâ’ mutasarrıf olsun dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Zilka‘deti’ş-şerîfe li-sene seb‘a ve mie ve elf.<br><br>[106b] Şuhûdü’l-hâl: Mustafa Ağa ...? Ahmed Bey b. Veli, İbrahim Çelebi b. Ahmed, İmâm Abdullah Efendi, Yiğitbaşı Mustafa Çelebi, Ahmed Çelebi b. Mehmed, Ali Çelebi b. Bali, el-Hâc Ali Çukadar, Receb b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=28754"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28756"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b443"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o810"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>