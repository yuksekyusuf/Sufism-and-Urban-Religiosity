﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 162<br>Hüküm no: 167<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Heybeliada’da mezarlık olarak kullanılan mahalle Dimitri v. Mihal tarafından kahvehane inşa edilmesinin önlenmesi</b><br><br>Ma‘rûz,<br><br>Sâdır olan fermân-ı âlîlerine imtisâlen cevâbı hâvî merbût olan i‘lâm meâline nazar olundukda bâ-hatt-ı hümâyûn-ı şevket-makrûn-ı şâhâne cânib-i Darbhâne-i âmire’den zabt ve idâre olunan Haremeyn-i Muhteremeyn Mukāta‘atı’ndan medîne-i Üsküdar’a muzâfe Adalar nâhiyesine tâbi‘ Maltepe ve Ada-i selâse[de] vâki‘ arâzî sahib-i arz bulunanların tapu temessükleriyle tasarruf olunagelip ancak Ada-i selâse-i merkūmeden Heybeliada re‘âyâsının hafristânı olarak terk olunan mahâll-i mu‘ayyenin beher sene mukāta‘a-i zemîni kadîmü’l-eyyâmdan berü sahib-i arz bulunan kimesnelere kenîsa-yı kadîmelerinin levâzımına mevkūfe nakdi gallesinden verilip mevtâları zuhûrunda mukāta‘a-i mezbûre mültezimi olup zâbitleri olan kimesnelere izni hâvî avâid verilerek ilkā-i hafr ederler iken bundan akdem mültezim bulunan kimesne hafristân mahâllinin bir mikdârını ada-i mezbûre re‘âyâsından Dimitri v. Mihal zimmîye tapu temessüküyle ahâlîsinin haberi yoğiken verip zimmî-i mersûm dahi birkaç def‘a üzerine kahvehâne inşâ ve ihdâsına mübâşeret ve ahâlîsi hükkâma i‘lâm edip hükkâm dahi men‘ etmiş ise de bu def‘a gene kahvehâne inşâsına şürû‘ ve el-yevm sahib-i arz olan Şâkir Ağa kullarının izni olmadığını ve ahâlîsinin kemâ-kân men‘ u ref‘ini iltimâs eyledikleri nâhiye-i mezbûre nâibi es-Seyyid Mehmed Şemseddin Efendi dâ‘îlerinin i‘lâmından müstebân olup bu sûretde el-kadîmü yütreku alâ kıdemihî mısdâkınca mahâll-i mezkûr kadîmi üzere ahâlîsinin hafristânı olarak terk olunup mukāta‘a-i zemîni beher sene sahib-i arz olanlara verilir iken merkūm Dimitri zimmînin hafristân mahâlline kahvehâne ihdâsı hilâf-ı şer‘-i şerîf olduğu huzûr-ı âlîlerine i‘lâm olundu.<br><br>Sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>