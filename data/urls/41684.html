﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 210<br>Hüküm no: 154<br>Orijinal metin no: [45b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Emine’nin varisleri arasındaki menzil satışı davasında anlaşma sağlanması</b><br><br>Mahmiye-i İstanbul’da Altıpoğaça mahâllesinde sâkine iken bundan akdem vefât eden Emine bt. Muslı nâm hatunun verâseti sadrî kebîr oğlu el-Hâc Ahmed ve sadriye kebîre kızı Ümmügülsüm ibney ( ) nâm kimesneye münhasıra olduğu şer‘an sâbit oldukdan sonra zâtı ta‘rîf-i şer‘î ile mu‘arrefe olan mezbûre Ümmügülsüm mahmiye-i mezbûrede meclis-i şer‘de li-ebeveyn er karındaşı işbu bâ‘isü’l-kitâb mezbûr el-Hâc Ahmed mahzarında ikrâr ve takrîr-i kelâm edip vâlidem müteveffât-ı mezbûrenin muhallefâtından bi’l-irsi’ş-şer‘î benim ile karındaşım mezbûr el-Hâc Ahmed’e isâbet ve intikāl eden mahâlle-i mezbûrede Topkapısı dâhilinde Bâyezid Ağa mahâllesinde vâki‘ lede’l-ahâlî ve’l-cîrân ma‘lûmü’l-hudûd menzilden bana isâbet eden hisse-i şer‘iyyemi cümle tevâbi‘ ve levâhıkı ile bundan akdem karındaşım mezbûr el-Hâc Ahmed’e otuz beş guruş semen-i makbûza bey‘ ve teslîm ol dahi iştirâ ve tesellüm eylediğinden sonra menzil-i mezbûrun mecmû‘u ırsen ve şirâen karındaşım mezbûr el-Hâc Ahmed’in mülkü olmuş iken menzil-i mezbûrdan hisse-i ırsiye-i şer‘iyyemi semen-i mislinden noksâna bey‘ etmiş idim deyü karındaşım mezbûr el-Hâc Ahmed’den gabn da‘vâsı sadedinde olduğumda beynimizde nizâ‘-ı küllî vâkı‘a olmağla muslihûn tavassut edip da‘vâ-i mezbûremden beni karındaşım mezbûr el-Hâc Ahmed ile yirmi guruş üzerine sulh eylediklerinde ben dahi sulh-ı mezbûru ba‘de’l-kabûl bedel-i sulh olan meblağ-ı mezbûr yirmi guruşu yedinden tamamen ahz u kabz eyledim. Vâlidem müteveffâ-yı mezbûrenin muhallefâtından menzil-i mezbûr ve sâir ma‘lûme ve mechûle mülhakātına müte‘allıka âmme-i da‘vâ ve mutâlebâtdan karındaşım mezbûr el-Hâc Ahmed’in zimmetini ibrâ ve iskāt eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 2 min-şehri Rebî‘i’l-evvel sene 1116<br><br>Şuhûdü’l-hâl: el-Hâc Hasan Efendi el-imâm, Sinan Çelebi b. Ali, Berber Osman b. Ömer, Süleyman b. Osman, Hüseyin Beşe b. Şaban, Molla İbrahim b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=41683"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41685"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>