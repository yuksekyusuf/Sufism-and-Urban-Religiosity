﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 207<br>Hüküm no: 173<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüb Ağa b. Süleyman’ın mâlik olduğu un değirmenini vârislerinin Mehmed Efendi b. Ali’ye sattıkları</b><br><br>Arnavudkeçeli demekle arîf bir bâb uncu<br><br>Mahmiye-i İstanbul’da Demirhan mahallesinde sâkin iken bundan akdem vefât eden uncu esnâfından el-Hâc Eyüb Ağa b. el-Hâc Süleyman’ın verâseti zevce-i menkûha-i metrûkesi Şerîfe Âişe Hanım bt. Osman Ağa ile sulbî kebîr oğlu es-Seyyid el-Hâc İbrahim Edhem Ağa’ya münhasıra ba‘dehû zevce-i mezbûre Şerîfe Âişe Hanım dahi vefât etmekle hasren verâseti sadrî kebîr oğlu merkūm es-Seyyid el-Hâc İbrahim Edhem Ağa meclis-i şer‘-i hatîr-i lâzımü’t-tevkīrde hâlâ ekmekçiler kethudâsı işbu bâ‘isü’l-kitâb Mehmed Efendi b. Ali mahzarında bi’l-verâse ve bi’l-asâle ikrâr-ı tam ve takrîr-i kelâme edip arsasının senevî Defterdâr-ı esbak Derviş Efendi vakfına üç yüz akçe mukāta‘a-i kadîmesi ve üzerinde mevcûde bi’l-cümle ebniyesi mülk olan mahmiye-i mezbûrede Unkapanı kurbünde Arabacılar nâm mahâlde Hızırbey mahallesinde vâki‘ lede’l-ahâli ve’l-cîrân ma‘lûmü’l-hudûd Arnavudkeçeli demekle ma‘rûf üç horoslu bir bâb uncu değirmeni babam müteveffâ-yı evvel-i merkūm el-Hâc Eyüb Ağa’nın hayatında bâ-hüccet-i şer‘iye yedinde mâlı ve mülkü ve ba‘de vefâtihi bi-tarîki’ş-şer‘iye bâlâda tahrîr ve beyân olunduğu üzere hasren bana mevrûs olmağın akd-i âti’z-zikrin sudûruna değin yedimde mülk-i mevrûsum olan sâlifü’z-zikr arsası mukāta‘alı ebniyesi mülk üç horoslu bir bâb değirmeni ile derûnunda mevcûde beyne’l-esnâf gedik ta‘bîr olunur akd-i âti’z-zikrin sudûruna değin müstakıllen bâ-hüccet-i şer‘iye yedimde mâlım ve mülküm olan on iki re’s bârgir ve sâir âlât-ı lâzıme-i ma‘lûmeden dört re’s bârgir ve onlara isâbet eden sâir âlât-ı lâzıme-i ma‘lûmeyi yedimde ibkā etmemle mâ‘adâsı olan sekiz re’s bârgir ve onlara isâbet eden sâir âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile on bir bin guruşa merkūm Mehmed Efendi’ye bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ve semenleri olan meblağ-ı merkūm on bir bin guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘ayn-i mezkûreynin tağrîr ve gabinlerine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt dahi etmemizle fîmâ-ba‘d zikr olunan arsası mukāta‘alı ebniyesi mülk müstakil değirmen ile gedik ta‘bîr olunur âlât-ı lâzıme-i mezkûreden ancak sekiz re’s bârgir ve onlara isâbet eden sâir âlât-ı lâzıme-i ma‘lûmesinde benim kat‘a alâka ve medhalim kalmayup merkūm Mehmed Efendi’nin mülk-i müşterâsı ve hakk-ı sırf-ı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 4 Ca sene 1238.<br><br>Şühûdü’l-hâl: Uncular Kethudâsı el-Hâc Mehmed Ağa b. el-Hâc İbrahim, es-Seyyid el-Hâc Veliyüddin Ağa b. Ali, Hatîbzâde es-Seyyid el-Hâc Hasan Ağa b. Ali, Çetecizâde es-Seyyid İbrahim Ağa b. ( ), sâbık uncular Kethudası Mehmed Efendi b. el-Hâc Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=33070"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33072"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>