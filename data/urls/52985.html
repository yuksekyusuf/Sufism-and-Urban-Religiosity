﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 221<br>Hüküm no: 383<br>Orijinal metin no: [62b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayreddin Çavuş mahallesinde oturan Fatma’dan bâyinen boşanan Ömer’in belirtilen meblağı ödemesi</b><br><br>Ma‘rûz,<br><br>Üsküdar’da Hayreddin Çavuş mahallesinde sâkine Fâtıma bt. Hasan b. Abdullah nâm hatunun anası ve tarafından husûs-ı atî’z-zikri da‘vâ ve talebe vekîl-i sâbitü’l-vekâlesi İsmihan müvekkile-i mezbûrenin zevci es-Seyyid Ömer muvâcehesinde mezbûr es-Seyyid Ömer târih-i kitâbdan üç ay mukaddem mahalle-i mezbûre imâmı ve sâir cemâ‘at-ı Müslimîn huzûrlarında eğer ben fîmâ-ba‘d şurb-i hamr ve ekl-i esrâr edersem veyâhûd menzilime şâbb-ı emred oğlan getirirsem zevcem mezbûre benden talâk-ı bâyin ile mutallaka olsun deyü müvekkilem merkūmeye hitâb ve şart ve ta‘lîk eyledikden sonra bugün şurb-i hamr edip ve menziline şâbb-ı emred oğlan getirmekle müvekkilem mezbûre mutallaka olmağın altı bin akçe mehr-i müeccelini ve nafaka-i iddet-i ma‘lûme ve me’ûnet-i süknâsını bi’l-vekâle taleb ederim [63a] deyü da‘vâ, mezbûr es-Seyyid Ömer müvekkile-i mezbûre Fâtıma altı bin akçe mehr-i müeccel tesmiyesiyle zevcesi olduğunu ikrâr ve şart ve ta‘lîk[i] inkâr edicek, vekîl-i mezbûr ber-minvâl-i muharrer şart ve ta‘lîkini ve şart ve ta‘lîkinin vukū‘uyla mutallaka olduğunu Mustafa Efendi ve el-Hâc Mehmed nâm ma‘dûl ve müzekkâ kimesneler şehâdetleriyle isbât etmeğin mûcebince ba‘de’l-hükm mehr-i müecceli olan meblağ-ı merkūm altı bin akçe ile nafaka-i iddet ve me’ûnet-i süknâsı için dahi bi’t-terâzî beş yüz akçe ki cem‘an altı bin beş yüz akçeyi müvekkile-i mezbûreye edâ ve teslîme mezbûr es-Seyyid Ömer’e tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 15 Cumâdelâhire sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52984"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52986"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o246"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>