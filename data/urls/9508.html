﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 332<br>Hüküm no: 535<br>Orijinal metin no: [97a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Gülendâm Hatun bt. Abdullah evkâfı vakfiyesi</b><br><br>Zevcesi ve halîlesi umdetü’l-muhadderât kıdvetü’l-muvakkarât Gülendâm Hâtun bt. Abdullah kıbelinden vakıf ikrârına ve rücû‘ da‘vâsına vekâleti oğulları Mehmed Çelebi ve Hızır Çelebi’nin şehâdetleri ile sâbit olan fahrü’l-emâsil ve’l-akrân zahrü’l-ekâbir ve’l-a‘yân Dîvân-ı âlî’de kāid olan Seydi Çavuş b. Bâli şöyle ikrâr etti ki, müvekkile-i mezbûresi niyet-i hâlisa ve taviyye-i vâfiye ile işbu vakıf ikrârının sudûruna kadar taht-ı mülkiyetinde bulunan, Dârü’s-saltanati’s-seniyye mahmiye-i Kostantıniyye mahallâtından Hâce Keşkül? mahallesinde vâki‘, tahtânî iki beyti, fevkānî beş beyti, fırını, su kuyusunu, helâyı ve avluyu müştemil olan ve bir tarafdan emîru’l-ümerâ’i’l-kirâm kebîru’l-küberâi’l-fihâm zü’l-kadri ve’l-ihtirâm Ali Paşa mülkü, diğer tarafdan Mevlânâ Muhyiddin Çelebi Vakfı, bir cânibden Abdullah Vakfı ve cânib-i âhardan da tarîk-i hâs ile mahdûd bulunan ve mukāta‘a-i arzı senevî elli akçe olan menzilini ve ayrıca mahmiye-i merkūmedeki Eğrikapı kurbunda vâki‘ Hızır İlyas mahallesinde kâin, tahtânî iki beyti, selâmlığı, üstünde oda bulunan ahırı, mutfağı gölgeliği, dört helâyı, bahçeyi ve avluyu hâvî bulunan ve bir tarafdan Ödege bt. Salındı mülkü, diğer tarafdan tarîk-i hâs ve iki tarafdan da tarîk-i âm ile mahdûd bulunan menzilini ve ayrıca mahmiye-i merkūmede vâki‘ Hâce Üveys mahallesinde kâin, bir tarafdan merhûm İshak Çelebi mektebi, diğer tarafdan Abdullah Vakfı ve tarîk-i âm ile mahdûd dükkânını cümle hudûdu ve kâffe-i hukūku ile vakfetti ve menâzil-i mezbûrenin âdeti üzre icâre-i mu‘tâde ile kirâya verilmesini şart etti. Allah’ın rızık verdiğinden yevmî bir akçeyi vakfa mütevellî olan kimesneye ta‘yîn etti. Tevliyeyi ve vakfiyede tebdîl, tağyîr, taklîl ve teksîr ve sâir tasarrufât-ı şer‘iyyeyi müddet-i hayâtınca kendisine şart etti. Kendisinden sonra ise sadece tevliyeyi mahalle-i merkūmedeki Hobyar mescidi imâmına şart etti. Yevmî bir akçeyi mescid-i mezbûrda akşam namazından sonra Mülk sûresini okuyacak kimesneye şart etti. Kırâ’atı da imâm-ı mezbûra şart etti. Yevmî altı akçeyi hamele-i Kur’ândan altı kimesneye her birinin Cum‘a günü ve bayram günleri hâric her gün mescid-i mezbûrda Kur’ân-ı azîm ve furkān-ı kerîmden bir cüz’ okumaları kaydıyla şart etti. Kırâ’atlarının sabah namazından sonra müctemi‘an mescid-i mezbûrda olmasını şart etti. Yevmî bir akçeyi rakabe-i vakf-ı mezbûra şart etti. Mesârif-i merkūmeye sarf mümkün olmazsa meblağın tamâmının fukarâ-yı müslimîne sarfını şart etti. Sonra cemî‘ mebâliğ-i mezbûreyi tescîl maksadıyla mütevellî nasb ettiği Nasûh b. Abdullah’a teslîm etti. O da tesellüm edip sâir vakıf mütevellîleri gibi tasarruf etti. Mütevellî-i merkūm vâki‘ ikrârı vicâhen ve şifâhen tasdîk etti.<br><br><br>Şuhûdü’l-hâl: Hızır b. Ali el-imâm bi mahalleti Hobyar, Ramazan b. Mehmed el-müezzin, Ferhad b. Abdullah anbarcı, Mustafa b. Ebülkasım sarrâc, Ömer b. Ferhad, Abdi b. Mustafa, İbrahim b. Abdullah, Ali b. Abdullah kethüdâ-yı cebeciyân, Ahmed b. Ali, Ali b. Abdullah bevvâb-ı sultânî, Yusuf b. Abdullah, Hasan b. el-Hâc Hüseyin, Mehmed b. el-Hâc Hüseyin, Ferhad b. Abdullah, İbrahim b. Abdullah, Pîrî b. Yusuf …? emîr ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=9507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o349"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>