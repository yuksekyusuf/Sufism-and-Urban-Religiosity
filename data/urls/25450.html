﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 497<br>Hüküm no: 563<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın varisleri ile Menemen Beytülmal Emini Mahmud arasındaki miras anlaşmazlığının sulh yoluyla halledildiği</b><br><br>Verâsetden sulh.<br><br>Vilâyet-i Anadolu’da Menemen kasabasından olup Seyyid Ali mahallesinde sâkin iken bundan akdem Sakız cezîresinde vefât eden Mehmed Ağa’nın verâseti zî-rahm cihetinden li-ebin kız karındaşı oğulları olup Foça kasabası sâkinlerinden Ali ve Yusuf ve Hızır ve Hamza ve İbrahim evlâd-ı Ramazan nâm kimesneler meclis-i şer‘-i hatîrde kasaba-i mezbûre Menemen’de Emîn-i Beytü’l-mâl ve voyvoda olmağla müteveffâ-yı mezbûrun zâhirde vâris-i ma‘rûfu olmamak zu‘muyla terekesine vâzı‘u’l-yed idiği şer‘an zâhir ve sâbit olan kıdvetü’l-emâsil ve’l-a‘yân râfi‘-i hâze’l-kitâb Mahmud Ağa tarafından ikrâr-ı âti’l-beyânı tasdîke vekîl olup mahmiye-i İstanbul’da Sultan Bâyezid mahallesinde sâkin Mehmed Çelebi b. Rasûl ve Abdülbaki Efendi b. Mehmed nâm kimesneler şehâdetleri ile şer‘an vekâleti sâbite olan Mustafa Çelebi b. el-Hâc Hızır mahzarında her biri ikrâr ve takrîr-i kelâm edip kasaba-i mezbûre Menemen sâkinlerinden olup mahalle-i mezbûrede sâkin iken bundan akdem cezîre-i merkūmede vefât eden Mehmed Ağa’nın biz li ebin kız karındaşı Âişe Hatun’un oğulları ve zî-rahm cihetinden hasran vârisleri iken mezbûr Mahmud Ağa müteveffâ-yı mezbûrun vâris-i ma‘rûfu olmamak zu‘muyla cümle terekesini ahz u kabz etmekle tereke-i müteveffâ-yı mezbûru merkūm Mahmud Ağa’dan bundan akdem da‘vâ ve taleb ve ol dahi inkâr ve muvâcehesinde şuhûd ve udûl ile verâsetimizi isbât sadedinde olmağla beynimizde münâza‘ât-ı kesîre câriye olmuş idi, el-hâletü hâzihî beynimize Müslimîn ve muslihîn tavassut edip müvekkil-i mezbûr bizimle kasaba-i mezbûre Menemen’de vâki‘ ma‘lûmü’l-hudûd iki bâb dükkân ve on altı bin nakd-i râyicün fi’l-vakt akçe üzerine inşâ-i akd-i sulh eyledikde biz dahi sulh-ı mezbûru kabûl ve bedel-i sulh olan meblağ-ı mezbûr on altı bin akçeyi müvekkil-i mezbûr yedinden tamamen ahz u kabz ve kasaba-i mezbûre Menemen’de olan dükkânları dahi kabz ve tasarrufa bizi taslît etmeğin min-ba‘d mûrisimiz müteveffâ-yı mezbûrun terekesine müte‘allika müvekkil-i mezbûr Mahmud Ağa ile da‘vâmız kalmadı dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâbi‘ aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Muslu Çavuş b. Kemâleddin el-mübâşir, Ali Çelebi b. Ebûbekir, Mustafa Çelebi el-muhzır, Osman Çelebi ser-bölük-i muhzırân, Hasan Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b497"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o998"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>