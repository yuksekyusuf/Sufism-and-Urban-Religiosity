﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 224<br>Hüküm no: 140<br>Orijinal metin no: [45a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcundan dolayı hapsedilen Ümmügülsüm bt. Musa’nın borcuna Hamamcı Mehmed b. Abdullah’ın kefil olduğu</b><br><br>Mahmiye-i İstanbul’da Kadırga limanı kurbünde Bostancıbaşı Ali Ağa mahallesi sâkinelerinden olup zikri âtî deyn için sicn-i sultânîde mahbûs olan Çelenk Mehmed Ağa zevcesi demekle şehîre Ümmülgülsüm bt. Musa nâm hatun ile mezbûrenin sadriye-i kebîre kızı Havva Hatun bt. el-mezbûr Çelenk Mehmed Ağa taraflarından husûs-ı âti’z-zikre vekîl olduğu zât-ı mezbûretânı ma‘rifet-i şer‘iye ile ârifân Kasab Mustafa Beşe b. Hüseyin ve İbrahim b. Receb şehâdetleriyle şer‘an sâbit olan Hammâmî el-Hâc Mehmed b. Abdullah nâm kimesne meclis-i şer‘-i şerîf-i enverde mahmiye-i mezbûrda Pirinçci Sinan mahallesinde fevt olan İsmail Efendi b. Abdullah’ın oğlu Emin Mehmed nâm sagīrin vâlidesi ve tesviye-i umûruna kıbel-i şer‘den mansûbe vasîsi olan Hamide Hatun bt. Abdülmümin Efendi mahzarında ikrâr-ı tâm ve takrîr-i kelâm edip müvekkilem mezbûre Ümmülgülsüm bin yüz beş senesi Şevvali’l-mükerrem’inin yedinci günü sagīr-i mezbûr mâlından vasîsi işbu mezbûre Hamide Hatun yedinden nakd bin dört yüz guruş istidâne ve kabz ve bir sırt semmûr kürkü iki yüz on guruşa iştirâ ve tesellüm etmekle min-haysü’l-mecmû‘ bin altı yüz on guruş zimmetinde edâsı lâzım deyni olmağla deyn-i mezbûr mukābelesinde işbu meclis-i şer‘de mevcûd ve müşâhede elmas ile murassa‘ on paftalı bir mücevher kuşağı vasîyy-i mezbûre Hamide Hatun yedine rehn vaz‘ edip ol dahi irtihân ve kabz eyledikden sonra meblağ-ı mezbûru edâ etmeyip matlı zâhir olmağla deyn-i mezbûr için merkūme Ümmügülsüm habsolunmuşidi. Hâlâ mahbûse-i mezbûrenin kızı mezkûre Havva Hatun yedinde mülk ve hakkı olup kezâlik işbu meclis-i şer‘de müşâhede olunan herbiri doksan dokuz aded yedi yüz guruş kıymet-i şer‘iyesi olan iki inci tesbih ile yine mezbûre Havva’nın mâlı olup dayısı işbu hazır bi’l-meclis Köse İbrahim Ağa yediyle sâbıkā İstanbul kadısı a‘lemü’l-ulemâ’i’l-izâm Ataullah Mehmed Efendi kethudâsı Hüseyin Efendi b. Mehmed’e mukaddemâ emânet vaz‘ olunmağla elân mevcûd ve mazbût olan üç yüz guruş ba‘de’l-kabz deyn-i mezbûrun ancak bin guruşunu edâya tarafından beni vekîl etmekle ben dahi vekâlet-i mezbûreyi kabûl ve merâsimini edâya ta‘ahhüd etmişidim. Hâlâ meblağ-ı mezbûr üç yüz guruşu mezbûr Hüseyin Efendi’den ba‘de’l-kabz deyn-i mezbûrun bin guruşunu edâ için ber-vech-i muharrer yedi yüz guruş kıymet-i şer‘iyesi olan mârrü’z-zikr iki inci tesbih ile nakd meblağ-ı mezbûr üç yüz guruşu mezbûre Hamide Hatun’a bi’l-vekâle def‘ u teslîm ol dahi ahz u kabz ve deyn-i mezbûrun bin guruşunu ahz u istifâ edip rehn-i mezkûr on paftalı mücevher kuşağı bana def‘ u teslîm ben dahi ba‘de’l-kabz yedimde iken zikrolunan kuşağa sâbıkā şeyhülislâm olan sa‘âdetlü Mehmed Efendi hazretleri müstehak çıkıp yedinden zâyi‘ olmak üzere taraflarından vekîl olan Sunullah Efendi b. Ali zikrolunan kuşağı bi’l-vekâle da‘vâ ve müdde‘âsını es-Seyyid Mehmed Edib Efendi b. Habib ve Mustafa Efendi b. Abdurrahman şehâdetleriyle ba‘de’l-isbât ve’t-tahlîf hükm-i hâkimü’ş-şer‘le bi’l-istihkāk ahz u kabz eyledi min-ba‘d zikrolunan kuşağa ve medfû‘um olan sâlifü’z-zikr inci tesbihlere ve meblağ-ı mezbûr üç yüz guruşa müte‘allika mezbûre Hamide Hatun ile müvekkilelerim mezbûretânın vechen mine’l-vücûh da‘vâ ve nizâ‘ları kalmadı ve zikrolunan inci tesbihlerin derkine ben kendi mâlımdan zâmin ve kefîl dahi oldum dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: A‘lemü’l-ulemâ’i’l-izâm efdalü’l-fudalâi’l-fihâm hazret-i Abdullah Efendi el-kādî be-asker-i Anadolu hâlâ, umdetü’l-müderrisîni’l-kirâm İbrahim Efendi b. Halil, zübdetü’l-müderrisîni’l-fihâm Sunullah Efendi b. Ali, fahrü’l-müderrisîni’l-kirâm Abdullah Efendi, el-Hâc Mehmed Çelebi b. İbrahim, Molla Halil Efendi b. Mehmed, Mehmed Efendi b. Hüseyin, el-Hâc Ali Beşe b. ( ), Yanyalı Hasan Çavuş ve gayruhum mine’l-huzzâr.<br><br>Yevmü’s-sâlis fî 29 min-Şa‘bâni’l-mu‘azzam.</p>          <br><a title="Önceki sayfa" style="text-decoration:none" href="./ayrmetin.php?idno=28555"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28557"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o871"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>