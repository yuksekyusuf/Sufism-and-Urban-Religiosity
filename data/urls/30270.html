﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 107<br>Hüküm no: 68<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cemile Hanım bt. Ahmed’in kendisini boşayan Süleyman Bey b. Ahmed’in mehir, nafaka ve eşyalar hususundaki zimmetini ibra ettiği</b><br><br>Mahmiye-i İstanbul’da Akbıyık Mahallesi’nde sâkine Cemile Hanım’ın babası ve tarafından husûs-ı âti’l-beyânda ber-vech-i câ’î ahz ü kabz ve ibrâya vekîl olduğu zât-ı mezbûreyi bi’l-ma‘rifeti’ş-şer‘iyye ârifân Mustafa b. Ali ve diğer Mustafa b. Abdullah nâm kimesneler şehâdetleriyle şer‘an sâbit ve mütehakkık <<olan>> ve sübût-ı vekâletine hükm-i şer‘î lâhık olan Ahmed Bey b. Mehmed nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb Mehmed Süleyman Bey b. Ahmed nâm kimesne mahzarında bi’l-vekâle ikrâr-ı tâm ve takrîr-i kelâm edip mezbûr Süleyman Bey kızım müvekkilem mezbûre Cemile Hanım’ın zevc-i dâhili olup târih-i kitâbdan yetmiş dört gün mukaddem müvekkilem mezbûreyi tatlîk etmekle, müvekkilem mezbûrenin merkūm Mehmed Süleyman Bey zimmetinde mütekarrir ve ma‘kūdün-aleyh olan altı yüz guruş mehr-i mü’eccel hakkı ile nafaka-i iddet-i mu‘ayyene-i ma‘lûme ve me’ûnet-i süknâsına harc ü sarf içün bi’t-terâzî ta‘yîn olunan yüz guruş ki cem‘an yedi yüz guruşu ve ber-mûceb-i defter-i müfredât eşyâ-i ma‘lûmesini merkūm Süleyman Bey kızım müvekkilem mezbûr[e] içün bundan akdem bana def‘ ü teslîm eylediğinde, ben-dahi yedinden tamamen ve kâmilen tesellüm ve ahz ü kabz edip husûs-ı mezkûra ve ibtidâ’-i zevciyetlerinden işbu târih-i kitâba gelince sâir beynlerinde cereyân eden cemî‘ ahz ü i‘tâ ve mu‘âmelât-ı şettâda hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan merkūm Mehmed Süleyman Bey’in zimmetini bi’l-vekâle ibrâ-i âmm-ı kātı‘ü’n-nizâ‘la ibrâ ve ıskāt eylediğimde, ol dahi ibrâ-i mezkûru kabûl eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 20 min-Şevvali’l-mükerrem sene [1]193.<br><br>Şuhûdü’l-hâl: Ömer Ağa b. el-Hâc Ali, Mustafa Ağa b. Mehmed, Haffâf Mehmed Ağa b. Abdullah, Mehter Ahmed Ağa b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=30269"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30271"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o338"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>