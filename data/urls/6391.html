﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 203<br>Hüküm no: 175<br>Orijinal metin no: [25a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’dan boşanan Hatice’nin kocasından alacağı mehir ve nafaka davasına sulh bedeli karşılığı son verdiği</b><br><br>Sulh<br><br>Mahmiye-i İstanbul’da Haraccı Muhyiddin mahallesi sâkinelerinden olup zâtı ta‘rîf-i şer‘î ile mu‘arrefe olan bâ‘isetü hâzihi’l-vesîka Şerife Hadîce bt. Mustafa nâm hatun meclis-i şer‘-i şerîf-i enverde zevc-i sâbıkı Mustafa Ağa b. Hasan nâm kimesne mahzarında ikrâr ve takrîr-i kelâm edip mezbûr Mustafa Ağa zevcim olup târîh-i kitâbdan dokuz gün mukaddem beni bâyinen tatlîk etmekle zimmetinde mütekarrer ve ma‘kūdün-aleyh olan dört bin akçe mehr-i müeccelim ve nafaka-i iddet-i mu‘ayyene-i ma‘lûmem ve me’ûnet-i süknâmı mezbûr Mustafa’dan taleb ederim deyü da‘vâya tasaddî etmiş idim, el-hâletü hâzihi beynimizde muslihûn tavassut edip da‘vâ-yı mezkûremden beni mezbûr Mustafa Ağa ile on guruş üzerine inşâ-i akd-i sulh eylediklerinde ben dahi ber-vech-i muharrer sulh-ı mezkûru kabûl ve bedel-i sulh olan meblağ-ı mezbûr on guruşu mezbûr Mustafa Ağa yedinden tamâmen ahz u kabz eylediğimden sonra hukūk-ı zevciyete ve târîh-i kitâba gelince sâire müte‘allıka âmme-i da‘vâdan mezbûr Mustafa Ağa’nın zimmetini ibrâ-i âmm-ı katı‘u’n-nizâ‘la ibrâ ve ıskāt ol dahi kezâlik hukūk-ı zevciyete ve ber-mûceb-i defter-i müfredât iddi‘â eylediği eşyâ-i ma‘lûmeye ve târîh-i kitâba gelince sâire müte‘allıka âmme-i da‘vâdan benim zimmetimi ibrâ-i âmm-ı katı‘u’n-nizâ‘la ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 24 min-Muharrem sene 1153.<br><br>Şuhûdü’l-hâl: Mehmed Ağa b. Süleyman, Hüseyin Çelebi b. İbrahim, Hasan b. Mehmed, Mahmud Beşe b. İbrahim, Abdullah Beşe b. Ramazan, es-Seyyid Mustafa b. es-Seyyid Hasan, Mehmed Çelebi b. Mustafa, Süleyman b. Ahmed, Ali Beşe b. Abdullah, Osman Ağa b. Ebubekir</p>          <br><a title="Önceki sayfa" style="text-decoration:none" href="./ayrmetin.php?idno=6390"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6392"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>