﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 198<br>Hüküm no: 248<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tâcir Bedros v. Manyel’in riba adı altında aldığı bin beş yüz doksun guruş Yelkenci Halil Ağa’ya iâde etmesine karar verildiği</b><br><br>Galata’da sâkin Yelkenci Halil Ağa b. Ömer nâm kimesne Galata Bâb Mahkemesi’nde meclis-i şer‘-i münîrde Galata’da vâki‘ Havyar Hanı derûnunda mütemekkin tüccârdan Bedros v. Manyel nâm zimmî muvâcehesinde yedimde olup işbu meclis-i şer‘de kırâet olunan mührü fekkolunmuş bir kıt‘a deyn temessüğü nâtık olduğu üzere mersûm Bedros zimmî ile şerîki gāib ani’l-meclis şerîki Nemçeli Çolak Kostantin’in mâllarından ve mersûm Bedros zimmî yedinden bundan akdem iştirâ ve kabz eylediğim ma‘lûmü’l-vezn halat semeninden deynim olan dört bin sekiz yüz guruşu mersûm Bedros zimmîye tamamen def‘ u teslîm eylediğimde ol dahi ba‘de’l-kabz meblağ-ı mezkûr için bilâ-devr-i şer‘î ribâ nâmıyla mâlımdan bin beş yüz doksan guruşumu mersûm Bedros zimmî ahz etmekle istirdâd ederim deyü ba‘de’d-da‘vâ ve’s-suâl ol dahi cevâbında ber-vech-i muharrer dört bin sekiz yüz guruş tamamen ahz u istîfâ eylediğini ikrâr lâkin meblağ-ı merkūm için gāib-i mersûm Kostantin bilâ-devr ribâ nâmıyla müdde‘î-i merkūm mâlından ancak bin üç yüz guruş kabz etmişidi deyü müdde‘î-i mezbûrun müdde‘âsını inkârından mâ‘adâ müdde‘î-i mezbûr husûs-ı mezbûr için benim ile aslâ da‘vâ ve husûmeti olmadığını târih-i i‘lâmdan kırk gün mukaddem ikrâr ve işhâd etmişidi deyü eylediği def‘ini müdde‘î-i mezbûr Halil Ağa külliyyen inkârından başka mersûm Bedros zimmî ber-vech-i muharrer bilâ-devr ribâ nâmıyla mâlımdan bin beş yüz doksan guruşumu ahz u kabzını ve meblağ-ı merkūm bana zimmetinde deyni olduğunu târih-i i‘lâmdan yirmi gün mukaddem Galata’da Yelkenciler sûkunda Kahveci Mehmed Ârif nâm kimesnenin kahve dükkânında huzûr-ı Müslimînde kirâren ve mirâren tâyi‘an ve kat‘iyyen ikrâr ve işhâd dahi etmişidi deyü muahhar tarihle eylediği ikrâr lede’t-tezkiye adâletleri zâhir olup makbûlü’ş-şehâde idükleri ihbâr olunan Bezci Mellâh Ahmed b. Abdullah ve Yelkenci Mehmed b. Osman ve Kahveci Mehmed Ârif b. Hasan ve Mehmed Nuri b. Kemaleddin ve el-Hâc Ahmed Ağa b. İbrahim ve es-Seyyid Osman Ağa b. Mustafa ve Mehmed Kadri b. Musa şehâdetleriyle mersûm Bedros zimmî muvâcehesinde vech-i şer‘î üzere isbât etmeğin mûcebince meblağ-ı merkūm bin beş yüz doksan guruşu müdde‘î-i mezbûr Halil Ağa’ya tamamen redd ü teslîme mersûm Bedros zimmîye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 16 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22443"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22445"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o482"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>