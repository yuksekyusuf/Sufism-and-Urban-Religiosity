﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 212<br>Hüküm no: 269<br>Orijinal metin no: [29b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdurrahman Efendi b. Ebûbekir’in, Nasûh b. Yusuf’daki kira bedelinden alacağını tahsili</b><br><br>Mahmiye-i İstanbul’da Âşık Paşa mahallesinde sâkin hâfız hâze’l-kitâb fahrü’l-kuzât Abdurrahman Efendi b. Ebûbekir meclis-i şer‘-i şerîfde, Nasûh b. Yusuf mahzarında takrîr-i da‘vâ edip, mahalle-i mezbûrede inde’l-ahâlî ma‘lûmü’l-hudûd mülk menzilimi her sene dört yüz seksen akçeye olmak üzre târih-i kitâbdan üç sene mukaddem merkūm Nasûh’a îcâr edip, cem‘an ücret-i menzilden zimmetinde üç senede bin dört yüz yirmi akçe müctemi‘ olup, meblağ-ı mezbûrdan altı yüz akçesin merkūm Nasûh yedinden ahz u kabz edip, bâkī zimmetinde sekiz yüz yirmi akçe hakkım kalmışdır taleb ederim dedikde, gıbbe’s-suâl merkūm Nasûh cevâbında, fi’l-hakīka hâl minvâl-i meşrûh üzredir, lâkin mezbûr Abdurrahman Efendi zikr olunan menzili kendi mâlın ile ta‘mîr eyle, ne mikdâr meblağ sarf edersen icâreye mahsûb edeyim demeğin, emri ile menzil-i merkūma beş yüz akçe sarf eyleyip ve bir def‘a dahi beş yüz akçe teslîm eyledim deyip, merkūm Abdurrahman Efendi inkâr edicek merkūm Nasûh’un takrîrine muvâfık beyyine taleb olundukda, ityân-ı beyyineden izhâr-ı acz edip istihlâf etmeğin, ol dahi menzil-i merkūmun meremmetine sarf eylediği meblağı icâreye mahsûb edeyim deyû izin vermediğine ve mârrü’z-zikr olan altı yüz akçeden mâ‘adâ beş yüz akçe merkūm Nasûh’dan ahz u kabz eylemediğine yemîn billâhi’l-aliyyi’l-azîm eylemeğin, meblağ-ı bakī sekiz yüz yirmi akçenin edâsına hükm olunup, mâ vaka‘a bi’t-taleb ketb olundu. Hurrire fi’l-yevmi’l-hâmis min [şehri] Cemâziyelâhir sene seb‘a ve ışrîn ve elf.<br><br><br>Şuhûdü’l-hâl: Abdünnebî b. İbrahim, Mustafa b. Kelâmî, Yusuf b. Mustafa, Âdem b. Hüsam.</p>          <br><a title="Önceki sayfa" style="text-decoration:none" href="./ayrmetin.php?idno=24373"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24375"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>