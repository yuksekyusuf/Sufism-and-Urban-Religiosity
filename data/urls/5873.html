﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 143<br>Hüküm no: 119<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eğin’in Vank köyünden Arakil v. Markar’ın evine Avanis v. Norsis’in haksız yere el koyduğu</b><br><br>Bâ-imzâ-i veliyyü’n-ni‘am efendi. Menzil mu‘ârazasından men‘.<br><br>Vilâyet-i Anadolu’da Eğin kazâsına tâbi‘ Vank karyesi ahâlîsinden olup mahmiye-i İstanbul’da müsâfiren sâkin râfi‘u’s-sifr Arakil v. Markar nâm zimmî meclis-i şer‘-i şerîf-i enverde karye-i merkūme ahâlîsinden Avanis v. Norsis nâm zimmî muvâcehesinde üzerine da‘vâ ve takrîr-i kelâm edip yedimde mülk ve hakkım olup zikrolunan Vank karyesinde vâki‘ ma‘lûmü’l-hudûd menzilimi merkūm Avanis bi-gayr-ı hakkın zabt ve tasarruf etmekle suâl olunup kasr-ı yedine ve mahâllinde bana teslîme merkūm Avanis’e tenbîh olunmak murâdımdır dedikde gıbbe’s-suâl merkūm Avanis zimmî cevâbında fi’l-vâki‘ menzil-i merkūma vaz‘-ı yedini ikrâr lâkin merkūm Arakil menzil-i mezbûru hazır bi’l-meclis Avanis v. Köledarı nâm zimmîye semen-i ma‘lûm ve makbûza bey‘ ve temlîk ve teslîm ol dahi ba‘de’l-iştirâ ve’t-temellük ve’t-tesellüm bana bey‘ ve temlîk ve teslîm eyledi [deyu] def‘le mukābele edicek gıbbe’l-istintâk ve’l-inkâr merkūm Avanis zimmîden def‘-i meşrûhuna mutâbık beyyine taleb olundukda merkūm Avanis zimmî ikāmet-i beyyineden izhâr-ı acz edip tahlîf dahi taleb olmamağla merkūm Avanis zimmîye menzil-i merkūmdan kasr-ı yed ve mahâllinde müdde‘î-yi mezbûr Arakil’e teslîme tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilka‘de li-sene selâse ve erba‘în ve mie ve elf.<br><br>Şuhûdü’l-hâl: Paşa Mehmed Çelebi kethudâ-yı muhzırân, Salih Çelebi b. Süleyman, Çukadâr el-Hâc Mehmed b. Ahmed, el-Hâc Ali b. Ahmed, Mardiroz v. Simaven, Yamendi v. Resail, Avanis v. Şaypaz.</p>          <br><a title="Önceki sayfa" style="text-decoration:none" href="./ayrmetin.php?idno=5872"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5874"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>