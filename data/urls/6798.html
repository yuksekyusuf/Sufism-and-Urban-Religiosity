﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 468<br>Hüküm no: 582<br>Orijinal metin no: [72b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nazlı’nın Yasef’e olan borcunu Musa Ağa’ya havale ettiğine dair Yasef’in iddiasının ispatlanamadığı</b><br><br>Ma‘rûz<br><br>Dîvân-ı âlî çavuşlarından Osman Çavuş mübâşeretiyle Mahkeme-i Bâb’da ihzâr olunan Musa Ağa’nın hasmı Yasef nâm zimmî meclis-i şer‘de mezbûr Musa Ağa mahzarında gāibetü ani’l-meclis Nazlı bt. Yovan nâm Nasrâniye zimmetinde cihet-i deyn-i şer‘îden yirmi guruş hakkım olup gāibe-i mezbûrenin dahi mezbûr Musa Ağa zimmetinde kakum kürk semeninden yirmi guruş hakkı olmağla târîh-i i‘lâmdan bir buçuk sene mukaddem üçümüz bir meclisde iken havâle-i sahîha-i şer‘iyye ile havâle ben dahi ba‘de’l-kabûl hâlâ meblağ-ı mezbûru mezbûr Musa Ağa’dan taleb ederim deyü ba‘de’d-da‘vâ ve’l-inkâr müdde‘î-i merkūm müdde‘âsını beyâna kādir olmayıp tahlîfe dahi tâlib olmamağla mezbûr Musa Ağa ba‘de’t-tahlîfi’ş-şer‘î mûcebince müdde‘î-i merkūm Yasef zimmî bilâ-beyyine bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 2 S sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6797"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6799"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>