﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 481<br>Hüküm no: 566<br>Orijinal metin no: [84a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm bt. Ahmed’in, malik olduğu bir bab tütüncü gediğini Ahmed b. Mehmed’e sattığı</b><br><br>Tütüncü gediği mübâya‘ası<br><br>Ma‘rûz<br><br>Maden kaleminde mukayyed tütüncü gediklerinden İstanbul’da Zindânkapısı dâhilinde Tahmîs kurbünde Çavuşbaşı Hânı tahtında kâin taş mahzenlerden Yenikapılızâde Derviş Ağa mahzeni demekle ma‘lûm bir bâb tütüncü mahzeni derûnunda mevcûde beyne’l-hıref gedik tâ‘bir olunur âlât-ı lâzıme-i ma‘lûmenin tedâvül-i eyâdî ile bâ-sened-i şer‘î mâlikesi olduğu tütüncüler kethüdâsı İbrahim b. Ahmed ve Yiğitbaşı Ali b. Hüseyin ihbârlarıyla mütehakkık olan Ümmügülsüm bt. Ahmed b. Abdullah nâm Hatun tarafından husûs-ı âtîde ikrâra vekîl olduğu zâtını ârifân Yusuf b. Abdullah ve Ali Beşe b. Halil şehâdetleriyle sâbit olan Selim b. Abdullah nâm kimesne meclis-i şer‘-i münîrde İstanbulî Ahmed b. Mehmed muvâcehesinde müvekkilem mezbûrenin akd-i âti’z-zikr sudûruna değin müstakilleten yedinde mülk ve hakkı olup zikr olunan mahzen derûnunda mevcûde beyne’l-esnâf gedik tâ‘bir olunan âlât-ı lâzıme-i ma‘lûmeyi tarefeynden icab ve kabûlü hâvi şürût-ı müfside ve muvâza‘adan âri bey-i bâtt-ı sahîh-i şer‘î ve safka-i vâhide ile mezbûr Ahmed’e bin üç yüz altmış guruşa bey‘ ve temlîk ve teslîm eylediğinde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı merkūm bin üç yüz altmış guruşu müşteri-i mezbûr müvekkilem merkūmeye def‘ ve teslîm ol dahi bi’t-tamam ahz u kabz edip fîmâ ba‘d gedik tâ‘bir olunan âlât-ı lâzıme-i mezkûre merkūm Ahmed’in mülk-i müşterâsı ve hakk-ı sırfı olup müvekkilem mezbûrenin kat‘â alâka ve medhali kalmamağla mebî‘-i mezkûrun tağrîr ve gabnine ve gedik husûsuna müte‘allika âmme-i de‘avîden her biri âharın zimmetini ibrâ ve iskāt ve her biri âharın ibrâsını kabûl eyledi deyü mukırr-ı vekîl-i merkūmun takrîr-i meşrûhunu mezbûr Ahmed tasdîk ettikden sonra gedik-i mezkûrun kaleminde kaydı merkūm Derviş Ağa üzerinden ref‘ ve terkīn ve mezbûr Ahmed üzerine kayd ve yedine sûret verilmek bâbında istid‘â eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-23 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31319"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31321"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b481"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>