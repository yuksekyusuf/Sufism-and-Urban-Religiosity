﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 430<br>Hüküm no: 528<br>Orijinal metin no: [97a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Mustafa’nın menzilini Ali Beşe’ye satması</b><br><br>Dârü’l-hilâfeti’l-aliyye Kostantıniyyetü’l-mahmiye -humiyet ani’l-âfâti ve’l-beliyyede- Yenibahçe kurbünde Mimâr Sinan Ağa mahallesi sâkinlerinden Ali b. Mustafa nâm kimesne meclis-i şerî‘at-ı şerîfe-i garrâda diğer Ali Beşe b. Mehmed nâm kimesne mahzarında bi’t-tav‘i’s-sâf ikrâr u i‘tirâf edip bey‘-i âti’z-zikrin sudûruna değin yedimde mülküm ve hakkım olup mahalle-i mezbûrede vâki‘ bir tarafdan Râziye bt. Hüseyin ve bir tarafdan Havva bt. Abdullah ve bir tarafdan Emine bt. Abdullah nâm hatunlar mülkleri ve bir tarafdan tarîk-i âm ile mahdûd fevkānî iki bâb oda ve bir sofa ve tahtânî bir bâb oda ve bir sofa ve bir mahtab ve bir kenîf ve cüneyneyi müştemil menzilimi cümle tevâbi‘i ile tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile otuz bin beş yüz nakd-i râyic fi’l-vakt akçeye mezbûr diğer Ali Beşe’ye bey‘ ve teslîm edip ol dahi iştirâ ve kabûl ve tesellüm eyledikden sonra semeni olan meblağ-ı mezbûr otuz bin beş yüz akçeyi yedinden tamâmen alıp kabz eyledim, ba‘de’l-yevm menzil-i mahdûd-ı mezkûr merkūm diğer Ali Beşe’nin mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 11 min-şehri Ramazani’l-mübârek sene [10]81.<br><br>Şuhûdü’l-hâl: Mehmed Efendi b. Ali el-imâm, diğer Mehmed Efendi b. Abdurrahim el-hatîb, el-Hâc Hüseyin Çelebi b. Ahmed el-müezzin, Mahmud Beşe b. Veli, Sirkeci el-Hâc Mehmed b. Hüseyin, Nakkaş Ömer Çelebi b. İlyas, Odabaşı el-Hâc Ali Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b430"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>