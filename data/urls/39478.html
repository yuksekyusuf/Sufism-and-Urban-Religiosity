﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 197<br>Hüküm no: 186<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâbık Mizistre Kadısı es-Seyyid Ahmed Efendi’nin Ekmekçizâde Ahmed Paşa Vakfı mütevellîsi Abdülkerim Paşa’dan aldığı borcu kethüdâsı Mehmed Bey’e ödediği</b><br><br>Sâbıkā vilâyet-i Rumeli’nde Mizistre kādısı olan kıdvetü kuzâti’l-İslâm es-Seyyid Ahmed Efendi b. İbrahim mahfil-i şer‘-i hatîr-i lâzımü’t-tevkīrde mahmiye-i Kostantiniyye’de vâkı‘ merhûm Ekmekçizâde Ahmed Paşa Vakfı’na bi’l-fi‘il mütevellî olan emîrü’l-ümerâʼi’l-kirâm Abdülkerim Paşa’nın kethüdâsı Mehmed Bey b. Abdullah nâm cündî mahzarında üzerine da‘vâ edip bundan akdem vakf-ı mezbûr mâlından mütevellî-i müşârun-ileyh Abdülkerim Paşa yedinden yüz bin fıddî akçe almağın asl-ı mâl ve ribhden zimmetimde yüz otuz bin akçe olup ve mezbûr Mehmed Bey müşârun-ileyh Abdülkerim Paşa’nın kethüdâsı olmağın târîh-i kitâbdan bir buçuk yıl sürüp? ben belde-i Mizistre kādısı iken mûmâ-ileyh Abdülkerim Paşa meblâğ-ı mezbûru ahz u kabza ve kendüye îsâle mezbûr Mehmed Bey’i tevkîl ve irsâl edip ol dahi sâbıkā Şeyhülislam olan a‘lemü’l-ulemâʼi’l-a‘lâm Yahya Efendi hazretlerinin mektûb-ı şerîfleriyle ve müşârun-ileyh Abdülkerim Paşa’nın mektubuyla belde-i mezbûreye gelip meblâğ-ı mezbûru taleb eyledikde ben dahi merkūm Mehmed Bey’e bin yüz seksen üç aded tâmmü’l-vezn riyâl guruş teslîm eyledim ol dahi bin yüz seksen üç guruşu mahzar-ı Müslimînde bi’t-tamâm benim yedimden alıp kabz eyledikden sonra cümlesin kendü mesârifıne sarf ve itlâf edip müşârun-ileyh Abdülkerim Paşa’ya teslîm etmemekle hâlâ müşârun-ileyh Abdülkerim Paşa meblâğ-ı mezbûru benden taleb edip vech-i merkūm üzere kabza tevkîlini ve meblağ-ı mezkûru kendüye vâsıl olduğunu bi’l-külliye inkâr edip yemîn etmeğin ben dahi mersûm Mehmed Bey’e teslîm eylediğim bin yüz seksen üç riyâl guruşun mislini mezbûrdan taleb ederim dedikde gıbbe’s-suâl mezbûr Mehmed Bey’in cevâbında vech-i meşrûh üzere belde-i merkūmede müşârun-ileyh Ahmed Efendi yedinden bin yüz seksen üç guruş aldığını bi’l-külliye inkâr edip seyyid-i müşârun-ileyhden da‘vâsını mübeyyin beyyine taleb olundukda udûl-i Müslimînden hâlâ Balyabadra kādısı olan fahrü’l-kuzât Mevlânâ Mustafa Efendi b. eş-Şeyh Mehmed ve zahrü’l-müderrisîn Mevlânâ Mustafa Efendi b. Abdülmennân ve Zülfikar Bey b. Ali er-râcil li-ecli’ş-şehâde hâzırûn olup gıbbe’l-istişhâd fi’l-vâkı‘ târîh-i kitâbdan bir buçuk yıl mukaddem merkūm Mehmed Bey ber-vech-i meşrûh mûmâ-ileyh Abdülkerim Paşa tarafından gelip bi’l-vekâle zikr olunan yüz otuz bin akçeyi taleb edip müşârun-ileyh es-Seyyid Ahmed Efendi yedinden bizim huzûrumuzda bin yüz seksen üç aded tâmmü’l-vezn riyâl guruş alıp kabz eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mûcebiyle zikr olunan bin yüz seksen üç guruşun mislini edâya hükm olunup mâ-hüve’l-vâkı‘ bi’t-taleb ketb olundu.<br><br>Hurrire fî-evâsıtı şehri Ramazâni’l-mübârek li-sene tarihi’[l-mezbûr].<br><br>Şuhûdü’l-hâl: Umdetü’l-kuzâti’l İslâm Mevlânâ Nev‘îzâde Atâullah Efendi, fahrü’l-müderrisîn Mevlânâ Mehmed Efendi b. Yusuf, Mevlânâ Hatibzâde Ahmed Efendi, Ahmed Ağa reîsü’l-muhzırîn, İskender Bey b. Şaban, Mehmed Ağa kethüdâ-yı hazretü’l-efendi, Hasan Bey b. Mehmed, Mehmed Bey b. Mustafa, el-Hâc Ali b. Abdullah, ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39477"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39479"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o401"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>