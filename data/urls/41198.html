﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 89<br>Hüküm no: 48<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hidar v. Nuh adlı Yahudinin sâbık Anadolu Kazaskeri Mustafa Efendi’den kiraladığı ev için verdiği icâre-i muacceleyi kira akdi feshedildiği için geri alması</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘-i mergūbdan Mevlânâ Hüseyin Efendi b. Himmet <<irsâl olunup>> sâbıkā Anadolu Kādıaskeri olan a‘lemü’l-ulemâi’l-izâm efdalü’l-fudalâi’l-fihâm yenbû‘u’l-fezâil ve’l-e‘âlî metbû‘i’l-efâzıl ve’l-e‘âlî alemü’l-ilm ve’l-hüdâ menârü’l-fazl ve’t-tekā sa‘âdetli Mustafa Efendi hazretlerinin mahmiye-i İstanbul’da Tevkī‘î Cafer Çelebi Mahallesi’nde vâki‘ sa‘âdethânelerine varıp zeyl-i kitâbda muharrerü’l-esâmî olan Müslimîn huzûrunda akd-i meclis-i şer‘-i mübîn eyledikde mahmiye-i mezbûre hısnı ebvâbından Balat kapısı hâricinde Karabaş Mahallesi’nde mütemekkin tâife-i Yahûd’un Kiroz cemâ‘atinden Hidar? v. Nuh nâm Yahûdî meclis-i ma‘kūd-ı mezbûrda müşârün-ileyh Mustafa Efendi mahzarlarında ikrâr ve takrîr-i kelâm edip müşârün-ileyh hazretleri bundan akdem mahrûse-i Galata muzâfâtından Kuruçeşme demekle ma‘rûf karyede vâki‘ bir tarafdan Mosi v. Mosi nâm Yahûdî mülkü ve bir tarafından Tabiboğlu Avraham nâm Yahûdî mülkü ve bir tarafdan sâhil-i bahr ve bir tarafdan tarîk-ı âm ile mahdûd fevkānî beş bâb odayı ve bir kenîfi ve altında iki mahzeni ve dört bâb pazarcı dükkânını ve bir mu‘attal bozahâneyi müştemil olan mülk menzili cemâ‘at-i mezbûreden işbu hazır bi’l-meclis Yako v. Mosi nâm Yahûdiden iki bin altı yüz guruş semen-i medfû‘a iştirâ ve tesellüm edip müceddeden binâ eyledikleri medreseleri için vakf eylediklerinden sonra menzil-i mezbûru altı yüz esedî guruş icâre-i mu‘accele ve yüz yirmi beş akçe icâre-i müeccele ile bana tevliyetleri hasebiyle îcâr ve teslîm ben-dahi minvâl-i muharrer üzre istîcâr ve tesellüm etmişdim, hâlâ müşârün-ileyh hazretleri asl-ı bey‘i mezbûr Yako ile bi’t-terâzî fesh ve ikāle etmeleri ile bi’t-tevliye benim ile dahi fesh-i icâre etmeğin [12b] müşârün-ileyh hazretlerine mukaddemâ mu‘accel nâmına verdiğim meblağ-ı mezbûr altı yüz guruşu işbu meclis-i ma‘kūdda yedlerinden (...) ahz ü kabz eyledim dedikde gıbbe’t-tasdîkı’ş-şer‘î husûs-ı mezbûru mevlânâ-yı mezbûr mahâllinde tahrîr ba‘dehû ma‘an irsâl olunan Abdülfettah ile meclis-i şer‘a gelip alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene tis‘în ve elf.<br><br>Şuhûdü’l-hâl: Fahrü’l-müderrisîni’l-kirâm es-Seyyid Mehmed Efendi b. Eyyub, fahrü’l-müderrisîn Uşşâkīzâde Osman Efendi, es-Seyyid Abdülaziz Efendi el-imâm, Mehmed Efendi b. Mustafa, Şeyhzâde İbrahim Efendi, el-Hâc Abdurrahman b. Rasûl, el-Hâc İsmail b. Ali, el-Hâc Mehmed Çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=41197"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41199"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o489"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>