﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 398<br>Hüküm no: 436<br>Orijinal metin no: [175-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İdane hüccetleri arkasına şer‘iye mahkemeleri tarafından yazılan ilamlara pul yapıştırılmaması</b><br><br>Bâb-ı Fetvâ<br><br>Dâire-i Meşîhat-i İslâmiye<br><br>Tahrîrât Kalemi<br><br>Aded: 15<br><br>İstanbul Kādılığı’na,<br><br>Fazîletlü Efendim Hazretleri,<br><br>İdâne hüccetleri zahrına mehâkim-i şer‘iyeden yazılan muktezî i‘lâmlarına pul yapıştırılmamak lâzım geldiği hâlde mezkûr i‘lâmların hâvî oldukları meblağa nisbeten pul ilsâk edilmekdikçe bazı icrâ dâirelerince kabûl olunmamakta olduğundan bahisle istifsâr-ı keyfiyeti mutazammın Kosava Vilâyeti Merkez Niyâbet-i Şer‘iyyesi’nden vârid olan tahrîrât üzerine sebk eden iş‘âra cevâben idâne hüccetleri akd-i müdâyeneyi mutazammın bir sened-i şer‘î olup zahriyeler ile sened-i mezkûr muhteviyâtının medyûndan lüzûm-ı tahsîli hükmünü muhtevî olmasına göre bunları i‘lâmât-ı sâireden tefrîkine mahâl olmayacağı bi’l-muhâbere Adliye Nezâreti’nden bildirildiği Mâliye Nezâreti’nden iş‘âr olunmuş ve Emvâl-i Eytâm’dan ikrâz olunan mebâliğin ber-mûceb-i nizâm tanzîm edilen idâne hüccetleri esâsen Hicaz iânesine âid on guruşluk varakaya tahrîr edilmekde olduğundan hitâm-ı müddet-i mu‘ayyenelerinde mebâliğ-i müstedânenin tahsîli zımnında zikrolunan hüccetlerin zahrlarına yazılan muktezî i‘lâmlarına da yalnız hâvî oldukları meblağ nisbetinde pul ilsâk olunduğu gibi ayrıca sûret tahrîr edilir ise yine Hicaz’a mahsûs hüccet varakalarına bi’t-tahrîr zahrlarına beş guruşluk sûret pulu vaz‘ ve ilsâk edilmekde olduğundan Emvâl-i Eytâm Müdîriyeti’nden derkenâr edilmiş ve keyfiyetin niyâbet-i mezkûreye cevâben ve sâir nüvvâba ta‘mîmen ve İstanbul vilâyeti dâhilindeki kazâlar nüvvâbına gönderilmek üzere işbu tahrîrâtın nüsah-ı kâfiyesi leffen tisyâr kılınmış olmağla icrâ-yı îcâbına himmet buyurulması siyâkında tezkire-i sitâyişverî terkīm olundu efendim.<br><br>Fî 22 Şevval sene 327 ve fî 24 Teşrîn-i evvel sene 325.<br><br>Şeyhülislâm<br><br>Sahib</p>          <br><a title="Önceki sayfa" style="text-decoration:none" href="./ayrmetin.php?idno=36360"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36362"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o489"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>