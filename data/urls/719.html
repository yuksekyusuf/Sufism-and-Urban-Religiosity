﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 40<br>Hüküm no: 2<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ladik’in Koğa mahallesindeki Polad mescidine Seyyid Abdurrahman Halîfe’nin imam tayin edildiği</b><br><br>Ma‘rûz-ı dâ‘î-i Devlet-i aliyyeleridir ki,<br><br>Ladik kazâsı mahallâtından Koğa mahallesinde Polad mescid-i şerîfinde yevmî bir akçe vazîfe ile imâm olan Ali Halîfe b. Abdurrahman fevt olup imâmet-i mezkûre müteveffâ-yı mezbûrun mahlûlünden bin iki yüz otuz yedi senesi Cemâziyelevveli’nde kazâ-i mezbûr nâibi arzıyla sulbî oğulları es-Seyyid Mehmed ve es-Seyyid Mustafa nâm karındaşlara ale’l-iştirâk tevcîh olunup el-yevm üzerlerinde olduğu askerî rûznâmçesinden derkenâr olunmağla iktizâsı i‘lâm olunmak bâbında sâdır olan fermân-ı âlîşâna imtisâlen Der-aliyye’de bulunan bî-garaz erbâb-ı vukūfdan kazâ-i mezbûr mahallâtından Bahşi mahallesi ahâlîsinden Hatiboğlu es-Seyyid Süleyman b. es-Seyyid Yahya mahallesi ahâlîsinden Kādıoğlu es-Seyyid Abdullah b. es-Seyyid Ahmed nâm kimesneler <<şehâdetleriyle>> huzûr-ı şer‘a celb ile keyfiyeti gereği gibi etrâfıyla suâl olundukda derûn-ı arz ve merbût olan mahzarda tasrîh ve beyân kılındığı üzere mezbûrân es-Seyyid Mehmed ve es-Seyyid Mustafa Amasya kazâsına hicret ve mescid-i mezkûr dahi harâb ve imâmeti bî-hâsıl olduğundan vekîlleri dahi olamayarak asla rağbet etmeyip on seneden beri mescid-i mezkûr hâlî kalıp edâ-yı salât-ı mefrûza olunmamış idi. El-hâletü-hâzihî mahalle-i mezbûre ahâlîsinden ba‘zı ashâb-ı hayr mescid-i mezkûru hasbeten lillâhi te‘âlâ müceddeden inşâ eylediklerinden cemâ‘atle edâ-i salât-ı mefrûza için muktezî olduğundan mezbûrâna haber gönderilerek ya bi’n-nefs gelip imâmet etmek yâhûd vekîl nasbıyla edâ-yı hizmet ettirmeleri teklîf olundukda tavattun etmiş olduklarına binâen bi’n-nefs gelmeleri ve bî-hâsıl olduğundan vekâlet vazîfesine kifâyet etmeyeceğine nazaran vekîl göndermeleri mümkün olmayacağını [2a] beyân ile adem-i rağbetlerini kat‘iyen inhâ etmeleriyle kazâ-i mezbûr müftî ve ulemâ ve eimme ve hutebâ ve meşâyih ve sâdât ve ahâlîsi dahi dârende-i arz ve mahzarı takdîm eylediler deyü herbiri alâ-tarîkı’ş-şehâde ihbâr eylediklerinden sonra merkūm es-Seyyid Abdurrahman Halîfe’nin emânete ehliyet ve istihkākı lede’l-imtihân zâhir ve nümâyân olmağın bu sûretde cemâ‘at-i Müslimîn fezâil-i me’sûre-i cemâ‘atden mahrûm olmamak için imâmet-i mezkûre mezbûrânın adem-i rağbetlerinden muhtâr-ı ahâlî ve ehliyeti zâhir ve celî olan merkūm es-Seyyid Abdurrahman Halîfe’ye tevcîh olunmak bâbında emr [ü] fermân hazret-i veliyyü’l-emrindir.<br><br>Fî 17 Z sene [1]247</p>          <br><a title="Önceki sayfa" style="text-decoration:none" href="./ayrmetin.php?idno=718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b040"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o208"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>