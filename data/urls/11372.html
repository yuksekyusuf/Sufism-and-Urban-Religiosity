﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 99<br>Hüküm no: 41<br>Orijinal metin no: [10a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kamer Hatun bt. Bayram’ın bağını vakfettiği</b><br><br>Elhamdülillâhi’l-meliki’l-gaffâr, el-vâkıfü alâ-cemî‘i’l-esrâr, ellezî va‘ade li-ibâdihi’l-muhsinîne cennâtin tecrî min-tahtihe’l-enhâr, ve’s-salâtü ve’s-selâmü ale’r-resûli’l’l-muhtâr efdalü’l-mürselîni’l-ahyâr seyyidünâ ve senedünâ ve resûlinâ Muhammedin el-münciü asâti ümmetihî min-azâbi’n-nâr, ammâ ba‘d, işbu mazmûnunda vakıf ikrârından bahseden sahîh ve şer‘î bir hüccettir. Mahrûse-i Üsküdar tevâbi‘inden Karamürsel kasabası mahallâtndan Kıran mahallesinde sâkine sahibetü’l-hayrât Kamer Hatun bt. Bayram dünyânın fânî, âhiretin bâkī olduğunu idrâk ettiğinde meclis-i şer‘-i şerîfe hâzıra olup işbu vakıf ikrârının kendisinden sudûruna kadar silk-i mülk-i sahîhinde ve taht-ı tasarrufunda olan, kasaba-i mezkûrede kâin, bir tarafından el-Hâc Muslu mülkü, bir tarafından el-Hâc Mehmed mülkü, bir tarafından Hasan Ağa mülkü, bir tarafından tarîk-ı âm ile mahdûd bulunan Kavak Bağı diye ma‘rûf bağını cümle tevâbi‘i ve levâhıkıyla niyet-i hâlise ve taviyet-i sâfiye ile hasbeten lillâhi’l-azîm habsedip vakfettiğini ikrâr etti. Bağın mahsûlünü müddet-i hayâtınca kendisine şart etti. Vefâtından sonra bağ-ı mezbûrun icâreye verilip hâsıl olan ücretin her sene Medîne-i münevvere fukarâsına irsâlini şart etti. Vâkıfe-i mezbûre sonra bevvâb Hasan Bey b. Mehmed’i tescîl maksadıyla mütevellî nasbetti ve bağ-ı mezkûru kendisine teslîm eyledi. O dahî tesellüm edip sâir mütevellîler evkāfta nasıl tasarruf eyledilerse öyle tasarruf eyledi. Vâki‘ ikrâr mütevellî-yi mezbûr tarafından bi’l-müvâcehe tasdîk edildi. Hâl bu minvâl üzere iken vâkıfe-i mezbûre, vakf-ı akār İmâm-ı A‘zam Hazret-i Ebû Hanîfe-i Kûfî hazretleri yanında lâzım değildir diyerek vakfiyyetten rücû‘ edip bağ-ı mezkûrun silk-i mülküne idhâlini talep ve mütevellî-yi mezkûrdan istirdâd eyledi. Mütevellî-i mezkûr her ne kadar vakf-ı akār imâm-ı kebîr ve hümâm-ı hatîr-i aleyhi’r-rıdvâni’l-kesîr yanında lâzım değildir lâkin imâmeyn-i hümâmeyn İmâm Ebû Yusuf-ı sânî ve İmâm Muhammed b. el-Hasan el-Şeybânî kavilleri üzere ba‘de’l-vakf ve’t-teslîm ile’l-mütevellî sıhhat-i vakf lüzûmdan müfârakat etmeyip vakıf sahîh olunca lâzım dahi olur demişlerdir diye cevap verip akār-ı mezbûru teslîm etmekde nizâ‘ ve vâkıf-ı müşârun-ileyhe redden imtinâ‘ edip hâkim-i muvakki‘ü’l-kitâb huzûruna murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip bağ-ı merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ semi‘ahû fe-innemâ ismuhû ale’llezîne yübeddilûnehû inna’llâhe semî‘un alîm ve ecrü’l-vâkıfe ale’l-hayyi’l-kadîm.<br><br>Hurrire fî gurreti Recebi’l-müreccebi’l-ferd li-sene ışrîn ve elf.<br><br>Şuhûdü’l-hâl: Mahmud Efendi el-imâm-ı sânî, Ömer Efendi b. Hasan el-müderris, Hüseyin b. Hasan, Mehmed b. Halil el-kâtib, Hemdem Bey b. Cündî, Abdurrahman Efendi b. Abdullah, Süleyman Bey b. Abdullah, Mehmed Bey b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=11371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o817"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>