﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 464<br>Hüküm no: 413<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Revanî Çelebi Mescidi’nin imamet ve müezzinliğinin Halil Halife b. Salih üzerinde olduğu</b><br><br>Revânî Çelebi Mescid-i şerîfinin imâmet ve müezzinlik cihetleri husûsu<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda nezâret-i dâ‘îlerinde olan evkāfdan İstanbul’da Kırk Çeşme nezdinde vâki‘ merhûm Revânî Çelebi Mescid-i şerîfinin imâmet ve müezzinlik ve aşir-hânlık cihetlerine bâ-berât-ı âlî-şân mutasarrıf olan es-Seyyid Halil Halîfe b. Salih otuz dokuz senesi hâcc-ı şerîfe gider oldukda cihât-ı mezkûreyi oğlu Mustafa Efendi’ye kasr-ı yed etmiş ise de merkūm Mustafa Efendi diyâr-ı âhara gidip hayat ve memâtı nâ-ma‘lûm olduğundan mescid-i şerîf-i mezkûr mesdûd ve hidmet-i lâzımesi mu‘attal kaldığından bahisle cihât-ı mezkûre merkūm Mustafa Efendi’nin ref‘inden babası mezbûr es-Seyyid Halil Halîfe’ye tevcîh olunmasını mahalle-i mezbûre ahâlîsi istid‘â eyledikleri mefhûm-ı arzuhâlden müstebân olup lâkin hâmiş-i arzuhâlde mastûr küçük evkāf muhâsebesi derkenârında cihât-ı mezkûreye el-yevm mezbûr es-Seyyid Halil Halîfe’nin üzerinde olup merkūm Mustafa Efendi’ye tevcîh olunduğunun kaydı bulunmamağla keyfiyeti etrâfıyla tahkīk için mahalle-i mezbûre ahâlîsi olan el-Hâc Halil Efendi ve Hasan Efendi ve el-Hâc Hüseyin Efendi ve Süleyman Efendi ve Hasan Ağa ve sâir cemâ‘at-i Müslimîn huzûr-ı şer‘e celb ile suâl olundukda mezbûr es-Seyyid Halil Halîfe cihât-ı mezkûreyi ancak nâzır-ı vakf huzûrunda kasr-ı yed edip henüz tevcîh-i sultânî olunmadığını ve sahib-i evveli mezbûr es-Seyyid Halil Halîfe muhtâr-ı cemâ‘at olup her vechile imâmete ehil olduğunu ihbâr etmeleriyle bu sûretde tevcîh-i sultânî bulunmadıkça yalnız mutasarrıfının ferâğı mu‘teber olmamağla cihât-i mezkûreyi kemâ-kân bâ-berât-ı âlî mutasarrıfı mezbûr es-Seyyid Halil Halîfe dâ‘îlerinin zabt ve tasarrufu iktizâ eylediği İstanbul Mahkemesi’nden huzûr.<br><br>Fî-gurreti Z sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b464"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>