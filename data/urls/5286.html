﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 359<br>Hüküm no: 362<br>Orijinal metin no: [81b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostantin v. Bakim’in tasarrufunu iddia ettiği Kamer Hatun Vakfı’na ait evin mûrisi Praşkeva tarafından vakıf için yangından sonra yeniden bina edildiği</b><br><br>Bâ-imzâ-i hazret-i efendi.<br><br>Mahmiye-i İstanbul’da Şeyh Ferhad Mahallesi’nde vâki‘ Kamer Hatun Vakfı’ndan bir tarafdan Çoban Çavuş Süleyman Ağa Vakfı bir tarafdan Bargam zimmî mülkü ve iki tarafdan tarîk-i âm ile mahdûd bir bâb menzile bi’l-icâreteyn mutasarrıf olan Praşkeva zimmînin zî-rahm cihetinden hasren vârisi olan Kostantin v. Bakim nâm zimmî meclis-i şer‘-i şerîf-i enverde vakf-ı mezbû[r] mütevellîsi olmağla menzil-i mahdûd-ı mezbûra bi’t-tevliye vaz‘-ı yedi müte‘ayyin olan râfi‘u’l-vesîka İmâm Ali Efendi b. Abdullah Efendi mahzarında üzerine da‘vâ ve takrîr-i kelâm edip menzil-i mahdûd-ı mezbûr mûrisim hâlik-i mezbûrun bi’l-icâreteyn tasarrufunda iken bin yüz yirmi yedi senesinde vâki‘ harîkde bi’l-külliye muhterik olup eser-i binâdan nesne kalmamağla mûrisim hâlik-i mezbûr hayâtında üzerine mâlıyla mülkü olmak üzere binâ eyledikden sonra hâlik olmağla ebniyesi irsen bana intikāl eylemişiken mütevellî-i mezbûr menzil-i mahdûd-ı mezbûru bi-gayr-ı vech-i şer‘î zabt eder suâl olunsun dedikde gıbbe’s-suâl mütevellî-i mezbûr İmâm Ali Efendi cevâbında fi’l-vâki‘ menzil-i mahdûd vakf-ı mezbûrdan müdde‘î-i mezbûrun mûrisi hâlik-i merkūm Praşkeva zimmînin hayâtında tasarrufunda olmağın ba‘de’l-helâkihî evlâdı kalmamağla taraf-ı vakfa âid olmak üzere bi’t-tevliye zabt ve tasarrufunu ikrâr lâkin hâlik-i mezbûr menzil-i mahdûd-ı mezbûr bin yüz yirmi yedi senesinde vâki‘ harîkde bi’l-külliye muhterik oldukda merkūm Praşkeva üzerine eylediği binâsını vakıf için binâ ve işhâd dahi eylemişidi deyü def‘le mukābele edicek gıbbe’l-istintak ve’l-inkâr mütevellî-i mezbûr İmâm Ali Efendi’den def‘-i mazbûrunu mübeyyine beyyine taleb olundukda udûl-i ahrâr-ı ricâl-i Müslimînden ve mahalle-i mezbûre ahâlîsinden Ya‘kub [82a] b. Mehmed ve el-Hâc Mehmed b. Mahmud ve Molla Mehmed b. el-Hâc İbrahim ve Miskçi İbrahim Çelebi b. Abdullah ve es-Seyyid Osman Çelebi b. es-Seyyid Mehmed ve Mustafa Bey b. Abdullah ve Ahmed Beşe b. el-Hâc Abdi ve Mehmed Çelebi b. Abdüsselam ve Hâfız es-Seyyid Mahmud Efendi b. İbrahim ve el-Hâc Mehmed b. Mustafa ve Mustafa b. Himmet ve el-Hâc Ali b. Ali ve Hancızâde Mustafa Ağa ve Hamamcı Mustafa Bey b. Yusuf nâm kimesneler li-ecli’ş-şehâde meclis-i şer‘a hâzirûn olup istişhâd olunduklarında fi’l-vâki‘ müdde‘î-i mezbûrun zî-rahm cihetinden hasren vârisi olup Mahmiye-i mezbûrede Şeyh Ferhad Mahallesi’nde vâki‘ Kamer Hatun Vakfı müsakkafâtından bir tarafdan Çoban Çavuş Süleyman Ağa Vakfı ve bir tarafdan Bargam zimmî mülkü ve tarafeyni tarîk-i âm ile mahdûd vakıf menzile bi’l-icâreteyn mutasarrıf olan Praşkeva zimmî bin yüz yirmi yedi senesinde vâki‘ harîkde menzil-i mahdûd-ı mezbûr muhterik oldukda mezbûr Praşkeva zimmî menzil-i mahdûd-ı mezbûru mâlıyla vakıf için binâ ve bizi işhâd etmişidi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm müdde‘î-i mesfûr Kostantin zimmî bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fi’l-yevmi’l-âşir min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Çelebi b. Mehmed kethüdâ, Salih Çelebi b. Süleyman, el-Hâc Âmir?, Şukûfeci el-Hâc Mehmed b. Mahmud, Mehmed b. el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=5285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o683"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>