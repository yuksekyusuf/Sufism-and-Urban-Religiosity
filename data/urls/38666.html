﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 264<br>Hüküm no: 286<br>Orijinal metin no: [48b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’dan intikal eden çamaşırcı dükkânı gediğinin Mehmed Salih’e satılması</b><br><br>Câmeşûycu gediği, 1500 guruş<br><br>Medîne-i İstanbul’da Nallı Mescid kurbünde sâkin iken bundan akdem fevt olan İbrahim Ağa b. Mehmed’in verâseti zevce-i menkûha-i metrûkesi Âişe bt. Abdullah ile sulbiye kebîre kızı Nefise’ye inhisârı tahakkukundan sonra mezbûretân Âişe ve Nefise hatunlar taraflarından husûs-ı âti’l-beyânda vekîl olduğu zâtlarını ârifân es-Seyyid Hüseyin b. Abdullah ve Mustafa b. Ahmed şehâdetleriyle sâbit olan es-Seyyid Mehmed Ağa b. es-Seyyid Ömer meclis-i şer‘-i şerîf-i enverde işbu bâ‘isü’l-vesîka Mehmed Salih Efendi b. Ahmed mahzarında bi’l-vekâle ikrâr-ı tam ve takrîr-i kelâm edip mahmiye-i mezbûrede Kapalı Fırın kurbünde Cezerî Kasımpaşa mahallesinde camcı ve bakkāl dükkânları beynlerinde [49a] kâin şehriye üç guruş kirâ-yı kadîmeli bir bâb câmeşûycu dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme müvekkilelerim mezbûretânın mûrisleri müteveffâ-yı mezbûr İbrahim Ağa’nın hayatında ile’l-vefât müstakıllen yedinde emvâli olup ba‘de vefâtihî müvekkilelerim mezbûretâna mevrûs olmağla ben âlât-ı muharrere-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm Mehmed Salih Efendi’ye bi’l-vekâle bin beş yüz guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr bin beş yüz guruşu müşteri-yi merkūm bana def‘ ü teslîm ben dahi yedinden bi’l-vekâle tamamen ahz ü kabz eyledim, fîmâ-ba‘d âlât-ı muharrere-i mezkûre mezbûre Mehmed Salih Efendi’nin emvâl-i müşterâsı ve hakk-ı sırfı olup müvekkilelerim mezbûretânın kat‘a alâka ve medhalleri kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 17 C sene [1]242<br><br>Şühûdü’l-hâl: Ali Çelebi el-muhzır, Hüseyin Çelebi el-muhzır, Mehmed Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>