﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 300<br>Hüküm no: 406<br>Orijinal metin no: [228-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Harap olan vakıf bahçenin kiraya mahsûben binâ yapılmak üzere kiralandığı</b><br><br>Havâss-ı aliyye kazâsı muzâfâtından Hasköy’de Abdüsselam mahallesi imâmı olup bahçe-i âti’z-zikre meşrûtiyyet üzre mütevellî olan Mustafa Halîfe b. Abdullah mahfil-i kazâda işbu kitâbın sâhibleri olan Dilâver Bey b. Abdullah ile mezbûr Dilâver Bey’in zevcesi olan Saliha Hâtun bt. Abdullah muvâcehelerinde ikrâr-ı tâm ve takrîr-i kelâm edip mahalle-i mezbûrede vâki‘ bir tarafdan Rıdvan Efendi mülkü ve bir tarafdan İsmihân Hâtun bt. Mustafa mülkü ve iki tarafdan tarîk-i âm ile mahdûd olup merhûme Örfî Hâtun Vakfı’ndan olup tûlen seksen arzan altmış bi-hesâb-ı şatrancî dört bin sekiz yüz zirâ‘ bahçenin cüdrânı mürûr-ı eyyâm ve kürûr-ı a‘vâm ile harâba müşrif olup arsa-i mücerrede kalıp cânib-i vakıfdan ta‘mîre vüs‘at olmayıp îcâr olunmak vakf-ı şerîfe her vechile evlâ ve enfa‘ olmağın ihdâs eyledikler[i] binâ icâre-i mu‘accelelerine mahsûb olmak üzre tevliyet-i mahkiyyem hasebiyle binâya izin verip mârrü’z-zikr bahçe yerini mezbûrân Dilâver Bey’e ve Saliha’ya iki bin akçe icâre-i mu‘accele ve senede üç yüz akçe icâre-i müeccele ile müddet-i ma‘lûmeye îcâr ve teslîm edip mezbûrân dahi vech-i muharrer üzre istîcâr ve kabz ve kabûl eylediler dedikde mütevellî-i mezbûrun minvâl-i meşrûh üzre cârî olan ikrâr ve takrîrini mezbûrân Dilâver Bey ve Saliha vicâhen tasdîk ve şifâhen tahkīk edicek mâ hüve’l-vâki‘ [bi’t-taleb ketb olundu.] Tahrîren fi’l-yevmi’l-hâmis ve’l-ışrîn min Cumâdelûlâ sene 1550.<br><br><br>Şuhûdü’l-hâl: Ali Beşe b. Mustafa, Hüseyin b. Ali, Mustafa b. Mehmed, Ali b. Abdullah, Mehmed Beşe b. Abdullah, Ali Beşe b. Abdullah, Sinan Beşe b. Abdullah er-Râcil, Ahmed b. Yusuf, Hüseyin b. Abdullah, Ahmed Bey Habbâz, Hüseyin Beşe b. Abdullah cebeci, Mirza b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=23633"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23635"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o455"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>