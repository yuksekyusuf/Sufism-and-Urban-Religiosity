﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 249<br>Hüküm no: 205<br>Orijinal metin no: [57a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefer Mehmed Bey’in Mehmed Salih’deki alacağını tahsili</b><br><br>Ma‘rûz,<br><br>Derûn-ı arzuhâlde mezkûrü’l-ism Asâkir-i Hâssa-i Şâhâne miralaylarından olup bin iki yüz elli beş senesi şehr-i Rebî‘ülevveli’nin beşinci günü Anadolu’da Malatya kazâsında Nizib nâm mahâlde esnâ-i muhârebede fevt olduğu sikāt-ı Müslimînden Yüzbaşı Mehmed Ağa b. İbrahim ve Ahıskavî Esirci Mehmed Emin Ağa b. Mehmed nâm kimesneler ihbârlarıyla zâhir olan Mehmed İzzet Bey’in min-ciheti’l-usûbeti’n-nesebiye ber-vech-i âtî vârisi olduğunu iddi‘â eden Sefer Mehmed Bey b. Hüseyin Bey b. Ali Paşa’nın sulbî mahdûmu ve tarafından husûs-ı âti’l-beyânda vekîl olduğu Ahmed Ağa b. Mehmed ve Mehmed Ağa b. İsmail nâm kimesneler şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan sâhib-i arzuhâl Hamdi Bey Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde müteveffâ-yı mûmâ-ileyh Mehmed izzet Bey zevce-i menkûha-i metrûkesi Şerife Fâtıma Hanım’ın pederi ve tarafından vekîl-i sâbitü’l-vekâlesi es-Seyyid Süleyman Şükrü Ağa b. es-Seyyid İbrahim hâzır olduğu hâlde Mehmed Salih Ağa b. Mehmed muvâcehesinde müteveffâ-yı mûmâ-ileyh Mehmed İzzet Bey’in babası Ali Bey pederim ve müvekkilim mûmâ-ileyh Sefer Mehmed Bey’in babası merkūm Hüseyin Bey ile li-ebeveyn er karındaşları olup babaları ismi müşârün-ileyh Ali Paşa ve dedeleri ismi el-Hâc Hasan Ağa ve vâlideleri ismi Fâtıma Hatun bt. Abdullah ve maskat-ı re’sleri Trabzon sancağında vâki‘ Gönye kazâsına tâbi‘ Makri karyesi olup ol vechile pederim ve müvekkilim mûmâ-ileyh müteveffâ-yı merkūm Mehmed İzzet Bey’in li-ebeveyn ammi oğlu olmağla verâseti zevcesi müvekkile-i merkūme ile usûbet-i nesebiye cihetinden pederim müvekkilim mûmâ-ileyhe münhasıra olup bunlardan gayrı vârisi ve terekesine müstehakk-ı âharı olmamağla müteveffâ-yı merkūm, mezbûr Mehmed Salih Ağa zimmetinde cihet-i deyn-i şer‘îden üç yüz guruş hayatında mezbûr Mehmed Salih Ağa’dan kable’l-ahz ve’l-istîfâ fevt ve meblağ-ı mezkûr zevcesi müvekkile-i merkūme ile pederim müvekkilim mûmâ-ileyhe mevrûs olmağla meblağ-ı mezkûr üç yüz guruşdan pederim müvekkilim mûmâ-ileyhin hisse-i irsiye-i şer‘iyyesini bi’l-vekâle taleb ederim, suâl olunsun dedikde, merkūm Mehmed Salih Ağa dahi cevâbında müteveffâ-yı merkūme cihet-i merkūme üç yüz guruş deyni olduğunu ikrâr, lâkin müvekkil-i mûmâ-ileyh Sefer Mehmed Bey’in verâseti ma‘lûmum değildir deyü müdde‘î-i vekîl-i merkūmun ber-vech-i muharrer verâset müdde‘âsını inkâr edicek müdde‘î ve kebîr-i merkūm ber-vech-i muharrer verâset müdde‘âsını herbiri mahallerinde lede’t-tezkiye adl ve makbûlü’ş-şehâde idükleri ihbâr olunan Hasan Ağa b. Süleyman ve Ahmed Ağa b. Mustafa nâm kimesneler şehâdetleriyle bi’l-muvâcehe vech-i şer‘î üzere isbât etmeğin mûcebince müvekkil-i mûmâ-ileyh es-Seyyid Mehmed Bey’in verâsetine ba‘de’l-hükm meblağ-ı mezkûr üç yüz guruşdan müvekkil-i mûmâ-ileyhin hisse-i irsiye-i şer‘iyyesi oğlu müdde‘î-i mûmâ-ileyh vekîl-i merkūm Hamdi Bey’e edâ ve teslîme merkūm Mehmed Salih Ağa’ya tenbîh olunduğu huzûr-ı [âlîlerine i‘lâm olundu].<br><br>Fî 23 R sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>