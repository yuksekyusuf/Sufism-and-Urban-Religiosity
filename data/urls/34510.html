﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 354<br>Hüküm no: 332<br>Orijinal metin no: [64b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bıçakçı Ebubekir Usta ile Ali Ağa ve Mehmed Emin ustaların bıçakçı dükkânı gediğindeki hisselerini Süleyman Usta’ya sattıkları</b><br><br>Çakmakçı mübâya‘ası<br><br>Mahmiye-i İstanbul’da Mercan kurbünde Dâye Hatun mahallesinde sâkin bıçakçı esnâfından Ebubekir Usta b. Hüseyin nâm kimesne asâleten ve esnâf-ı mezkûreden Mehmed Emin Usta’nın babası ve tarafından husûs-ı âti’l-beyânda vekîl olduğu Ömer Usta b. Ali ve es-Seyyid Mehmed Usta b. Mustafa şehâdetleriyle sâbit olan es-Seyyid Ali Ağa b. es-Seyyid Ali nâm kimesne vekâleten meclis-i şer‘-i şerîf-i enverde yine esnâf-ı mezkûreden işbu bâ‘isü’l-kitâb es-Seyyid Süleyman Usta b. Hüseyin mahzarında her biri bi’l-asâle ve bi’l-vekâle ikrâr-ı tâm ve takrîr-i kelâm edip mahmiye-i mezbûrede Çakmakçılar sûkunda vâki‘ Sünbüllühan kapısı ittisâlinde kâin bir bâb bıçakçı dükkânı derûnunda mevcûde beyne’l-esnâf gedik ta‘bîr olunur bir örs ve üç çekiç ve üç kısaç ve bir ocak ve sâir âlât-ı lâzıme-i ma‘lûme akd-i âti’z-zikrin sudûruna değin bâ-hüccet-i şer‘iyye benim ve müvekkil-i merkūmun yedimizde iştirâken mülkümüz olmağla asıl-ı merkūm ben ve vekîl-i merkūm oğlum ve müvekkilim mezbûrun ber-minvâl-i muharrer mâlik olduklarımız gedik-i mezkûru tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bin yedi yüz guruşa bi’l-asâle ve bi’l-vekâle guruşa bey‘ ü temlîk ve teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr bin yedi yüz guruşu bize tamâmen def‘ ü teslîm ve biz dahi yedinden bi’l-asâle ve bi’l-vekâle ahz u kabz etmemizle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ ve iskāt eyledik ba‘de’l-yevm gedik-i mezkûrda asıl-ı mezbûr benim ve vekîl-i mezbûr oğlum ve müvekkilim merkūmun aslâ ve kat‘â alâka ve medhallerimiz kalmayıp müşteri-i merkūm es-Seyyid Süleyman Usta’nın mülk-i müşterâsı ve hakk-ı sırfı olmuşdur dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 2 Receb sene 1247<br><br>Şuhûdü’l-hâl: Kethüdâ Mehmed Salih Ağa b. Mehmed, Yiğitbaşı Mustafa b. Ali, Mütevellî Mustafa b. Ali, Tuğcu Ahmed b. Abdullah, Muhzır Mahmud Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=34509"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34511"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>