﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 274<br>Hüküm no: 175<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi esnâfından Artin ve Mikail Râhib kardeşler ile diğer ortakların ekmek fırını ve değirmenindeki hisseleri için hüccet talebi</b><br><br>Uncu değirmeni ihbârı<br><br>Âsitâne-i sa‘âdet âşiyâne ve bilâd-ı selâse mahkemelerine bâ-fermân-ı âlî mine’l-kadîm merbût olan duhâncı gediklerinden mâ‘adâ gerek Dersaâdet ve gerek bilâd-ı selâse-i mezkûrede kâin ber-vech-i mülkiyet tasarruf olunmakda bulunan her nev‘ gediklerin mübâya‘a ve ikrâr-ı mülk ve hibe ve irsen intikāl misillü kâffe-i mu‘âmelâtı ve vukū‘ bulan muhâkemâtı münhasıran ve mahsûsan İstanbul Mahkemesi’nden icrâ ve iktizâ eden i‘lâm ve hüccet-i şer‘iyyeleri ancak mahkeme-i mezkûre tarafından i‘tâ olunmak ve gedikât ashâbının rızâ ve muvâfakatları olmadıkça kadîm mülk kirâları tezyîd olunmamak ve senedât-ı sahîha ve mu‘tebere ile ber-vech-i mülkiyet tasarruf olunmakda bulunan gediklerin müstakır oldukları mahalden ihrâc ve imhâsı zımnında mülk sâhibleri tarafından da‘vâya tasaddî olunur ise hükkâm-ı şer‘-i şerîf cânibinden istimâ‘ olunmaması bâlâsı tuğrâ-yı garrâ-yı cihân-bânî ile muvaşşah ve müzeyyen bir kıt‘a nizâmnâme ve bâ-fermân-ı âlî müesses olan nizâm-ı müstahsene iktizâsından bulunduğuna binâen her biri teba‘a-i Devlet-i aliyye’den olup nefsinden asîl ve li-ebeveyn er karındaşları ekmekçi esnâfından Artin ve Mikail Râhib veledey. Serkiz taraflarından husûs-ı âti’l-beyânda vekîl-i şer‘îleri esnâf-ı mezkûreden Mıgırdıç her biri teba‘a-i Devlet-i aliyye’den olup nefsinden asîl ve li-ebeveyn er ve kız karındaşları esnâf-ı mezkûreden Kigork ve Elmas ve Turfanda evlâdi’l-müteveffâ Magdisi Haçador v. Kirhor taraflarından husûs-ı câî‘z-zikrde tasdîka vekîl-i şer‘îleri esnâf-ı mezkûreden Ohannes ve yine her biri teba‘a-i Devlet-i aliyye’den Oskohi bt. Sahak ve esnâf-ı mezkûreden Nişan ve Abris ve diğer Elmas ve Herzik ve Serpohi evlâdi’l-müteveffâ Zohrab taraflarından kezâlik husûs-ı câî’z-zikrde vekîl-i şer‘îleri esnâf-ı mezkûreden Mardiros v. Kalos hâzır oldukları hâlde meclis-i şer‘-i şerîf-i hatîrde esnâf-ı merkūme kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel vekîlleri esnâf-ı merkūme yiğitbaşısı es-Seyyid İsmail Efendi b. es-Seyyid Mehmed Emin hâzır olduğu hâlde bi’l-asâle ve bi’l-vekâle takrîr-i kelâm ve ta‘bîr ani’l-merâm edip mahrûse-i Galata’da Kapıiçi nâm mahalde Sultan Bayezid mahallesinde kâin bir tarafdan hallâc dükkânı ve bir tarafdan Hazinedâr es-Seyyid Mustafa Ağa menzili ve tarafeyni tarîk-i âm ile mahdûd merhûm Mehmed Çelebi Vakfı musakkafâtından Kapıiçi fırını demekle arîf şehriye on altı guruş kirâlı bir bâb habbâz fırını derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzime-i ma‘lûmenin yüz yirmi sehm i‘tibârıyla on iki sehm hisse-i şâyi‘ası müvekkilim Artin’in ve on buçuk sehm hisse-i şâyi‘ası diğer müvekkilim merkūm Mikail Râhib’in ve on üç buçuk sehm hisse-i şâyi‘ası benim ve otuz altı sehm hisse-i şâyi‘ası hâzır-ı asîl ve müvekkilûn-ı merkūmûn Ohannes ve Kigork ve Elmas ve Turfanda’nın babaları müteveffâ-yı merkūm Magdisi Haçador ile anaları müteveffât diğer Oskohi bt. Bahadur’dan irsen ve sekiz sehm hisse-i şâyi‘ası yine hâzır-ı asîl ve müvekkilûn-ı merkūmûn Ohannes ve Kigork ve Elmas ve Turfanda’nın min kıbeli’l-eb ceddeleri müteveffât âhar Elmas bt. Kirhor’dan bi-tarîki’l-münasaha irsen ve kırk sehm hisse-i şâyi‘ası dahi müvekkilûn-ı merkūmûn Oskohi ve Nişan ve Abris ve diğer Elmas ve Herzik ve Serpohi’nin müteveffâ-yı merkūm Zohrab’dan kezâlik irsen el-yevm yedimizde mülkümüz ve fırın-ı mezkûre merbût fırın-ı mezkûr karşısında camcı dükkânı ittisâlinde kâin şehriye yirmi beş guruş kirâlı ma‘lûmu’l-hudûd dört horosu habbâz ve bir horosu uncu ki cem‘an beş horoslu bir bâb değirmen derûnunda mevcûde beyne’l-esnâf gedik ta‘bîr olunur on altı re’s bârgir ekmekçi ve dört re’s bârgir uncu ki cem‘an yirmi re’s bârgir ve onlara tâbi‘ sâir âlât-ı lâzime-i ma‘lûmenin iki re’s bârgir ve onlara iktizâ eden âlât-ı sâiresi müvekkillerim merkūmândan merkūm Artin’in ve bir re’s bârgir on sekiz mıh ve ona îcâb eden âlât-ı sâiresi merkūm Mikail Râhib’in ve iki re’s bârgir altı mıh ve onlara îcâb eden âlât-ı sâiresi benim ve altı re’s bârgir ve onlara isâbet eden âlât-ı sâiresi hâzır asîl ve müvekkilûn-ı merkūmûn Ohannes ve Kigork ve Elmas ve Turfanda’nın babaları müteveffâ-yı merkūm Magdisi Haçador ile anaları müteveffât-ı merkūme diğer Oskohi’den irsen ve bir re’s bârgir sekiz mıh ve ona îcâb eden âlât-ı sâiresi yine hâzır-ı asîl ve müvekkilûn-ı merkūmûn Ohannes ve Kigork ve Elmas ve Turfanda’nın min kıbeli’l-eb ceddeleri müteveffât-ı merkūme âhar Elmas’dan bi-tarîki’l-münasaha irsen ve diğer altı re’s bârgir on altı mıh ve onlara iktizâ eden âlât-ı sâiresi dahi müvekkilûn-ı merkūmûndan Oskohi ve Nişan ve İris ve diğer Elmas ve Herzik ve Serpohi’nin müteveffâ-yı merkūm Zohrab’dan kezâlik irsen bâ-hücec-i şer‘iyye ve bâ-ilmühaber-i esnâf-ı merkūme yedimizde mülkümüz iken ben müvekkillerim merkūmân Artin ve Mikail Râhib ve hâzır-ı asîl ve müvekkilûn-ı merkūmûn Ohannes ve Kigork ve Elmas ve Turfanda ve Oskohi ve Nişan ve İris ve diğer Elmas ve Herzik ve Serpohi ber münvâl-i muharrer mâlik olduğumuz ancak fırın-ı mezkûr derûnunda mevcûde beyne’l-esnâf gedik ta‘bîr olunur yüz yirmi sehm i‘tibâr olunan âlât-ı lâzime-i ma‘lûmeyi yedimizde bi’l-ibkā mâ‘adâ değirmen-i mezkûr derûnunda mevcûde beyne’l-esnâf gedik ta‘bîr olunur yirmi re’s bârgir ve onlara tâbi‘ sâir âlât-ı lâzime-i ma‘lûme-i mezkûreyi bundan mukaddem Altıncı Dâire-i Belediye Riyâsetine semen-i ma‘lûm ve makbûza bey‘ ve teslîm etmemizle mâ‘adâ mârrü’z-zikr fırın gediği alâtı ber-minvâl-i muharrer benimle müvekkillerim merkūmân Artin ve Mikail Râhib ve hâzır-ı asîl ve vekîl ve müvekkilûn-ı merkūmûn Ohannes ve Kigork ve Elmas ve Turfanda ve Oskohi ve Nişan ve İris ve diğer Elmas ve Herzik ve Serpohi’nin mülkümüz olduğunu nâtık yedimizde müstakillen sened-i şer‘î olmamağla hakīkat-ı hâl husûs-ı mezkûre vukūf-ı tâmları olan kimesnelerden istihbâr ve suâl olunup haberleri tahrîr ve imlâ ile mârrü’z-zikr fırın gediği âlâtı ber-vech-i meşrûh benimle hâzır-ı asîl ve vekîl ve müvekkilûn-ı merkūmûnun mülkümüz olduğunu nâtıka kıbel-i şer‘den yedimize müstakillen birer kıt‘a hüccet-i şer‘iyye i‘tâ buyurulmak murâdımızdır deyu hâzırân-ı asîl ve vekîlân-ı merkūmân Ohannes ve Mardiros ile ma‘an bi’l-asâle ve bi’l-vekâle istid‘â etdiklerinde hâl asîl ve vukelâ-i merkūmûn Mıgırdıç ve Ohannes ve Mardiros’un bâlâda bast ve beyân eyledikleri minvâl üzere olduğunu husûs-ı mezkûre vukūf-ı tâmları olan esnâf-ı merkūmdan cerîdede mazbûtü’l-esâmî kimesnelerden her biri alâ tarîki’ş-şehâde haber vermeleriyle vâki‘-i hâl hıfzan li’l-makāl işbu vesîka-i enîka ketb ü imlâ olundu.<br><br>Fî 20 Cumâdelûlâ sene 1279<br><br>Şuhûdü’l-hâl: Muhzır Ahmed Ağa b. ( ), Muhzır Mustafa Ağa b. ( ), Muhzır Şakir Ağa b. ( ), Muhzır Süleyman Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>