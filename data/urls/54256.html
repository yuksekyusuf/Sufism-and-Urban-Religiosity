﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 744<br>Hüküm no: 1231<br>Orijinal metin no: [101a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Osman’ın alacağı olduğu</b><br><br>Ma‘rûz<br><br>Medîne-i Üsküdar’da Yeniçeşme’de sâkin kalyoncu neferâtından es-Seyyid Osman b. Hüseyin medîne-i mezbûrede mahfil-i Bâb’da meclis-i şer‘-i hatîrde Çörekci Abdullah Beşe b. Ahmed mahzarında ben ücret ile hizmet eder makūleden olmamla târih-i i‘lâmdan bir sene mukaddem beher şehr dokuzar guruş ücret kavliyle beş ay mezbûr Abdullah Beşe dükkânında hizmet etmemle şühûr-ı mezkûrede müctemi‘ olan kırk beş guruş hakkımın dokuz guruşunu yedinden ahz ü kabz ve bâkī otuz altı guruş ile esnâ-yı hizmetimde yedimden istidâne ve kabz ve umûruna sarfla istihlâk eylediği elli guruş ki cem‘an seksen altı guruş zimmetinde hakkım olmağla taleb ederim deyü da‘vâ ve mezbûr Abdullah Beşe cevâbında fi’l-hakīka müdde‘î-i mezbûrun ber-vech-i muharrer hizmetini ikrâr ve cihet-i mezkûreden ber-vech-i muharrer elli guruş kabzını külliyen inkârından mâ‘adâ müdde‘î-i merkūm kabzını mu‘terif olduğu dokuz guruşdan ziyâde otuz altı guruşu dahi tamamen edâ ve teslîm etmişdir deyü herbiri âhardan eyledikleri müdde‘âlarını beyân ve isbâta kādir olamayıp herbirleri âharın talebiyle gıbbe’t-tahlîfi’ş-şer‘î mûcibiyle müdde‘î-i mezbûr es-Seyyid Osman ziyâde elli guruş mutâlebesiyle mezbûr Abdullah Beşe’ye bilâ-beyyine mu‘ârazadan ba‘de’l-men‘ meblağ-ı bâkī-i merkūm otuz altı guruşu dahi mezbûr es-Seyyid Osman’a edâ ve teslîme mezbûr Abdullah Beşe’ye şer‘an tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 5 min-Şevvâl sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54255"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54257"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b744"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o998"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>