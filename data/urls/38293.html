﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 79<br>Hüküm no: 57<br>Orijinal metin no: [11a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şekerci Osman Ağa’ya olan borcunu ödemesi hususunda üvey oğlu Yusuf Ağa’ya tenbih olunması</b><br><br>Üveyi oğlu mezbûr Yusuf Ağa’ya teslîm.<br><br>İşbu kaydın bâlâsında terkīn olunan kayd bu mahâlle ba‘de’t-tashîh kaydolunmağla şerh verildi. [Mühür:] Seyyid Halil<br><br>Ma‘rûz,<br><br>Şekerci esnâfından bâ‘isü’l-i‘lâm el-Hâc Osman Ağa b. Mehmed mahfil-i şer‘iyyâtda üveyi oğlu esnâf-ı merkūmeden Yusuf Ağa b. Halil muvâcehesinde ben üveyi oğlum mezbûr Yusuf Ağa’nın bi-şarti’r-rücû‘ emriyle akdi merkūme izâfetle âhardan iştirâ ve kabz ve kendüye bi-a‘yânihâ i‘tâ ve teslîm eylediğim ba-defter-i müfredât elbise-i müte‘addide-i ma‘lûme esmânına malımdan medfû‘um olup oğlum mezbûr Yusuf Ağa zimmetinde bi’l-mürâca‘a alacak hakkım olan dört yüz guruşu üveyi oğlum mezbûr Yusuf Ağa’dan bi’l-mürâca‘a hâlâ taleb ederim deyü tasaddî eylediğim da‘vâmdan bâ-tavassut-ı muslihîn üveyi oğlum mezbûr Yusuf Ağa ile bi’t-tav‘ ve’r-rızâ üç yüz guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı merkūmdan mâ‘adâ ziyâde müdde‘âma müte‘allıka da‘vâdan ben mezbûr Yusuf Ağa’nın zimmetini, ol dahi kezalik benim zimmetimi tarafeynden her birimiz ibrâ-i sahîh-i şer‘î ile kabûlümüzü hâvî ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı merkūm üç yüz guruşu müdde‘î-i merkūm el-Hâc Osman Ağa’ya edâ ve teslîme mezbûr Yusuf Ağa’ya tenbîh olunduğu bi’l-iltimâs huzûr-ı [âlîlerine i‘lâm olundu].<br><br>Fî 7 L sene [12]73.<br><br>Akif.</p>          <br><a title="Önceki sayfa" style="text-decoration:none" href="./ayrmetin.php?idno=38292"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38294"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o186"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>