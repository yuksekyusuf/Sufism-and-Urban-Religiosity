﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 93<br>Hüküm no: 57<br>Orijinal metin no: [32-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Derviş Mehmed b. Abdülcebbâr’ın yetim kızının nafakası için evinin satılması</b><br><br>Havâss-ı aliyye kazâsına tâbi‘ Hasköy mahallâtından el-Hâc Şaban mahallesinde sâkin iken fevt olan Derviş Mehmed b. Abdülcebbâr nâm kimesnenin verâseti zevce-i metrûke[si] Saadet bt. Abdi ve sagīr[e] kızı Ümmühânî’ye münhasıra olduğu şer‘an mütehakkik oldukdan sonra mezbûre Saadet kendi tarafından asâleten ve kızı sagīre-i mezbûrenin tesviye-i umûruna vasîyy-i şer‘îsi [33] olmağla vesâyeten muhzır Ahmed Efendi [b.] Abdi el-İmâm mahzarında ikrâr ve takrîr-i kelâm edip merhûm-ı merkūmun nukūd ve menkūlünden mahalle-i mezbûrede vâki‘ bir tarafı Mâhi bt. Abdullah nâm Hâtun ile Kalef nâm Yahudi mülkü ve bir tarafı Rahime bt. Ahmed ile mahdûd mülkü ve iki [tarafı] tarîk-i âm ile mahdûd ve mümtâz olan iki bâb tahtânî ocaklı menzili ve iki fevkānî menzil ve menzil-i mezbûra muttasıl bir kıt‘a bağı ve iki bi’r-i mâ’ ve eşcâr[-ı müsmire] ve gayr-ı müsmireyi müştemil olan mülk menzilden gayrı mâl ıtlâk olunur şeyi olmayıp sagīr[e]-i mezbûrenin nafaka ve kisvesi için menzil-i mezbûrun bey‘i lâzım gelmeğin cânibi şer‘-i kavîmden bey‘ine izin ve icâzet verdikden sonra menzil-i mezbûr sûk-ı sultânîde kirâren ve mirâren müzâyede olunup rağabât-ı nâs bi’l-külliye munkatı‘a oldukdan sonra mutasarrıf olsun dedikde gıbbe’t-tasdîki’l-vicâhî bi’t-taleb ketb olundu. Tahrîren fî evâili Rebî‘ilevvel sene isneyn ve erba‘în ve elf.<br><br><br>Şuhûdü’l-hâl: Mahmud Çelebi [b.] Mehmed serrâc, Mustafa Çelebi [b.] Halil serrâc, Mahmud Çelebi el-Cündî ve gayruhüm. </p>          <br><a title="Önceki sayfa" style="text-decoration:none" href="./ayrmetin.php?idno=23284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>