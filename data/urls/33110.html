﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 240<br>Hüküm no: 212<br>Orijinal metin no: [50a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sabuncuzade Seyyid Mustafa Ağa b. İbrahim’in vârislerinin zeyt yağcı mahzeninin satışı için Yuvan v. Yorgi ve ortağı Kazer v. Nikola’yı vekil tayin ettikleri</b><br><br>İdâne-i Zeyt yağcı mahzeni<br><br>Devlet-i aliyye -dâmet fi’l-himâyeti’r-Rabbâniye-de İstanbul Ağası iken bundan akdem vefât eden Sabuncuzâde es-Seyyid el-Hâc Mustafa Ağa b. İbrahim’in sulbî kebîr oğulları ve hasren vârisleri olup kendi nefsinden asıl ve karındaşı sâbıkā İstanbul Ağası es-Seyyid Mehmed Emin Ağa tarafından husûs-ı âti’l-beyânı ikrâra vekîl olduğu es-Seyyid Ömer Efendi b. Mehmed ve Hüseyin Efendi b. Ahmed nâm kimesneler şehâdetleriyle ber-nehc-i şer‘î sâbit olan es-Seyyid Süleyman Ağa meclis-i şer‘-i hatîr-i lâzımü’t-tevkīrde mahmiye-i İstanbul’da Yenihan’da mütemekkin sarrâf tâifesinden işbu hâmilü’r-rakīm Yuvan v. Yorgi ve şerîki Kazer v. Nikola nâm zimmîler muvâcehelerinde bi’l-asâle ve bi’l-vekâle ikrâr-ı tam ve takrîr-i kelâm edip mahmiye-i mezbûrede Odunkapısı hâricinde Ayazma nâm mahâlde vâki‘ ma‘lûmü’l-hudûd mukaddemâ bir bâb Zeyt yağcı ve bir bâb yumurtacı mahzeni olup hâlâ bir bâb Zeyt yağcı mahzeni derûnunda mevcûde beyne’l-esnâf gedik ta‘bîr olunur Zeyt yağcı âlât-ı lâzıme-i ma‘lûmesi babamız müteveffâ-yı merkūmun ile’l-vefât yedinde mâlı ve mülkü ve ba‘de vefâtihi bize mevrûs olmağla biz ber-vech-i muharrer irsen mâlikler olduğumuz âlât-ı lâzıme-i ma‘lûme-i mezkûreyi karındaşım mezbûr es-Seyyid Mehmed Emin Ağa ile iştirâken şerîkân-ı mersûmân Yuvan ve Kazer zimmîlere zimmetimizde cihet-i karz-ı şer‘îden deynimiz olan yirmi bin guruş mukābilinde rehin vaz‘ ve teslîm eylediğimizde onlar dahi bi’l-ma‘iye irtihân ve kabz ve kabûl etmeleriyle ol-vechile şerîkân-ı mesfûrâna zimmetimizde cihet-i mezkûreden meblağ-ı merkūm yirmi bin guruş sahîhan deynimiz olup eğer deyn-i mezkûru işbu târih-i kitâbdan dört sene tamamına değin bizim içün edâ müyesser olmaz ise mukābilinde rehin olan sâlifü’z-zikr Zeyt yağcı mahzeni gedik ta‘bîr olunur âlât-ı lâzıme-i ma‘lûmemizi semen-i misliyle âhara bey‘ ve semenini kabz ve makbûzları olan semeninden deyn-i mezkûrumuzu istifâ vaz‘ıyla memûr yediyle bize îsâl [50b] ve teslîme ben ve karındaşım mezbûr es-Seyyid Mehmed Emin Ağa’dan her birimiz tarafımızdan küllemâ azelnâkümâ fe-entümâ vekîlünâ mefhûmu üzere azl ü in‘izâlden masûne vekâlet-i devriye-i şer‘iye ile mesfûrân Yuvan ve Kazer zimmîleri ma‘an vekîl ve nâib-i menâb nasb ü ta‘yîn eylediğimizde onlar dahi vekâlet-i merkūmeyi kabûl eylediler dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 20 C sene 1238.<br><br>Şühûdü’l-hâl: Zeyt yağcı Kethudâsı el-Hâc Hüseyin Ağa, es-Seyyid Ömer Efendi b. Mehmed, İsmail Ağa b. Mustafa, Hüseyin Efendi b. Ahmed, Hasan Ağa b. el-Hâc Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=33109"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33111"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>