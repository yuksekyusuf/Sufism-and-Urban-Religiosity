﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 599<br>Hüküm no: 819<br>Orijinal metin no: [147a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman’ın Usta Osman’ın yerine barutçu tayin olunduğu</b><br><br>Barutçu esnâfından işbu râfî‘-i tevkī‘-i refî‘ü’ş-şân-ı hâkānî Süleyman -zîde kadruhu- dîvân-ı hümâyûnuma arzuhâl edip barutçu ustalarından kârhâne sâhibi ve kendinin ustası Usta Osman fevt olup kârhânesi mahlûl olmağla kendiye verilmek bâbında inâyet ricâ etmeğin barutçu hırfetinin kethüdâsı ve yiğitbaşısı ve hırfet-i mezbûre erbâbından on beş nefer müseccelü’l-esâmî kimesneler meclis-i şer‘de kadîmden berü barutçu ustalarından biri vefât eylediğinde elinde ola[n] kârhânesi hizmetinde mevcûd bulunan pîr-perver halîfesine verilmek beynlerinde de’b-i kadîm olup müteveffâ-i mezbûr Osman’ın hîn-i vefâtına değin mezkûr Süleyman pîr-perver ve kârhâne-i mezbûreye ehil halîfesi olmağla de’b-i kadîm üzere müteveffâ-i mezbûrun yerine barutçu nasb ve tevcîh ve yedine berât-ı şerîf-i âlîşânım verilmek bâbında istid‘â-yı inâyet eylediğin İstanbul kādısı Bâb nâibi Lütfullah -zîde ilmühû- i‘lâm etmekle i‘lâmı mûcebince tevcîh ve nasb ve ta‘yîn olunmak bâbında fermân-ı âlîşânım sâdır olmağın hakkında mezîd-i inâyet-i pâdişâhânem zuhûra getirip mevlânâ-yı merkūmun i‘lâmı ve bin yüz kırk üç senesi Cemâziyye’l-evveli’nin beşinci günü târihiyle müverrah verilen ruûs-ı hümâyûnum mûcebince bu berât-ı hümâyûn izzet-makrûnu verdim ve buyurdum ki mezbûr Süleyman -zîde kadruhu- varıp müteveffâ-i merkūm ustası yerine kârhâne-i mezbûrede barutçu olup hizmet-i lâzımesin edâ eyledikden sonra barutçuluğuna efrâd-ı âferîdeden hiç ferd dahl ü ta‘arruz kılmayalar şöyle bileler alâmet-i şerîfe i‘timâd kılalar.<br><br>Tahrîren fi’l-yevmi’s-sâbi‘ aşer min-şehri Cumâdelûlâ li-sene selâse ve erba‘în ve mi’e ve elf.<br><br>Be-makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=5742"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5744"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b599"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>