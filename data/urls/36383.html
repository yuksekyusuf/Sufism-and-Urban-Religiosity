﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 415<br>Hüküm no: 458<br>Orijinal metin no: [185-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden memurlar ile devlete hizmet edenlerdeki nişanların vârislerinden alınması</b><br><br>Bâb-ı Âlî<br><br>Dâire-i Sadâret<br><br>534<br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Me’mûrîn ve müstahdemîn-i devletden vefât edenlerin hâmil oldukları Osmânî ve Mecîdî nişânlarının usûl ve nizâmına tevfîkan veresesi cânibinden i‘âde edilip edilmediği sandıkdan müstahakk-ı maâş olan efrâd-ı âilesinden tahkīk ve vârisleri nezdinde kaldığı tebeyyün edenler bi’l-istirdâd tesyîr edilmekde ise de sandıkca bi-hakkın ta‘kīb ve muhâfaza edilemeyen şu usûlün yalnız ma‘rûf olanlar hakkında tatbîki ve diğerlerinin bundan istisnâsı hukūk-ı hazînenin muhâfazasına ma‘tûf olan maksad-ı aslîyi tamamen te’mîn edememekde olduğundan ba‘de-ezîn ilmî ve askerî sandıklarınca da hîn-i tahsîs-i maâşâtda tatbîkātına i‘tinâ olunmak ve müstahakk-ı maâş âilesi olmadığı hâlde vefât edenlere âid nişânların dahi Hazîne-i Beytü’l-mâl İdâresince istirdâdı çâresi te’mîn edilmek üzere gerek merkez gerek taşraca tahsîs-i maâşâta esâs olan müddet-i hizmet cedvellerinin hîn-i tanzîminde sicil varakalarına dahi bi’l-mürâca‘a vefât edenlerin uhdelerindeki nişânların âilelerinden bi’l-istirdâd mukābilinde makbûz senedi i‘tâsı ve Bâb-ı Âlî’ye li-ecli’l-isrâ veznelerce ve mâl sandıklarınca bir defter-i mahsûsa kaydıyla keyfiyetin mezkûr cedvellerin mülâhazât hânelerine işâret olunması Mütekā‘idîn ve Ma‘zûlîn-i Mülkiye Sandıkları Nezâret-i Behiyyesi’nin iş‘ârı üzerine bi’t-tensîb ta‘mîmen teblîgāt icrâ kılınmağla Dâire-i Celîle-i İlmiyece de ona göre iktizâsının îfâsına himmet buyurulması bâbında emr u irâde hazret-i men-lehu’l-emrindir.<br><br>Fî 26 Zilka‘de sene 1327 ve fî 26 Teşrîn-i sânî sene 1325.<br><br>Sadrıa‘zam<br><br>Hüseyin Hilmi</p>          <br><a title="Önceki sayfa" style="text-decoration:none" href="./ayrmetin.php?idno=36382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o484"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>