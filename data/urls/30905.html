﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 167<br>Hüküm no: 151<br>Orijinal metin no: [20b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise bt. Ahmed’in, veraseten çocuklarına intikal eden Kıztaşı’ndaki değirmeni işletmesine engel olunmaması gerektiği</b><br><br>Değirmen<br><br>Ma‘rûz<br><br>Zikri âti değirmene bi’l-îcâreteyn mutasarrıf iken bundan akdem vefât eden es-Seyyid Ali b. Ahmed’in sulbî sagīr evlâdları es-Seyyid Ahmed ve es-Seyyid Mehmed Reşid ve es-Seyyid Mehmed Sâdık’ın anaları ve vasîleri olan zâtı mu‘arrefe Nefise bt. Ahmed nâm hatun meclis-i şer‘-i münîrde hâlâ kapan-ı dakīkde nâibimiz olan müderrisîn-i kirâmdan Abdüllatif Efendi ile uncular kethüdâsı es-Seyyid Mustafa ve Mehmed Usta ve el-Hâc Hasan Usta ve zimmî ustalarından Kirkor ve Artin hâzır oldukları hâlde bi’l-vesâye takrîr-i kelâm edip vasîleri olduğum sıgār-ı mezbûrûna babaları müteveffâ-i mezbûrdan intikāl eden İslâmbol’da Kıztaşı’nda yoğurtçu kârhânesi karşısında vâki‘ değirmenin müstecirleri firâr ve gaybet ve değirmen-i mezkûr müddet-i vâfireden beri mu‘attal kalmağla değirmen-i mezkûru bi’l-vesâye zabt ve tasarruf eylediğimde esnâf-ı merkūme değirmenin deyni vardır deyü zabtıma mümâna‘at etmeleriyle suâl olunup mümâna‘atları men‘ ü def‘ olunması murâdımdır deyü da‘vâ ettikde esnâf-ı merkūmûn cevâblarında değirmen-i mezkûrun olan deynini kurb ve civârında olan değirmenlere tarh ve tahmîl edip ve değirmen-i mezkûr gedikden berî olmağla müdde‘iye-i vasî-i mezbûre Nefise Hatun dilediği gibi zabt ve tasarruf eylesin biz mümâna‘at etmeyiz deyü ta‘ahhüd eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-11 min Za sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30904"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30906"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>