﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 226<br>Hüküm no: 338<br>Orijinal metin no: [80a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Emine bt. Ali’nin, ölen el-Hâc Kemal b. Mehmed’den alacaklı olduğu</b><br><br>Kostantıniyye’de görülen da‘vâdır Fahrü’l-muhadderât Emine bt. Ali nâm hâtun tarafından husûs-ı âti’z-zikre da‘vâ ve kabzına vekîl olup vekâleti bimâ hüve tarîkü’s-sübût şer‘an sâbite olan işbu hâmilü’l-kitâb fahrü’l-akrân Yahya Çelebi b. Mehmed nâm kimesne meclis-i şer‘-i şerîfde bundan akdem mahmiye-i Kostantıniyye mahallâtından Mercan Ağa mahallesinde fevt olan el-Hâc Kemal b. Mehmed nâm müteveffânın li eb ve üm karındaşı İsa b. Mehmed ve vasiyy-i muhtârı olan Seydi b. Yusuf nâm kimesneler mahzarında takrîr-i kelâm ve tebyîn-i merâm kılıp dedi ki, müvekkilem mezbûre Emine’nin müteveffâ-yı mezbûr zimmetinde karz-ı şer‘îden yirmi bin akçe hakkı vardır. Hâlâ muhallefâtından taleb eylerim dedikde gıbbe’s-suâl ve’l-inkâr ve’l-istişhâd udûl-i müslimînden ve sikāt-ı muvahhidînden Mehmed b. Ali el-Müezzin ve Ramazan b. Hasan nâm kimesneler meclis-i şer‘a li ecli’ş-şehâde hâzırân olup fi’l-vâki‘ müteveffâ-yı mezbûr hâl-i hayâtında ve kemâl-i sıhhatinde kayınanam mezbûre Emine’ye karz-ı şer‘îden yirmi bin akçe deynim vardır deyû i‘tirâf ve ikrârına şâhidleriz, şehâdet dahi eyleriz deyû edâ-i şehâdet-i şer‘iyye eyleyip ba‘de’t-ta‘dîl ve’t-tezkiyye şehâdetleri hayyiz-i kabûlde vâki‘ oldukdan sonra mûcebiyle hükm olundu. Tahrîren fî evâsıtı Cemâziyelâhir sene 999.<br><br><br>Şuhûdü’l-hâl: Yahya b. Ebûbekir el-Mu‘allim, Mehmed b. Hacı Halîfe, Sinan Efendi b. Nasuh, Süleyman Çavuş b. Abdullah, Mustafa b. Ali el-Muhzır, Mehmed b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18817"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18819"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>