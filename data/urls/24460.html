﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 262<br>Hüküm no: 355<br>Orijinal metin no: [39b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma bt. Mehmed’e babasından intikâl eden, Râbia Hâtun bt. Hasan Ağa’daki emânet paranın alınması</b><br><br>Mahmiye-i İstanbul’da Korucu? Mahmud mahallesi sâkinelerinden Fâtıma bt. Mehmed nâm sagīrenin vâlidesi ve ta‘dîl-i umûriçin kıbel-i şer‘den mansûb vasîsi olan Ayşe Hâtun bt. Ahmed meclis-i şer‘-i şerîfde, fahrü’l-muhadderât Râbia Hâtun bt. el-merhûm Hasan Ağa tarafından husûs-ı âti’z-zikre vekîl olup, nehc-i şer‘î-i mu‘teber üzre şer‘an vekâleti sâbite olan zevci fahrü’l-a‘yân Ahmed Subaşı b. Ramazan mahzarında takrîr-i kelâm edip, bundan akdem merhûm-ı mersûm Hasan Ağa’da kızım sagīre-i mezbûreye babasından intikāl eden emvâlinden kırk bin nakid akçe emânet vaz‘ etmiş idi. Mezbûr Hasan Ağa bi emrillâhi te‘âlâ vefât ettikde meblağ-ı merkūmu kızı mesfûre Râbia Hâtun hıfz etmişdi. Hâlâ meblağ-ı mezbûr kırk bin akçeyi vekîl-i mezbûr Ahmed Subaşı yedinden bi’t-tamâm ahz u kabz eyledim, meblağ-ı mezbûrdan merkūme Râbia Hâtun yedinde bir akçe ve bir habbe bâkī kalmadı dedikde, mukırr-ı mezbûre Ayşe Hâtun’u ikrâr-ı meşrûhunda mezkûr Ahmed Subaşı bi’l-muvâcehe tasdîk edip, mâ hüve’l-vâki‘ gıbbe’t-taleb ketb olundu. Hurrire fi’l-yevmi’s-sâmin ve’l-ışrîn min Cemâziyelevvel li sene seb‘a ve ışrîn ve elf. Şuhûd[ü’l-hâl]: Fahrü’l-akrân Çâker Çavuş b. Abdullah, Abdi Çelebi [b.] eş-Şeyh Salim, Habib b. Hasan, Mehmed b. Behrâm, Mehmed b. Nebi, Mustafa b. Cafer, Mustafa b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=24459"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24461"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>