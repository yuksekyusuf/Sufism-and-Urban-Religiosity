﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 321<br>Hüküm no: 292<br>Orijinal metin no: [74b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hocaoğlu Mehmed’in Mustafa Odabaşı’yı vasi tayin etmesi</b><br><br>Mahmiye-i İstanbul’da Karabaş mahâllesinde sâkin Hocaoğlu demekle meşhûr el-Hâc Mehmed b. el-Hâc Muharrem b. Murad tarafından husûs-ı âti’l-beyana vekîl olduğu el-Hâc Mehmed b. el-Hâc Ahmed ve Mehmed Efendi b. Ramazan nâm kimesneler şehâdetleriyle sâbit ve sübût-ı vekâletine hükm-i şer‘î lâhık olan es-Seyyid Mehmed Efendi b. es-Seyyid Hasan Efendi nâm kimesne mahmiye-i mezbûrede meclis-i şer‘de müvekkil-i mezbûrun ber-vech-i âtî vesâyâsını tenfîze vasiyy-i muhtârı olan işbu bâ‘isü’l-kitâb Mustafa Odabaşı b. Habib Efendi mahzarında bi’l-vekâle ikrâr ve takrîr-i kelâm [edip] müvekkil-i mezbûr el-Hâc Mehmed hasta ve sâhib-i firâş olmağla bi-emrillâhi te‘âlâ ifâkat bulmayıp vefât edersem menzilimde mevcûd ancak nakid akçem olan yüz yirmi guruş ve zimem-i nâsda olan malımdan dahi dört yüz seksen guruş ki cem‘an altı yüz guruş nukūd malım olmağla vefât eylediğimde meblağ-ı mecmû‘-ı mezbûr altı yüz guruşun sülüsü olan iki yüz guruşu mezbûr Mustafa Odabaşı ahz u kabz edip sülüs-i mezbûr iki yüz guruşdan seksen guruşunu hîn-i fevtimde sünnet-i seniyye üzere techîz ve tekfînime harc u sarf edip ve yüz yirmi guruş ile dahi vasiyy-i mezbûrun re’y ve mahâlle ahâlîsinin ma‘rifetiyle vücûh-ı hayra sarf ve dilerse kifâyet mikdârı mushaf-ı şerîf iştirâ edip [75a] müstahakkına verile deyü vasiyet ve tenfîzine mezbûr Mustafa Odabaşı’yı vasiyy-i muhtâr nasb ve ihtiyâr eyledi dedikde, ol dahi vesâyet-i mezbûreyi kabûl ve merâsimini edâya ta‘ahhüd ve iltizâm etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşere min-şehri Rebî‘i’l-âhir li-sene sitte aşere ve mi’e ba‘de’l-elf.<br><br>Şuhûdü’l-hâl: el-Hâc Mehmed b. Yusuf, Mehmed Beşe b. Hasan, İmam Ahmed Efendi b. Ramazan, Müezzin Mehmed Efendi b. Şaban, el-Hâc Mehmed b. Ahmed, Haydar Ağa b. Ahmed, Mehmed b. Hüseyin, Haydar Ağa b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=41821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>