﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 159<br>Hüküm no: 111<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Mustafa’nın, yanında yazıcı olarak çalıştığı kar satıcısı Mehmed Çelebi b. İbrahim’e borcu bulunduğuna hükmolunduğu</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Ulucababa mahallesinde sâkin <<iken bundan>> Mehmed Çelebi b. İbrahim tarafından da‘vâya vekîl olduğu Mustafa Çelebi b. İbrahim ve İsmail b. Musa şehâdetleriyle sâbit olan işbu râfi‘u’l-kitâb Mehmed Efendi b. Mehmed meclis-i şer‘-i şerîf-i enverde mahalle-i mezbûrede sâkin iken bundan akdem vefât eden Mehmed Çelebi b. Mustafa’nın vâlidesi olup zâtı ta‘rîf-i şer‘î ile mu‘arrefe olan Fâtıma Hatun bt. Mustafa mahzarında bi’l-vekâle <<ikrâr ve takrîr-i kelâm>> üzerine da‘vâ ve takrîr-i kelâm edüp müteveffâ-yı mezbûr Mehmed Çelebi b. Mustafa b. Abdullah hâl-i hayatında ve kemâl-i akıl [ve] sıhhatinde fevtinden dört sene mukaddem kar füruhtu husûsunda müvekkilim mezbûrun yazıcısı olmağla ma‘lûmü’l-esâmî şerbetcilere füruht olunan kar semeninden müteveffâ-yı mezbûrun makbûz [ve] masrûfunun hesâbı görüldükde ba‘de külli’l-hesâb yüz elli beş guruş zimmetinde edâsı lâzım deyni olduğunu ikrâr dahi edüp kable’l-edâ fevt olmağla terekesinden bi’l-vekâle taleb ederim, suâl olunsun dedikde gıbbe’s-suâl ve’l-inkâr vekîl-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden mahalle-i mezbûre sâkinlerinden Mustafa Çelebi b. İbrahim ve İsmail b. Musa nâm kimesneler li-ecli’ş-şehâde meclis-i şer‘a hâzırân olup isre’l-istişhâd, fi’l-hakīka müteveffâ-yı mezbûr Mehmed Çelebi b. Mustafa b. Abdullah hâl-i hayatında ve kemâl-i akıl [ve] sıhhatinde fevtinden dört sene mukaddem müvekkil-i mezbûrun yazıcılık hizmetinde olmağla ma‘lûmü’l-esâmî şerbetcilere füruht olunan kar bahâsından ba‘de külli’l-hesâb zimmetinde yüz elli guruş deyni olduğunu bizim huzûrumuzda kirâren [kirâren] ve mirâren ikrâr ve bizi işhâd eyledi; biz bu husûsa bu vech üzere şâhidleriz; şehâdet dahi ederiz [38b] deyü her biri edâ-i şehâdet-i şer‘iye ettikde ba‘de’t-ta‘dîl ve’t-tezkiye şehâdetleri makbûle olmağın mevkūfen alâ-yemîni’l-müvekkili’l-merkūm mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-işrîn min-Zilhicceti’ş-şerîfe li-seneti seb‘a ve erba‘în ve miete ve elf.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa Efendi, es-Seyyid Ahmed Efendi b. Abdurrahim, es-Seyyid Mehmed b. es-Seyyid Mustafa, Yahya Efendi b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=16481"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16483"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>