﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 151<br>Hüküm no: 137<br>Orijinal metin no: [15b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ali Beşe’nin vefât eden karısı Ümmü Gülsüm’ün babası Salih’den talep ettiği alacak davasında haksız olduğu</b><br><br>Maʻrûz;<br><br>Medîne-i Eyüb’de Otakçılar Mahallesi sükkânından Seyyid Ali Beşe nâm kimesne işbu bâʻisü’l-iʻlâm Salih nâm kimesne ile terâfuʻlarında mezbûr Salih’in kızı zevcem müteveffiye Ümmü Gülsüm’den müntakil vakıf menzil oğlum sagīr Mahmud ve kızım sagīre Fâtıma ile zevc-i âharın firâşından hâsıl âhar sagīr oğlu Mustafa’ya ale’l-iştirâki’s-seviyy baʻde’l-intikāl mezbûr Salih bi’l-izni’ş-şerʻî bâ-maʻrifet-i mütevellî menzil-i vakf-ı mezbûru bundan akdem yüz elli guruş bedel-i makbûza bana fâriğ olmağla bedel-i ferağdan kızım sagīre-i mezbûre Fâtıma hissesine âid olan elli guruş ile kezâlik fevt olan oğlum sagīr Mahmud’un verâseti ceddesi işbu Âişe Hatun’a ve bana münhasıra olmağla bedel-i ferağdan müteveffâ-i mezbûr Mahmud’un hissesine âid olan elli guruşdan techîz ve tekfîn mesârifinden sonra bâkī kalan kırk iki guruşdan bana isâbet eden otuz beş guruş ki cemʻan seksen beş guruş bi’l-velâye ve’l-verâse mezbûr Salih’den taleb ederim deyü eylediği daʻvâsını mezbûr Salih baʻde’l-inkâr müddeʻî-i mezbûr Seyyid Ali Beşe müddeʻâsını isbâtdan izhâr-ı acz edip ve halfe dahi tâlib olmamağla müddeʻî-i mezbûr Seyyid Ali Beşe mezbûr Salih ile bilâ-beyyine ve bilâ-yemîn bî-vech muʻârazadan menʻ-birle Eyüb mahkemesinde tescîl olunduğu bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sânî min-şehri Rebîʻi’l-âhir li-sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17089"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17091"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o756"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>