﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 381<br>Hüküm no: 364<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Abdülhamid Han vakfından icareli, Andon v. İstirato ve Yani v. Hristo üzerindeki kasap dükkânı gediğinin Hasan Ağa’ya devredilmesi</b><br><br>Kasab inhâsı<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm Sultan Abdülhamid Hân -tâbe serâhu- hazretlerinin evkāf-ı şerîfileri müstegallâtından mahmiye-i İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden beşinci selhhâneye merbût kasab dükkânlarından mahrûse-i Galata’ya muzâfe kasaba-i Beşiktaş’a tâbi‘ Kuruçeşme karyesinde kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısf semen hissesine bâ-temessük mutasarrıf olan Andon v. İstirato ve diğer nısf semen hissesine mutasarrıf olan Yani v. Hristo nâm zimmîler bundan akdem diyâr-ı âhara firâr etmeleriyle Rum tâifesinin zâhir olan hıyânet ve mel‘anetlerinde medhali olan firârilerinin bi’l-cümle emvâl-i metrûkeleri cânib-i mîrîden zabta irâde-i aliyye ta‘allukuna binâen vakf-ı hazret-i müşârun-ileyh tasarruflarında bulunan akār ve gedikleri dahi cânib-i vakıfdan zabt ve mu‘accele ile âhara verilmek bâbında dahi irâde-i seniyye ta‘alluk eylediğini müş‘ir cânib-i vakf-ı müşârun-ileyhe ve İstanbul mahkemesine vârid olan ilmühaber kāimeleri mûceblerince dükkân-ı mezkûr gediğinden ber-vech-i muharrer mesfûrûndan her birinin nısf-ı sümün hisselerinden cem‘an sümün-i hissesi cânib-i vakıfdan ba‘de’z-zabt lede’l-müzâyede ve inkıtâ‘u’r-rağbe mu‘accele-i misliyyesi idüğü zâhir olan iki yüz elli guruş mu‘accele-i makbûza ile hâlâ kasablar kethüdâsı el-Hâc Hasan Ağa b. el-Hâc Osman üzerinde karar etmekle ziyâde ile tâlib-i âharı zuhûr etmemeğin sümün-i hisse-i mezkûre taraf-ı vakıfdan kendüye tefvîz olunduğu [75a] merkūm Kethüdâ el-Hâc Hasan Ağa meclis-i şer‘de takrîr ve zabtı içün taraf-ı vakıfdan temessük i‘tâsını istid‘â ve hisse tevzî‘ini bi’l-cümle kethüdâ ve ustalar ma‘rifetleriyle ahz etmek üzere kasab ustalarından mazbûtü’l-esâmî kimesneler hâzır oldukları hâlde ta‘ahhüd etmeğin hisse-i mezkûre ber-vech-i muharrer mu‘accele-i merkūme ile mezbûr Kethüdâ el-Hâc Hasan Ağa üzerine tahrîr ve taraf-ı vakıfdan yedine temessük i‘tâsı niyâzında olduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 12 Receb sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32789"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32791"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>