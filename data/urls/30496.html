﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 73<br>Hüküm no: 37<br>Orijinal metin no: [9a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman b. İsmail’in kasab dükkanındaki gedik hissesi ve aletlerini Nikola v. Paço’ya sattığı</b><br><br>Ma‘rûz<br><br>Evkâf-ı hazret-i şehriyârîden Dördüncü Selhhâne’ye merbût olup mahrûse-i Galata’ya muzâfa Rumeli Fenarı’nda vâki‘ bir bâb kasab dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısfına bâ-temessük-ı mütevellî mutasarrıf olan Osman b. İsmail nâm kimesne meclis-i şer‘-i kavîmde hâlâ Kasabbaşı Mehmed Emin Ağa tarafından vekîli Kasablar Kethüdâsı el-Hâc Ali Ağa ve ustalarından Mehmed Emin ve el-Hâc Osman hâzırûn oldukları hâlde kasab ustalarından Nikola v. [9b] Paço nâm zimmî muvâcehesinde takrîr-i kelâm edip ber-vech-i muharrer mutasarrıf olduğum nısf-ı hisse-i âlât-ı mezkûrenin nısfını kendi tasarrufumda ibkâ ve nısf-ı âharını hüsn-ı rızâ ve ihtiyârım ile bâ-emr-i mütevellî bedel-i ma‘lûm mukâbelesinde mesfûr Nikola zimmîye ferâgat ve kasr-ı yed edip fîmâ ba‘d mecmû‘ âlât-ı mezkûre dört sehim i‘tibârıyla rub‘ hissesi benim tasarrufumda ve rub‘-ı âharı dahî mesfûr Nikola zimmînin hakk-ı mufavvazı olmuşdur dedikde mesfûr Nikola ba‘de’t-tasdîk âlât-ı mezkûrenin rub‘ hissesi mezbûr Osman ferâğından defter-i vakfa mesfûr Nikola zimmi üzerine kayd birle yedine başka temessük i‘tâ olunmak ricâsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî 3 Rebî‘ü’l-evvel sene 1202.<br><br>Derkenar: Rumelifenarı’nda Kasab</p>          <br><a title="Önceki sayfa" style="text-decoration:none" href="./ayrmetin.php?idno=30495"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30497"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o338"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>