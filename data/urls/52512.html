﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 193<br>Hüküm no: 202<br>Orijinal metin no: [59b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tora Hatun’un evinin yarısı ile üç ineğini oğlu Salih’e sattığı</b><br><br>Yoros kazâsına tâbi‘ Kurddoğmuş nâm [karye] sâkinelerinden olup zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Turane bt. Ahmed nâm hatun medîne-i Üsküdar’da meclis-i şer‘-i şerîf-i enverde sulbî oğlu işbu râfi‘ü’l-vesîka Salih b. Mehmed nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup karye-i mezbûrede vâki‘ bir tarafdan Mehmed Beşe veresesi mülkü ve bir tarafdan Nalband mülkü ve bir tarafdan harman yeri ve bir tarafdan tarîk-i âm ile mahdûd iki bâb fevkānî oda ve bir sofa ve bir mikdâr havlu ve kenîf ve bir mikdâr bahçeyi müştemil bir bâb mülk menzilimin nısf-ı şâyi‘i ile üç re’s kara sığır ineğimi tarafeynden îcâb ve kabûlü [hâvî] bey‘-i bâtt-ı sahîh-i şer‘î ile bi-safkatin vâhidetin [60a] on beş guruşa oğlum merkūm Salih’e bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı merkūm on beş guruş mutâlebesinden oğlum mezbûr Salih’in zimmetini ibrâ-i âmm-ı katı‘u’n-nizâ‘la ibrâ ve iskāt eyledim ba‘de’l-yevm zikri mürur eden menzil-i mahdûd-ı mezkûrun nısf-ı şâyi‘inde ve ineklerde benim kat‘â alâka ve medhalim kalmayıp oğlum mezbûrun mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Saferi’l-hayr li-seneti ihdâ ve hamsîn ve mi’ete ve elf.<br><br>Şuhûdü’l-hâl: Hüseyin Ağa b. Kânîzâde, el-Hâc Hanefi b. Ali, Hasan Bey b. Ramazan, es-Seyyid Süleyman b. Mehmed, İsa Beşe b. Musa, Mehmed Bey b. Ahmed, Mustafa Bey b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o279"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>