﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 892<br>Hüküm no: 1099<br>Orijinal metin no: [153a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Abdullah’ın merhum Hüseyin Efendi’de olan alacağını terekesinden tahsil ettiği</b><br><br>Husûs-ı âti’l-beyânın mahâllinde iltimâs [istimâ‘] ve tahrîri iltimâs olunmağın savb-ı şer‘den Mevlânâ Mustafa Efendi b. Ahmed irsâl olunup ol dahi mahmiye-i İstanbul’da Debbağzâde mahallesinde vâki‘ merhûm Hüseyin Efendi b. Mehmed Beşe’nin menziline varıp zeyl-i rakīmde esâmîleri mastûr Müslimîn huzûrunda akd-i meclis-i şer‘-i kavîm eyledikde mahalle-i mezbûrede sâkin işbu râfi‘u’l-kitâb Ali b. Abdullah nâm kimesne meclis-i ma‘kūd-ı mezkûrda müteveffâ-yı mezkûrun babası ve sagīre kızı Fâtıma’nın vasîyy-i şer‘îsi olmağla muhallefâtına vâzı‘u’l-yed olan mezbûr Mehmed Beşe mahzarında üzerine da‘vâ ve takrîr-i kelâm edip müteveffâ-yı mezbûr Hüseyin Efendi’ye hâl-i hayatında bin yüz kırk akçe ikrâz ve teslîm ol dahi yedimden ahz ve tesellüm ve kabz eyledikden sonra kable’l-edâ vefât edip bi-hasebi’l-vesâye vâzı‘u’l-yed olmağla suâl olunup tereke-i vâfiyesinden alıverilmek taleb ederim dedikde gıbbe’s-suâl ve’l-inkâr ve akībe’l-istişhâd udûl-i ricâl-i Müslimînden olup mahalle-i mezbûre sükkânından Ahmed Efendi b. Mehmed ve Ebûbekir Efendi b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müdde‘î-i mezbûr müteveffâ-yı mezbûr Hüseyin Efendi’nin hâl-i hayatında bizim huzûrumuzda bin yüz kırk akçe ikrâz ve teslîm ol dahi iktirâz ve meblağ-ı mezbûru ahz u abz eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra meblağ-ı mezbûru küllen veyâ ba‘zan ahz u istifâ veyâ hîbe veyâ turûk-ı şer‘iyeden bir tarîk ile müteveffâ-yı mezbûrun zimmetini ibrâ ve ıskāt etmediğine mezbûr Ali’ye yemîn teklîf olundukda ol dahi alâ-mâ hüve’l-mesûl halfü billâhi’l-aliyyü’l-azîm etmeğin ba‘de’l-hükm mezbûr Ali meclis-i mezbûrda vasîyy-i mezbûr muvâcehesinde ikrâr edip edâsına hükm-i şer‘î lâhık olan meblağ-ı mezbûr bin yüz kırk akçeyi tamamen vasîyy-i mezbûr yedinden alıp kabz eyledim dediğini mevlânâ-yı mezbûr mahâllinde istimâ‘ ve tahrîr ve hükmedip ba‘dehû ma‘an irsâl olunan Sarrâc Ali Beşe b. Mustafa ile gelip meclis-i şer‘de alâ-vukū‘ihî inhâ ve takrîr etmeğin mevlânâ-yı mezbûrun hükmü tenfîz olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis mine’l-Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Fahrü’l-eimme Mustafa Efendi b. Süleyman el-imâm, Derviş Mehmed Efendi el-kādî, Mehmed Efendi b. Abdullah el-imâm, Abdullah Efendi b. Hüseyin el-müderris, Mustafa Efendi b. Abdurrahman, Abdi Beşe b. Osman, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b892"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o913"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>