﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 296<br>Hüküm no: 328<br>Orijinal metin no: [54a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın Isparta’nın Barla kasabasındaki ev ve bağ hisselerini satması</b><br><br>Emlâk mübâya‘ası, 500 guruş<br><br>Vilâyet-i Anadolu’da Isparta kazâsına tâbi‘ Barla kasabası ahâlisinden olup mahmiye-i İstanbul’da Ekşikaradut kurbünde Yakub Ağa mahallesinde sâkin Ahmed Ağa b. Mustafa meclis-i şer‘-i şerîf-i enverde yine kasaba-i mezbûre mutavattınlarından işbu bâ‘isetü’l-vesîka zâtı mu‘arrefe Şerife Fatıma bt. es-Seyyid Mustafa nâm hatun mahzarında ikrâr-ı tam ve takrîr-i kelâm edip kasaba-i mezbûrede vâki‘ ma‘lûmü’l-hudûd bir bâb mülk menzil üç sehm i‘tibârıyla bir sehmi benim ve iki sehmi şerîkim hâzır bi’l-meclis İbrahim Ağa’nın [54b] ve derûnunda mevcûde müstakılleten malım olan yirmi vakıyye evânî-i nühâsiyemi ve yine kasaba-i mezbûre hâricinde Derbend nâm mahâlde vâki‘ ma‘lûmü’l-hudûd on iki adım ta‘bîr olunur bir kıt‘a kürûmu mülk bağın dört adımı benim ve sekiz adımı şerîkim hâzır-ı merkūmun olmağla ben sâlifü’l-beyân menzilde olan bir sehm hissem ile derûnunda olan yirmi vakıyye evânî-i nühâsiyemi ve sâlifü’z-zikr bağda olan dört adım hissemi şerîkim hâzır-ı merkūmun izniyle tarafeynden îcâb ve kabûlü hâvî, şurût-ı müfsideden ârî, bey‘-i bâtt-ı sahîh-i şer‘î ve safka-i vâhide ile mezbûre Şerife Fatıma Hatun’a beş yüz guruşa bey‘ ü temlik ve mahâllinde vech-i lâyıkı üzere zabta tarafımdan mezbûre Şerife Fatıma Hatun’u taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr beş yüz guruşu müşteriye-i mezbûre bana def‘ ü teslîm ben dahi yedinden tamamen ahz ü kabz eyledim fîmâ-ba‘d menzil-i mahdûd-ı mezkûrun bir sehmi ile zikr olunan yirmi vakıyye evânî-i nühâsiye ve bağ-ı mahdûd-ı <<mezkûrun bir sehmi ile>> mezkûrda mâlik olduğum dört adım hissem mezbûre Şerîfe Fatıma Hatun’un mâl-ı müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-gurre-i B sene [1]242<br><br>Şühûdü’l-hâl: Ali Ağa b. Mehmed, es-Seyyid Hüseyin b. Hasan, es-Seyyid Osman Efendi b. es-Seyyid Ali, Mehmed Ağa, Muhzır Emin Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38707"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38709"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>