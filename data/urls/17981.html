﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 628<br>Hüküm no: 1028<br>Orijinal metin no: [116b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirneli Kosta ve Dimo’nun taşıdıkları yapağının sahibini bilmediklerini ikrâr etmeleriyle yapağıların Beytülmalcı Mustafa Çelebi’ye teslim olunduğu</b><br><br>Maʻrûz-ı dâʻî-i Devlet-i aliyyeleridir ki;<br><br>Hazret-i Ebâ Eyüb el-Ensârî −aleyhi rahmetü Rabbihi’l-Bârî− Câmiʻ-i şerîfi ve İmâret-i âmireleri Vakf-ı şerîfi tarafından bâ-berât-ı âlî Beytülmâlcı işbu râfiʻu’l-iʻlâm Mustafa Çelebi nâm kimesne Medîne-i mezbûrede Servi Mahallesi nihâyetinde esnâ-i tarîkden leylen mürûrlarında kolluk maʻrifetiyle ahz ve meclis-i şerʻa ihzâr olunan Edirneli Kosta v. Yorgo ve Dimo v. Dolico nâm zimmîler muvâcehelerinde medîne-i mezbûrede vâkiʻ olan yâve ve kaçgun ve mâl-ı gāib ve mâl-ı mefkūd ve beytülmâlı vakfa hâsıl kaydolunmağla işbu mesfûrân zimmîler sekiz çuval maʻlûmü’l-kıyye yapağıyı hufyeten bargirlere tahmîl ve târîh-i iʻlâm gecesi mahalle-i mezbûrede tarîkde esnâ-i mürûrlarında ahz olunmağla baʻde’s-suâl sâhibi maʻlûm olmayıp kabzına meʼmûr olmamla bi’l-emâne taleb ederim dedikde mesfûrândan her biri istintak olundukda maʻlûmumuz olmayan kimesne Edirne cânibine îsâl içün ücret ile maʻlûmü’l-kıyye sekiz çuval yapağıyı bargirlerimize tahmîl ve gecelikde tarîkden esnâ-i mürûrlarımızda ahz eylediler deyip el-yevm sâhibi mechûl ve kendilerinin bi’l-külliye alâkamız yokdur deyü her birleri baʻde’l-ikrâr bi-tarîkı’l-emâne cânib-i vakfa teslîmi iktizâ etmeğin sâlifü’z-zikr yapağıyı kabza meʼmûr beytülmâl emîni olan mezbûr Mustafa Çelebi’ye teslîm ol dahi bi’l-emâne kabz ve tescîl etdirdikleri bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 3 Safer sene 1162</p>          <br><a title="Önceki sayfa" style="text-decoration:none" href="./ayrmetin.php?idno=17980"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17982"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b628"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>