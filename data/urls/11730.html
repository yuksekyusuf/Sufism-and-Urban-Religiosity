﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 452<br>Hüküm no: 399<br>Orijinal metin no: [128b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı mütevellisi Ömer Bey’in Baba Hasan İlmî mahallesindeki vakıf evi kiralamada hile yapan Ebubekir Çelebi’den zararı tahsil etmesi</b><br><br>Haremeyn Vakfı’na bi’l-fi‘il mütevellî olan Ömer Bey b. Mustafa nâm cündî meclis-i şer‘de mahmiye-i İstanbul’da Baba Hasan İlmî mahallesinde sâkin olup menzil-i âti’l-beyâna vâzı‘ü’l-yed idiği tarîk-i şer‘î üzere sâbit olan Ebîbekir Çelebi b. Abdullah mahzarında üzerine takrîr-i da‘vâ edip mahalle-i mezbûrede vâki‘ sâhibü’l-hayrât merhûm ( ) vakfından olup bir tarafı Mustafa Bey Vakfı ve bir tarafı Karagöz Mescidi imâmına meşrût olan vakıf menzil ve bir tarafı mezbûr Ebîbekir Çelebi mülkü ve bir tarafı Mustafa Çelebi el-Yesârî mülkü ile mahdûd şurût-ı mu‘ayyene-i mu‘tebere ile vakf olan menzil bundan akdem ber-mûceb-i şart-ı vâkıf ta‘yîn olunan şurûtun intihâsıyla galle ve tasarrufu Haremeyn fukarâsına intikāl ettikde müzâyede olunup ba‘de ragabâti’n-nâs ecr-i misli olan yirmi dört bin akçede mezbûr Ebîbekir üzerinde karâr edip ol dahi meblağ-ı merkūm ile istîcâr ve kabûl etmiş iken dört bin akçesin mütevellî-i sâbık Veli Bey’e edâ ettikden sonra mu‘accelesi gabn-ı fâhişle dört bin akçe olmak üzere mütevellî-i mezbûr Veli Bey’den bir tarîkle yedine temessük alıp vakfa gadr etmişdir, suâl olunup takrîri tahrîr olunması matlûbumdur dedikde gıbbe’s-suâl mezkûr Ebîbekir Çelebi cevâbında fi’l-vâki‘ menzil-i sâlifü’l-beyân vech-i muharrer üzere müzâyede olundukda yirmi dört bin akçede benim üzerimde karâr etmeğin ben dahi ol kadar meblağa istîcâr ve kabûl etmişdim, lâkin mütevellî-i mezbûra dört bin akçesin teslîm ettiğimden sonra bâkīsinden ferâğ edip îcârı mutazammın yedime temessük verdi, el-ân ecr-i mislinden bâkī kalan yirmi bin akçeye tuta mahalle-i mezbûrede vâki‘ bir tarafı el-Hâc Hüseyin mülkü ve bir tarafı Mehmed Bey el-Bevvâbü’s-sultânî mülkü ve bir tarafı Kaytas Bey b. Abdullah mülkü ve bir tarafı tarîk-i âm ile mahdûd olup Ümmühan nâm Hatundan yirmi iki bin akçeye iştirâ ettiğim menzili vakıf için müdde‘î-i mezbûra teslîm edesin deyu ikrâr etmeğin ecr-i misli olan meblağ-ı merkūm yirmi bin akçeyi teslîme tenbîh birle mâ-vaka‘a bi’t-taleb ketb olundu.<br><br>Fî-evâhiri Ramazân sene [10]34<br><br>Şühûdü’l-hâl: Abdülhalim Çelebi el-müderris, Mirza Bey b. Kemal el-bevvâb, Mehmed Çelebi el-hammâmî, Hüseyin Çelebi b. Abdullah er-râcil, Ahmed Çelebi er-râcil, Mehmed Efendi el-kādî, Mustafa Bey el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=11729"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11731"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o698"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>