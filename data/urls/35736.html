﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 121<br>Hüküm no: 61<br>Orijinal metin no: [13a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayriye tüccârı Osman Efend b. İbrahim’in uncu değirmenindeki hisselerini Serkiz v. Mıgırdıç ve Margos v. Sahak’a satması</b><br><br>Nushateyn, Mübâya‘a-i değirmen 16000 guruş.. Sonradan tashîh olunmuşdur. Kaydı ihrâc şüd fî 12 Ca sene 1324<br><br>Kezâlik mahmiye-i İstanbul’da Çırçır kurbünde Haydar mahallesinde sâkin Hayriye tüccârından Osman Efendi b. İbrahim meclis-i şer‘-i şerîf-i enverde teba‘a-i Devlet-i aliyye’nin Ermeni milletinden olduğu bâ-ilmühaber mütehakkık olan bâ‘isü’r-rakīm Serkiz v. Mıgırdıç ve Margos v. Sahak muvâcehelerinde ekmekçi ve uncu ve françalacı esnâfının kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel vekîlleri Yiğitbaşı es-Seyyid İsmail Efendi b. es-Seyyid Mehmed Emin hâzır olduğu hâlde mahmiye-i mezkûre hısnı ebvâbından Balat kapısı dâhilinde Hisartepesi nâm mahalde vâki‘ bir tarafdan Makremeci Yahudihânesi ve bir tarafdan cidâr-ı hısn ve bir tarafdan Avram Yahudihânesi ve taraf-ı râbi‘i tarîk-i âm ile mahdûd Neslişah Sultan Vakfı müsakkafâtından merkūm Markos ile gāib ani’l-meclis Kozmoz v. Mıgırdıç’ın bi’l-icâreteyn taht-ı tasarruflarında olan şehriye on guruş kirâlı Köprübaşı değirmeni demekle arîf iki horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur sekiz re’s bârgir ve onlara tâbi‘ sâir âlât-ı lâzime-i ma‘lûmenin yedimde olan bin iki yüz yetmiş dört senesi Zilhicceti’ş-şerîfesinin yirmi üçüncü günü târihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan semâhatlü Mustafa Asım Efendi hazretlerinin imzâ ve hatemleriyle mahtûme işbu bir kıt‘a mübâya‘a hücceti ve kethüdâ-yı mezbûrun takdîm eylediği bir kıt‘a ilmühaber mantûkunca akd-i âti’z-zikrin sudûruna değin dört re’s bârgir ve onlara tâbi‘ sâir âlât-ı lâzime-i ma‘lûme benim ve dört re’s bârgir ve onlara isâbet eden âlât-ı sâiresi merkūm Kozmoz’un yedimizde mülkümüz olup ben dört re’s bârgir ve onlara îcâb eden âlât-ı sâirenin iki re’s bârgir ve onlara iktizâ eden âlât-ı sâiresi be-safka-i vâhide merkūm Serkiz’e sekiz bin guruşa ve iki re’s bârgir ve onlara îcâb eden âlât-ı sâiresini dahi kezâlik be-safka-i vâhide merkūm Margos’a sekiz bin guruşa tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile bey‘ ve temlîk ve vech-i lâyıkıyla teslîm eylediğimde onlar dahi ber-vech-i muharrer iştirâ ve temellük ve tesellüm ve kabz u kabûl eylediklerinden sonra semenleri olan cem‘an on altı bin guruşu tamâmen bana def‘ u teslîm ben dahi yedlerinden bi’t-tamâm ve’l-kemâl ahz u kabz edip mebî‘-i mezkûrların tağrîr ve gabnlarına müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm âlât-ı gedik-i mezkûrun dört re’s bârgir ve onlara îcâb eden âlât-ı sâiresinde benim aslâ ve kat‘â alâka ve medhalim kalmayıp iki re’s bârgir ve onlara iktizâ eden âlât-ı sâiresi merkūm Serkiz’in ve iki re’s bârgir ve onlara îcâb eden âlât-ı sâiresi dahi merkūm Margos’un mülk-i müşterâları ve hakk-ı sırfları olmuşdur dedikde gıbbe’t-tasaduki’ş-şer‘î.<br><br>Fî 28 Zilhicce sene 1278<br><br>Şuhûdü’l-hâl: Muhzır Ahmed Ağa b. ( ), Muhzır Mustafa Ağa b. ( ), Muhzır el-Hâc Yusuf Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>