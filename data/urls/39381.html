﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 117<br>Hüküm no: 89<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi b. el-Hâc Hızır’ın Süleyman Ağa b. Hasan’a olan borcunu ödemesi</b><br><br>Medîne-i Gelibolu ahâlîsinden bâ‘isü’l-kitâb Hasan Çelebi b. el-Hâc Hızır mahfil-i kazâda mahmiye-i Kostantiniyye ahâlîsinden Süleyman Ağa b. Hasan nâm kimesne mahzarında üzerine takrîr-i da‘vâ edip bundan akdem vekâlet-i âmme-i mutlaka ile vekîlim olup târîh-i kitâbdan bir ay mukaddem mahmiye-i mezbûrede müteveffâ olan Mehmed Çelebi b. Hamdi nâm cündî hâl-i sıhhat ve hayâtında yedinde olan mâlımdan merkūm Süleyman Ağa’ya yüz otuz bin fıddî râyic fi’l-vakt akçe ikrâz ve teslîm edip ol dahi kabz etmeğin hâlâ mezbûr Mehmed Çelebi’nin vefâtından sonra târîh-i kitâbdan on gün mukaddem meblâğ-ı mezbûru mezkûrdan taleb eylediğimde fi’l-hakīka senin vekîlin olan mezbûr Mehmed Çelebi hâl-i sıhhatinde senin mâlından bana yüz otuz bin akçe ikrâz edip ben dahi kabz eyledim meblâğ-ı merkūm el-ân zimmetimde sana edâsı lâzım deynimdir deyü mahzar-ı müslimînde i‘tirâf eyledi meblâğ-ı mezbûru taleb ederim dedikde gıbbe’s-suâl merkūm Süleyman Ağa cevâb verip ben merkūm Mehmed Çelebi’den hâl-i hayâtında yüz otuz bin fıddî akçe istikrâz ve kabz eyleyip seksen bin akçesini hayâtında yine mezbûra def‘ u teslîm edip mâ‘adâsı dahi ba‘de vefâtihi vâris-i ma‘rûfu olmamağın emîn-i beytü’l-mâla teslîm eyledim meblâğ-ı merkūm mezkûr Hasan Çelebi’nin mâlı olduğunu bilmem ve târîh-i kitâbdan on gün mukaddem vech-i merkūm üzere i‘tirâf etmedim deyü inkâr edicek gıbbe’l-istişhâd udûl-i Müslimînden mahmiye-i mezbûrede Kovacıdede mahallesinden Mevlânâ Ahmed Efendi b. Mehmed ve Mesihpaşa mahallesinden Mevlânâ Mehmed b. Hasan li-ecli’ş-şehâde hâzırân olup fi’l-hakīka mezbûr Süleyman Ağa târîh-i kitâbdan on gün mukaddem bizim huzûrumuzda mezkûr Hasan Çelebi’nin vekîli olan mesfûr Mehmed Çelebi hâl-i sıhhatinde merkūm Hasan Çelebi’nin mâlından bana yüz otuz bin akçe ikrâz edip ben dahi kabz eyledim idi el-ân meblâğ-ı mezbûr zimmetimde mersûm çelebiye lâzımü’l-edâ deynimdir deyü bi tav‘i’s-sâf ikrâr ve i‘tirâf eyledi bu husûsa şâhidleriz şehâdet ederiz deyü edâ-i şehâdet-i şer‘iyye eylediklerinde ba‘de ri‘âyeti şerâʼiti’l-kabûl şehâdetleri makbûle olup ve merkūm Süleyman Ağa’nın kable’l-ikrâr îfâ da‘vâsı mesmû‘a ve makbûle olmamağın edâya tenbîh olunup mâ-hüve’l-vâkı‘ bi’t-taleb ketb olundu.<br><br>Tahrîren fî-evâʼili şehri Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Fahr[ü]’l-kuzâti’l-İslâm Süleyman Efendi b. Receb, Mustafa Efendi el-kādı, Mahmud Çelebi b. Ahmed, Mustafa Bey b. Ahmed, Mehmed Çelebi b. Ziya Efendi, İbrahim Efendi b. Süleyman, Ahmed Çelebi b. Mehmed, Mehmed Efendi b. Mustafa, Şaban Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=39380"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39382"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>