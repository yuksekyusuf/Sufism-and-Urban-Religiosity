﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 455<br>Hüküm no: 605<br>Orijinal metin no: [78a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Abdullah’ın, Havva bt. Ahmed’e emanet bıraktığı bilezik bedelini ödemesi için Havva’ya yapılan tenbih</b><br><br>Ma‘rûz<br><br>Zâtı ta‘rîf-i şer‘î ile mu‘arrefe olan sahibe-i arzuhâl Sâliha bt. Abdullah nâm hatun derûn-ı arzuhâlde mezkûreti’l-ism olup zâtı kezâlik ta‘rîf-i şer‘î ile mu‘arrefe olan Havva bt. Ahmed nâm hatun ile meclis-i şer‘-i hatîrde terâfu‘larında mezbûre Havva Hatun’a târih-i i‘lâmdan iki sene mukaddem malımdan beher miskāli dörder guruşdan yetmiş iki guruş kıymetli bir çift altın bileziğimi bi-tarîkı’l-âriye verip hâlâ yedinde kalmağla mârrü’z-zikr bileziğin aynı yedinde mevcûde ise aynını müstehleke ise ba‘de’s-sübût kıymet-i mezkûresini bi-tarîkı’d-damân mezbûre Havva Hatun’dan taleb ederim deyü da‘vâ eyledikde mezbûre Havva Hatun cevâbında târih-i mezkûrda müdde‘iye-i merkūme Sâliha Hatun’un yedinden beher miskāli dörder guruşdan yetmiş iki guruş kıymetli on sekiz miskāl bir çift altın bileziği ahz u kabz edip aynı yedinde mevcûd olmayıp istihlâk ettiğini ikrâr lâkin mârrü’z-zikr altın bileziği müdde‘iye-i merkūme Sâliha Hatun bana hîbe-i sahîha ile hîbe ben dahi hîn-i hîbesinde ittihâb ve kabûl etmişidim deyü ba‘de’d-def‘ ve’l-inkâr mezbûre Havva Hatun def‘-i mezkûrunu bir vechile beyâna kādire olmayıp bi’t-taleb müdde‘iye-i merkūme Sâliha Hatun’a vech-i şer‘î üzere yemîn verilmeğin mûcebiyle mârrü’z-zikr altın bileziğin ikrârıyla kıymet-i müsbetesi olan yetmiş iki guruşu bi-tarîkı’d-damân müdde‘iye-i merkūme Sâliha Hatun’a edâ ve teslîme mezbûre Havva Hatun’a tenbîh olunduğu Mahkeme-i Bâb’dan huzûr-ı âlîlerine i‘lâm olundu el-emrü li-men-lehu’l-emr.<br><br>Fî 27 S sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>