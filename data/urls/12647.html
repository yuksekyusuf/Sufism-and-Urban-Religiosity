﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 145<br>Hüküm no: 208<br>Orijinal metin no: [23a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Toma v. Manol’ün ölen kardeşi Yorgi’nin muhallefâtından kendi payına düşen hisse karşılığında on bin akçe alarak diğer vârisleri ibrâ ettiği</b><br><br>Mahmiye-i Kostantıniyye mahallâtından Balat mahallesi sâkinlerinden sâbıkan mürd olan Yorgi nâm zimmînin li-eb ve üm karındaşı ve vârisi olan Toma v. Manol nâm zimmî mürd-i mezkûrun bülûğa lâyık sinde olup bülûğuna mu‘terife o[la]n sulbiye kızı Asaline ve zevcesi Erine bt. Manol ve mürd-i merkūmun kız karındaşı Ezmerağda kıbelinden husûs-ı âti’z-zikri tasdîke nehc-i şer‘î üzre vekâleti sâbite olan karındaşı Kostantin v. Manol ve diğer kız karındaşı Erine kıbelinden tasdîke vekîl-i şer‘îsi olan mezkûre Erine’nin zevci Yani v. Matyos mahzarlarında ikrâr-ı sahîh-i şer‘î ve i‘tirâf-ı sarîh-i mer‘î edip vilâyet-i Rumeli’nde vâki‘ Enez ve Kavak demekle ma‘rûfe memlehalar mahsûlünden mürd-i mezkûrun şerîki Manol zimmetinde olan akçeden mâ‘adâ zikr olunan mahallede vâki‘ olan inde’l-cîrân ma‘lûmetü’l-hudûd evinden ve sâir muhallefâtının envâ‘ında alâ mâ faraza’llâhu te‘âlâ bana âide olan hisse-i şer‘iyye-i şâyi‘am mukābelesinde mezbûrların yedinden on bin nakd-i râyic fi’l-vakt akçe alıp kabz eyledim ve mezbûr Manol’ün zimmetinde olan akçeden mâ‘adâ mürd-i mezkûrun muhallefâtına müte‘allik cemî‘ da‘vâ ve eymân ve muhâsamâtdan ibrâ-i âm ile ibrâ ve iskāt eyledim eğer min ba‘d benden veya vekîlimden husûs-ı mezbûra müte‘allik da‘vâ sâdıra olursa lede’l-hükkâmi’l-kirâm mesmû‘a olmaya dedikde mukırr-ı merkūmu akvâl-i meşrûhasında mezbûrlar asâleten ve vekâleten tasdîk ve tahkīk eylediklerinde mâ vaka‘a vukū‘u üzre gıbbe’t-taleb kayd olundu.<br><br><br>Şuhûdü’l-hâl: Mustafa b. Yusuf, Bâli b. Hüseyin, Hüseyin b. Mehmed, Ali b. Abdullah, el-Hâc Kenan b. Mustafa, Mehmed b. Ali, Ahmed Halîfe el-İmâm, İshak Halîfe el-Hatîb, Mustafa b. Hüseyin </p>          <br><a title="Önceki sayfa" style="text-decoration:none" href="./ayrmetin.php?idno=12646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o236"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>