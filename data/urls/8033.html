﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 178<br>Hüküm no: 222<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ferhad Ağa ve arkadaşlarının Mehmed b. Süleyman’daki alacaklarını kardeşinden istemelerinin geçersiz olduğu</b><br><br>Mücerred karındaşı olmağla bana versin deyü meşrû‘a olmadığı<br><br>Ma‘rûz<br><br>İplikçi esnâfından derûn-ı arzuhâlde isimleri mezkûr Ferhad Ağa b. Abdullah ve Halil Ağa b. Halil ve Mehmed Ağa b. Hasan ve Mustafa Ağa b. el-Hâc Süleyman ve es-Seyyid Mehmed Ağa b. İbrahim nâm kimesne[ler] İstanbul Bâb Mahkemesi’nde meclis-i şer‘-i münîrde sâhib-i arzuhâl Mehmed b. Süleyman nâm kimesne muvâcehesinde bizim merkūm Mehmed’in li-ebeveyn er karındaşı olup gāib-i ani’l-meclis Ahmed zimmetinde iki bin yetmiş guruş alacak hakkımız olup gāib-i mezbûr meblağ-ı mezkûru henüz bize edâ etmeksizin karındaşı işbu mezbûr Mehmed’e zimmetinde olan bin sekiz yüz yirmi guruş deyni[ni] bundan akdem te’diye ve teslîm etmişidi el-hâletü hâzihi mücerred mezbûr Mehmed gāib-i mezbûr Ahmed’in karındaşı olmağla ber-vech-i muharrer alacağımız olan meblağ-ı mezkûr iki bin yetmiş guruşu bize edâ ve teslîm etmek üzere merkūm Mehmed’e cebr olunsun deyü takrîr-i meşrûhu üzere tasaddî eylediği [eyledikleri] da‘vâları mesmû‘a ve iltifâta şâyân olmadığı müdde‘ûn-ı mezbûrûna tefhîm ve da‘vâ-yı mezkûreleriyle merkūm Mehmed’e bî-vech-i şer‘î mu‘ârazadan men‘ olunduğu huzûr[-ı âlîlerine i‘lâm olundu]<br><br>Fî 18 Şevvâl sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8032"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8034"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>