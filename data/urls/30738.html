﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 253<br>Hüküm no: 279<br>Orijinal metin no: [76b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed Emin Efendi’nin vakıf ev hissesini Zeliha Hatun’a sattığı</b><br><br>Ma‘rûz<br><br>Sâdır olan fermân-ı âlîlerine imtisâlen savb-ı şer‘-i enverden mürsel Başkâtib Ahmed Efendi hâssa mi‘mârı hulefâsından Ali ve Süleyman Halîfeler ile İstanbul’da Cezerî Kasımpaşa mahallesinde vâki‘ Hâce Hadîce bt. Abdullah’ın sâkine olunduğu menzile varıp huzûr-ı Müslimînde ba‘de akdi’l-meclis derûn-ı arzuhâlde Nefîse Hatun Vakfı mütevellîsi mahalle-i mezbûre imâmı Ahmed Efendi b. Mustafa hâzır olduğu hâlde Zeliha bt. el-Hâc Mehmed nâm hatunun zevci tarafından vekîl-i müsecceli sâhib-i arzuhâl el-Hâc Mehmed Emin Efendi b. İsmail mahzarında işbu derûnunda akd-i meclis olunan ma‘lûmü’l-hudûd ve’l-müştemilât bir bâb menzilin nısfı benim ve nısf-ı şâyi‘-i âharı müvekkile-i mezbûre Zeliha Hatun’un bi’l-icâreteyn tasarrufumuzda olmağla müvekkile-i mezbûre menzil-i mezkûrda olan nısf hisse-i şâyi‘asını [77a] ifrâz murâd ettikde mi‘mârân-ı mezbûrân Müslimûn-ı hâzırûn ile ba‘de’l-keşf ve’l-mu‘âyene menzil-i mezkûr kâbil-i taksîm olmadığın ihbâr etmeleriyle beynimizde ba‘de vukû‘i’l-münâza‘a beni menzil-i mezkûrdan mutasarrıfe olduğum nısf hisse-i şâyi‘amı hüsn-ı rızâ ve tayyib-i ihtiyârım ve şürût-ı müfsideden ârî ferâğ-ı mu‘teber-i kat‘î ile bin guruş bedel mukâbelesinde müvekkile-i mebûre Zeliha Hatun’a bâ-re’y-i mütevellî ferâğ ve tefvîz eylediğimde vekîl-i mezbûr dahî bi’l-vekâle tefevvüz ve kabûl ve bedel-i merkûm bin guruşu bana def‘ ve teslîm eyledikde ben dahî yedinden tamâmen ahz u kabz ve istihlâk eyledim fîmâ ba‘d menzil-i mahdûd-ı mezkûrun mecmû‘ı müvekkile-i mezbûrenin dâhil-i havza-i tasarrufu olup benim kat‘an alâka ve medhalim kalmamağla husûs-ı mezkûra ve bi’l-cümle hukûk-ı sâ’ireye müte‘allika âmme-i da‘vâdan müvekkile-i mezbûre Zeliha Hatun’un zimmetini ibrâ-i âm ile ibrâ ve iskât eyledim dedikde vekîl-i mezbûr dahî mukırra-i mezbûreyi tasdîk ve ibrâsını bi’l-vekâle ba‘de’l-kabûl mütevellî-i mezbûr mecmû‘ menzil-i mezkûrda müvekkile-i mezbûre Zeliha Hatun’un tasarrufu re’y eylediğini mevlânâ-yı mezbûr mahallinde ketb ve tahrîr ve ma‘an mürsel ümenâ’-i şer‘le meclis-i şer‘a inhâ eyledikleri huzûr-ı âlîlerine i‘lâm olundu.<br><br>Fî 23 mine’l-Muharrem sene 1203.</p>          <br><a title="Önceki sayfa" style="text-decoration:none" href="./ayrmetin.php?idno=30737"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30739"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o270"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>