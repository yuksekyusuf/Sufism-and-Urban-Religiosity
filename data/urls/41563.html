﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 81<br>Hüküm no: 33<br>Orijinal metin no: [8b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Beşe’nin, Ahmed Ağa’da olan alacağının tahsili</b><br><br>Mahmiye-i İstanbul’da Yeniodalar’da Yirmibir Ağa Bölüğü’ne mahsûs odanın odabaşısı ve nukūd-ı mevkūfesine bi’l-fi‘il mütevellî olan işbu râfi‘ü’l-kitâb el-Hâc İsmail Beşe b. Mehmed nâm kimesne mahmiye-i mezbûrede meclis-i şer‘-i hatîrde Ahmed Ağa b. Mehmed nâm kimesne mahzarında üzerine da‘vâ ve takrîr-i kelâm edip mütevellîsi olduğum mâl-ı vakf-ı mezbûrdan merkūm Ahmed Ağa’ya idâne ve teslîm, ol dahi yedimden istidâne ve kabz eylediği on altı guruşun on iki guruşunu bundan akdem merkūm Ahmed Ağa yedinden ahz u kabz edip mâ‘adâsı olan dört guruş ile bir husûsun temşiyeti için bi-tarîkı’r-rüşve yirmi beş guruş dahi merkūm Ahmed Ağa’ya def‘ ü teslîm ol dahi yedimden ahz u kabz edip hattâ şuhûd mahzarında ikrâr ve işhâd dahi etmekle hâlâ meblağayn-ı mezbûreyni merkūm Ahmed Ağa’dan taleb ederim, suâl olunsun dedikde, gıbbe’s-suâl mezbûr Ahmed Ağa cevâbında ancak mâl-ı vakf-ı mezbûra dört guruş deyni olduğunu ikrâr zikr olunan meblağ-ı mezbûr yirmi beş guruşu kabzını inkâr edicek müdde‘î-i mezbûrdan ber-vech-i muharrer müdde‘âsına beyyine taleb olundukda udûl-i Müslimînden Karagümrük kurbünde sâkin olup yirmi bir Ağa bölüğüne mahsûs oda yoldaşlarından Ahmed Beşe b. Hüseyin ve Küçükmustafapaşa mahâllesinden Abdullah b. el-Hâc Satılmış nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka merkūm Ahmed Ağa meblağ-ı mezbûr yirmi beş guruşu müdde‘î-i mezbûr el-Hâc İsmail Odabaşı yedinden ahz u kabz eyledim deyü bundan akdem bizim huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince mu‘terif olduğu meblağ-ı bâkī dört guruş ile meblağ-ı mezbûr yirmi beş guruşu müdde‘î-i mezbûra edâ ve teslîme merkūm Ahmed Ağa’ya tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: el-Hâc Mehmed Efendi el-kâtib, Kādızâde Mehmed Efendi kâtib, İsmail Efendi el-kâtib, Ali Beşe b. Mustafa, Mustafa b. Mehmed, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>