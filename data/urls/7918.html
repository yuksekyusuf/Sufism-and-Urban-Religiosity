﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 111<br>Hüküm no: 107<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mustafa Ağa’nın borcunu ödemesi</b><br><br>1500 guruşa hüküm<br><br>Ma‘rûz<br><br>Arzuhâl eden Mekkârî Musa b. Salih İstanbul Bâb Mahkemesi’nde meclis-i şer‘-i münîrde derûn-ı arzuhâlde ismi mezkûr Tatar es-Seyyid Mustafa b. es-Seyyid Osman nâm kimesne muvâcehesinde târîh-i i‘lâmdan iki sene mukaddem merkūm es-Seyyid Mustafa Ağa’nın kırk denk götürünü iki bin üç yüz guruş kirâ mukāvelesiyle Rumeli’de Leskofça kazâsından yirmi re’s bârgirime tahmîl ile Âsitâne-i aliyyeye ve Âsitâne-i aliyye’den dört denk malifaturasını yüz yirmi beş guruş kirâ mukāvelesiyle iki re’s bârgirime tahmîl ile Rumeli’de Pirlepe kazâsına götürmemle ol vechile yirmi dört re’s bârgirin ber-vech-i muharrer kirâları olan cem‘an iki bin beş yüz kırk guruş ve bi-şartı’r-rücû‘ emriyle esnâ-i râhda derbendlerde ma‘lûmü’l-esâmî kimesnelere mâlımdan medfû‘um olan yüz otuz guruş ve semen-i mebî‘den otuz guruş ki min-haysü’l-mecmû‘ mezbûr es-Seyyid Mustafa zimmetinde hakkım olan iki bin yedi yüz guruşun bin iki yüz guruşunu mukaddemâ kabz u istîfâ etmemle bâkīsi olan bin beş yüz guruşu merkūm es-Seyyid Mustafa Ağa’dan hâlâ taleb ederim deyü da‘vâ ettikde ol dahi cevâbında kaziyye minvâl-i meşrûh üzere olduğunu ikrâr lâkin deynim olan meblağ-ı mezkûr bin beş yüz guruşun yüz otuz guruşunu dahi müdde‘î-i merkūm Musa’ya mukaddemâ edâ ve teslîm etmemle ol vechile zimmetimde bin üç yüz yetmiş guruş deynim bâkī kalmışdır deyü inkâra mukārin eylediği def‘ine ikāmet-i beyyine edemeyip bi’t-taleb mezbûr Musa bi’l-muvâcehe ber-nehc-i şer‘î tahlîf olunmağın mûcebince dâfi‘-i merkūm es-Seyyid Mustafa Ağa def‘-i mezkûruyla <<müdde‘î-i>> merkūm Musa’ya bilâ-beyyine mu‘ârazadan ba‘de’l-men‘ merkūm es-Seyyid Mustafa Ağa’nın ikrârıyla lâzım gelen meblağ-ı bâkī-i mezkûr bin beş yüz guruşun müdde‘î-i merkūm Musa’ya edâsıyla merkūm es-Seyyid Mustafa Ağa ilzâm olunduğu huzûr[-ı âlîlerine i‘lâm olundu]<br><br>Fî 5 Şa‘bân sene [1]255</p>          <br><a title="Önceki sayfa" style="text-decoration:none" href="./ayrmetin.php?idno=7917"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7919"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>