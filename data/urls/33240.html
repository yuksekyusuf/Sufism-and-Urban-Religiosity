﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 351<br>Hüküm no: 342<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe b. İbrahim’ın borcuna karşılık çörekçi ve simitçi fırınını Nefise Hatun bt. Ali’ye rehin bıraktığı</b><br><br>İnadiye fırını rehin<br><br>Mahmiye-i İstanbul’da kâin çörekçi esnâfından Ali Beşe b. İbrahim meclis-i şer‘-i şerîf-i enverde bâ‘isetü’l-vesîka Nefise Hatun bt. Ali’nin zevci ve tarafından husûs-ı âti’l-beyânı vekîl-i müseccel-i şer‘îsi es-Seyyid Mehmed Ağa b. es-Seyyid Mehmed Sadık mahzarında ikrâr-ı tam ve takrîr-i kelâm edip mezbûr es-Seyyid Mehmed Ağa zevcesi müvekkile-i mezbûre Nefise Hatun’un mâlından bi’l-vekâle bana iki bin guruş ikrâz ve teslîm ben dahi yedinden iktirâz ve kabz ve umûruma sarfla istihlâk edip meblağ-ı mezbûr ile semeni işbu târih-i vesîkadan bir sene tamamına değin müeccel ve mev‘ûd yine müvekkile-i mezbûrenin mâlından vekîl-i merkūm yedinden iştirâ ve kabz eylediğim bir cild Behcetü’l-Fetâvâ semeninden üç yüz guruş ki cem‘an iki bin üç yüz guruş zimmetimde müvekkile-i mezbûre Nefise Hatun’a vâcibü’l-edâ deynim olup mukābelesinde mahmiye-i mezbûrede Şehremîni kurbünde İnadiye nâm mahâlde kâin ma‘lûmü’l-hudûd bir bâb çörekçi ve simidci fırını derûnunda mevcûde beyne’l-esnâf gedik ta‘bîr olunur bâ-hüccet-i şer‘iye yedimde mâlım olan âlât-ı lâzıme-i ma‘lûmemi rehin vaz‘ ve vekîl-i mezbûra teslîm eylediğimde ol dahi irtihân ve kabz ve kabûl ve yine müvekkile-i mezbûrenin izniyle bi’l-vekâle i‘âre ve teslîm ben dahi isti‘âre ve kabz etmemle yedimde âriyetdir dedikde gıbbe’t-tasdîk çörekçiler Kethudâsı İbrahim Ağa b. Mustafa meclis-i şer‘-i münirde vekîl-i mezbûr es-Seyyid Mehmed Ağa mahzarında ikrâr-ı tam ve takrîr-i kelâm edip mukırr-ı mezbûr Çörekçi Ali Beşe’nin zimmetinde müvekkile-i mezbûre Nefise Hatun’a edâsı vâcib deyni olan meblağ-ı mecmû‘-ı mezkûr iki bin üç yüz guruşa tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile ben dahi kefîl bi’l-mâl ve dâminin dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 17 Şevvâl sene 1238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33239"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33241"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>