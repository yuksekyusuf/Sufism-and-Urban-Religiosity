﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 393<br>Hüküm no: 402<br>Orijinal metin no: [92b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sivas’a tâbi Acıpınar mezraasının geliri konusunda Verese-i Simsar Vakfı ile Acıpınar köyü sipâhîsi Abdurrahman Sipahi’nin anlaştıkları</b><br><br>Vilâyet-i Anadolu’da Sivas kazâsına tâbi‘ Ağva nezdinde Acıpınar nâm karyenin bâ-berât-ı âlîşân sipâhîsi olup mahmiye-i İstanbul’da müsâfiren sâkin Abdurrahman Sipâhî b. Hasan nâm kimesne meclis-i şer‘-i şerîf-i enverde yine Sivas’da vâki‘ Verese-i Simsar Vakfı’nın evlâdiyet ve meşrûtiyyet üzere mütevellîsi olan râfi‘u’l-kitâb es-Seyyid eş-Şeyh Mehmed Efendi b. Mehmed mahzarında takrîr-i kelâm ve tâ‘bir ani’l-merâm edip mezbûr eş-Şeyh es-Seyyid Mehmed Efendi’nin evlâdiyet ve meşrûtiyyet üzere mütevellîsi olduğu Verese-i Simsar Vakfı’nın Acıpınar mezra‘ası sipâhîsi olduğum Acıpınar karyesi arâzisiyle mahlût ve müşterek olmağla iki üç seneden berü nizâ‘dan hâlî olmadığından nâşî mezbûr es-Seyyid Mehmed Efendi ile murâfa‘a olunduğumda yedinde olan hüccet-i şer‘iyyelerinin mazmûnların muvâcehemizde ba‘de’l-isbât ve’l-hükm beynimize muslihûn tavassut edip ba‘de’l-yevm benim Acıpınar karyemin arâzisiyle Acıpınar mezra‘asının hâsıl olan a‘şâr-ı şer‘iyyesi cem‘ ve tahsîl olunup mecmû‘-ı mahsûlün rub‘unu vakf-ı mezbûr için merkūm eş-Şeyh es-Seyyid Mehmed Efendi kabz edip mâ‘adâ sülüs-i erba‘ını ben kabz etmek üzere beynimize tevkī‘ ve ıslâh ve bu vechile nizâ‘ımız kat‘ ve merkūm eş-Şeyh es-Seyyid Mehmed Efendi târih-i kitâba gelince beynimizde cereyân eden mu‘âmelâtdan benim zimmetimi ben dahi husûs-ı mezbûra müte‘allika da‘vâdan mezbûrun zimmetini ibrâ ve iskāt eylediğime binâen suâl olunup makālımız hüccet ve tarafeyne i‘tâ olunmak murâdımdır dedikde gıbbe’s-suâl mezbûr eş-Şeyh es-Seyyid Mehmed Efendi cevâbında fi’l-vâki‘ hâl mezbûr Abdurrahman Sipâhî’nin takrîr-i meşrûhu üzere olup kendinin ber-mûceb-i defter-i hâkānî vakfiyet üzere mutasarrıf olduğu Acıpınar mezra‘ası arâzisi sâlifü’l-beyân Acıpınar karye arâzisiyle mahlût [ve] müşâ‘ ve müşterek olmağın hîn-i murâfa‘ada yedinde olan müte‘addid hüce[c]-i şer‘iyyelerde mezbûr Abdurrahman Sipâhî muvâcehesinde mazmûnların ba‘de’l-isbât ve’l-hükm beynlerine muslihûn tavassut edip ba‘de’l-yevm hâsıl olan öşr-i mahsûlü cem‘ ve tahsîl olunup mecmû‘-ı mahsûlün rub‘unu vakf için kendisi kabz edip sülüs-i erba‘ını merkūm Abdurrahman Sipâhî kabz eylemek üzere beynimizde tevkī‘ ve ıslâh ve târih-i kitâba gelince cereyân eden ahz u i‘tâ da‘vâsından her birimiz âharın zimmetini ibrâ ve iskāt eyledik deyü kat‘ı nizâ‘ eylediklerin ol dahi mukır ve mu‘terif olmağla hıfzan li’l-makāl ketb olundu.<br><br>Fi’l-yevmi’r-râbi‘ ve’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: es-Seyyid Osman Çelebi b. es-Seyyid Hasan, es-Seyyid Ali Çelebi b. es-Seyyid Hasan, es-Seyyid Hasan Ağa b. Mustafa, Şems Ahmed Efendi b. Ebûbekir, Mustafa Çelebi b. İbrahim, Ömer Çavuş b. Abdullah, Mehmed Çelebi b. Abdullah, İbrahim Efendi b. Mehmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=5325"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5327"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>