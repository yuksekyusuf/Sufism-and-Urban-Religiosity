﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 320<br>Hüküm no: 294<br>Orijinal metin no: [42a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borçları terekesinden fazla olarak vefat eden Hasan Paşa’nın terekesi üzerine Salih Efendi’nin vasi tayin olunduğu</b><br><br>Mahmiye-i İstanbul’da Gedikpaşa kurbünde Emin Bey mahallesi ahâlîsinden olup Trablus Eyaleti’nden ma‘zûl iken düyûnu terekesinden ezyed olduğu hâlde vefât eden Vezîr Hasan Paşa’nın sulbî kebîr oğlu ve hasrân vârisi olan mefharü’l-emâsil Mustafa Bey tereke-i müteveffâ-yı mezbûrdan kasr-ı yed etmekle müteveffâ-yı mezbûrun dâyinleri tereke-i müteveffâ-yı mezbûru semen-i misline bey‘a ve semeninden deynlerini edâya savb-ı şer‘-i enverden bir vasî nasb olunmasına tâlibler olduklarında hâkim-i muvakkı‘-ı sadr-ı kitâb tûbâ lehü ve hüsnü-meâb hazretleri dahi nâkilü hâze’l-kitâb Salih Efendi b. Ebûbekir tereke-i müteveffâ-yı mezbûru semen-i misline bey‘a ve semeninden düyûn-ı müteveffâ-yı mezbûru edâya ve müteveffâ-yı mezbûrun zimem-i nâsda olan hukūkunu da‘vâ ve taleb ve ahz u kabza ve kezâlik düyûnunu îfâya savb-ı şer‘den bi’l-iltimâs vasî nasb ü ta‘yîn etdikde mezbûr Salih Efendi dahi vesâyet-i mezkûreyi kabûl ve hizmet-i lâzımesin edâya müte‘ahhid olmağın mâ-hüve’l-vâki‘ bi’t-taleb ketb olundu ve imlâ olunup mezkûr Salih Efendi yedine def‘ ve i‘tâ olundu.<br><br>Fi’l-yevmi’s-sâbi‘ ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mustafa Efendi b. eş-Şeyh ( ), Salih Efendi el-kâtib, Mehmed Efendi el-kādî, Ramazan Efendi el-kādî, Mehmed Efendi el-kâtib, İsa Bey b. Ahmed, Mehmed Çelebi b. Haydar ve ayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40572"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40574"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o871"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>