﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 177<br>Hüküm no: 119<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye Hatun’un vefatıyla terekeden küçük çocuklarına isabet eden kısmın vasilerine teslim edildiği</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden irsâl olunan Mevlânâ Mehmed Efendi b. İbrahim irsâl olunup mahmiye-i İstanbul’da Süleymaniye mahâllesi ahâlîsinden umdetü’l-ekâbir ve’l-a‘yân hâlâ Tersâne-i âmire Emîni Mehmed Efendi b. İshak Ağa’nın menziline varıp zeyl-i kitâbda muharrerü’l-esâmi Müslimîn huzûrlarından akd-i meclis-i şer‘-i şerîf ettikde mahâlle-i mezbûrede sâkine iken bundan akdem vefât eden Safiye bt. Abdullah’ın verâseti zevc-i metrûkü Halil Çelebi b. Ali ile sadrî sagīr oğlu İbrahim ve sadriye sagīre kızı Ümmü Gülsüm’e münhasıra ve tashîh-i meselesi dört sehmden olmağla sihâm-ı mezbûrenin bir sehmi zevci mezbûr Halil Çelebi’ye ve iki sehmi sagīr-i mezbûr İbrahim ve bir sehmi sagīre-i mezbûre Ümmü Gülsüm’e isâbeti tahakkukundan sonra sagīrân-ı mezbûrânın tesviye-i emrlerine bâ-hüccet-i şer‘iyye vasiyy-i muhtârları mûmâ-ileyh Mehmed Efendi tarafından husûs-ı âti’l-beyanda vekîl-i sâbitü’l-vekâlesi el-Hâc Abdullah Ağa b. Ahmed meclis-i ma‘kūd-ı mezkûrda müteveffât-ı mezbûrenin zevc-i metrûkü olmağla terekesine bi’l-verâse vaz‘-ı yed eden bâ‘isü’l-kitâb mezbûr Halil Çelebi mahzarında bi’l-vekâle ikrâr ve takrîr-i kelâm edip müvekkilim mûmâ-ileyh Mehmed Efendi’nin vasîleri olduğu sagīrân-ı mezbûrânın vâlideleri müteveffât-ı mezbûrenin terekesi tahrîr ve ba‘de-ihrâci’l-masârıf ber-mûceb-i defter-i kassâm-ı askerî tashîh-i mezkûr üzere sagīrân-ı mezbûrânın hisselerine isâbet eden altmış iki bin beş yüz iki akçeyi terekeden olmak üzere mezbûr Halil Çelebi yedinden vekâletim hasebiyle bi’t-tamâm ve’l-kemâl alıp kabz edip min-ba‘d meblağ-ı mezbûr altmış iki bin beş yüz iki akçeden mezbûr Halil Çelebi yedinde ve zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Ahmed Çelebi b. Hasan ve Salih Çelebi b. Halil ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 6 min-Cumâdelûlâ sene 1143.<br><br>Şuhûdü’l-hâl: Halil Beşe b. Ali, Mustafa Çelebi b. Hüseyin, Ahmed Çelebi b. Hasan, Salih Beşe b. Ali, Ahmed Çelebi b. Mehmed, Mustafa Ağa b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=37923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>