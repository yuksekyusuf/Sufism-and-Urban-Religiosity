﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 97<br>Hüküm no: 27<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman’ın para vakfının mütevellisi olup vefat eden oğlu Mustafa’nın vakfa olan borcunun terekesinden tahsil edilmesi</b><br><br>Mahmiye-i İstanbul’da Altıbohça mahallesinde sâkin iken fevt olan el-Hâc Osman b. İbrahim nâm sâhibü’l-hayrın nukūd-ı mevkūfesine meşrûtiyyet üzere mütevellî iken bundan akdem vefât eden kebîr oğlu el-Hâc Mustafa’nın yerine evlâd-ı vâkıfdan meşrûtiyyet üzere mütevellî olan karındaşı işbu hâfızü’l-kitâb Ahmed Çelebi b. el-mezbûr el-Hâc Osman meclis-i şer‘-i şerîf-i enverde müteveffâ-yı mezbûr el-Hâc Mustafa’nın veresesinden kebîre kızı olmağla terekesine vaz‘-ı yed eden Saliha Hatun tarafından husûs-ı âti’l-beyânın husûmet ve redd-i cevâba müseccel vekîli Veli Efendi b. Mehmed mahzarında bi’t-tevliye üzerine da‘vâ ve takrîr-i kelâm edip vâkıf-ı mezbûr el-Hâc Osman b. İbrahim’in gallesi mahalle-i mezbûrede vâki‘ çeşmenin suyolu mühimmâtına sarfa vakf-ı lâzım ile vakfeylediği dört yüz guruşu müteveffâ-yı [mezbûr] el-Hâc Mustafa zamân-ı tevliyetinde kendi mesârifine sarfla istihlâk edip hattâ hâl-i kemâl-i sıhhatinde asıl mal-ı vakf olan dört yüz guruşu mesârifime sarfla istihlâk <<edip>> etmekle zimmetimde cânib-i vakfa edâsı lâzım deynimdir deyü huzûr-ı Müslimînde ikrâr ve işhâd edip cânib-i vakfa dâmin olmadan fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı Müslimînden mahalle-i mezbûre sâkinlerinden Bayram Beşe b. Osman ve Mehmed Çelebi b. Mustafa li-ecli’ş-şehâde meclis-i şer‘a hâzırân olup istişhâd olundukda fi’l-hakīka müteveffâ-yı mezbûr el-Hâc Mustafa b. el-Hâc Osman b. İbrahim hâl-i kemâl-i sıhhatinde vakf-ı mezbûra meşrûtiyyet üzere mütevellî iken asıl mal-ı vakfdan makbûzu olan dört yüz guruşu mesârifime sarfla istihlâk etmekle zimmetimde cânib-i vakfa edâsı lâzım deynim vardır deyü huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın müdde‘î-i mezbûrun husûs-ı mezkûrda sun‘u olmamağla yemîn dahi teveccüh etmemeğin mûcebiyle asıl mal-ı vakf olan dört yüz guruşu mütevellî-i mezbûr Ahmed Çelebi’ye terekesinden edâ ve teslîme vekîl-i merkūma tenbîh birle mâ-vaka‘a kayd-şüd.<br><br>Fî 5 Muharrem sene 1110<br><br>Şuhûdü’l-hâl: Sinan Efendi b. Ali, el-Hâc Mehmed b. İbrahim, İsmail Çelebi b. Osman, Ahmed Çelebi b. Osman, Hasan Çelebi b. ( ), Hüseyin Çelebi b. Hasan, Ahmed Çelebi b. Süleyman, Mehmed Beşe b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=36970"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36972"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1237"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>