﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 306<br>Hüküm no: 299<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Alişah’ın babasından kalan eve el koyan Mühürdar Mustafa Ağa b. Musa’nın evden el çekmesinin tembih edildiği</b><br><br>Vilâyet-i Rumeli’nde medîne-i Siroz mahallâtından el-Hâc İsa Mahallesi’nde iken bundan akdem vefât eden İbrahim b. Alişah b. Abdurrahman [nâm] kimesnenin verâseti sulbî kebîr oğlu işbu bâ‘isetü’l-vesîka Derviş Abdullah nâm kimesneye münhasıra olduğu müte‘ayyin olmağla mezbûr Derviş Abdullah meclis-i şer‘-i şerîf-i enverde zikri âtî menzile vaz‘-ı yedi mütehakkık olan Mühürdâr Mustafa Ağa b. Musa nâm kimesne mahzarında üzerine da‘vâ ve takrîr-i kelâm edip mahalle-i mezbûrede vâki‘ bir tarafdan mahalle-i mezbûre mescid-i şerîfinde müezzin olanlara meşrûta vakf menzil ve bir tarafdan Kürkçü Liko zimmî zevcesi Korni nâm Nasrâniye menzili ve iki tarafdan tarîk-i âm ile mahdûd ma‘lûmü’l-müştemilât menzil babam müteveffâ-i mezbûr İbrahim’den müntakil mülk-i mevrûsum olup mezbûr Mustafa Ağa menzil-i mezkûru bi-gayr-ı hakkın zabt etmekle mahallinde bana teslîme mezbûr Mustafa Ağa’ya tenbîh olunmak matlûbumdur deyü bin yüz kırk iki târihiyle Kostantıniyye-i mahmiye kādısı olan Mehmed Râşid Efendi huzûrunda ve [bin yüz] kırk üç târihinde Siroz nâibi Abdullah Efendi huzûrunda menzil-i mahdûd-ı mezkûru merkūm Mustafa Ağa’dan taleb ve da‘vâ eylediğimde mezbûr Mustafa Ağa cevâbında yedimde olan nâib-i merkūm imzâsıyla mümzâ bir kıt‘a hüccet-i şer‘iyye derûnunda tafsîl olunduğu üzere da‘vâyı ref‘ ü def‘ mezkûr beni mûmâ-ileyh huzûrunda isbâtdan âciz ve tahlîfe dahi taleb olmamağla menzil-i mezkûru bana mahallinde teslîme tenbîh olunmuş iken yine bi-gayr-ı hakkın tasarruf eder suâl olunsun dedikde gıbbe’s-suâl mezbûr Mustafa Ağa cevâbında fi’l-vâki‘ müdde‘î-i merkūmun yedinde olan hüccet-i şer‘iyye mantûkunca menzil-i merkūm müdde‘î-i mezbûrun babası müteveffâ-i mezbûrun müntakil mülk-i mevrûsu iken yedimde olan hüccet-i şer‘iyye mantûkunca gāib ani’l-meclis Molla Ahmed nâm kimesneye üç yüz guruş semen-i medfû‘ ve makbûza bâtten bey‘ edip ol dahi kezâlik yedimde olan hüccet-i şer‘iyye mantûkunca üç yüz guruş semen-i medfû‘ ve makbûza bâtten bana bey‘ etmekle mülk-i müşterâmdır deyü mûmâ-ileyhâ huzûrlarında da‘vâyı def‘ ü ref‘-i mezkûrumu [bin yüz] kırk üç târihinde Siroz nâibi merkūm Abdullah Efendi huzûrunda vech-i şer‘î üzere isbât edip mahallinde müdde‘î-i merkūm bî-vech mu‘ârazadan men‘ olunmuşdur deyicek gıbbe’l-istintak ve’l-inkâr mezbûr Mustafa Ağa’dan def‘-i mezkûruna mutâbık beyyine taleb olundukda ityân-ı beyyineden izhâr-ı acz ve tahlîfe dahi tâlib olmamağla mûcebince menzil-i mahdûd-ı mezkûrdan kasr-ı yed ve müdde‘î-i mezbûr Derviş Abdullah’a mahallinde teslîme merkūm Mustafa Ağa’ya tenbîh-birle mâ-vaka‘a bi’t-taleb ketb olundu.<br><br>Hurrire fî-11 min-Recebi’l-ferd sene [1]143.<br><br>Şuhûdü’l-hâl: Mehmed Çelebi b. Abdullah, Moravî Hasan Ağa, Salih Çelebi b. Süleyman, el-Hâc Hasan b. Abdullah, İbrahim b. Mustafa, Berber el-Hâc Mustafa, Yusuf Sipâhî, Ali Yazıcı b. Veli Sirozî, Ahmed b. Mustafa, Eyüb b. Ahmed Halil.</p>          <br><a title="Önceki sayfa" style="text-decoration:none" href="./ayrmetin.php?idno=5222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o699"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>