﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 435<br>Hüküm no: 515<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ulaşı v. Senakeri’nin borcu sebebiyle Mudanya naibine verdiği paradan hak iddia edemeyeceği</b><br><br>Mumcu İbrahim Beşe mübâşeretiyle Bâb Mahkemesi’ne ihzâr olunan Mehmed Emin Efendi’nin hasmı Ulaşı v. Senakeri zimmî meclis-i şer‘de mezbûr Mehmed Emin Efendi mahzarında mezbûr Mehmed Emin Efendi târîh-i i‘lâmdan yirmi bir gün mukaddem Mudanya kasabasında nâibü’ş-şer‘ iken beni habs ve bi-gayr-ı hakkın altmış guruşumu ahz u kabz etmekle meblağ-ı mezbûru Mehmed Emin Efendi’den taleb ederim deyü da‘vâ ettikde ol dahi cevâbında niyâbetim hâlinde huzûr-ı şer‘de kasaba-i mezbûre ahâlîsinden gāib ani’l-beled el-Hâc Osman b. Hüseyin nâm kimesne mesfûr Ulaşı zimmetinde cihet-i deyn-i şer‘îden altmış guruş hakkım vardır deyü ba‘de’d-da‘vâ ve’l-inkâr müdde‘î-i mezbûr el-Hâc Osman müdde‘âsını vech-i şer‘î üzere isbât edip hükm-i şer‘î lâhık oldukdan sonra meblağ-ı mezbûr altmış guruşu mesfûrdan tahsîl ve mezbûr el-Hâc Osman’a def‘ ü teslîm eyledim deyü ol vechile kabzını ikrâr etmeğin mezbûr Mehmed Emin Efendi takrîr-i meşrûhu üzere husûs-ı mezbûrda kavliyle şer‘an tasdîk olunmağın mesfûr Ulaşı zimmî bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 12 min-Muharrem sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6730"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6732"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b435"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>