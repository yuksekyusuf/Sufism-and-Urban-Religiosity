﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 85<br>Hüküm no: 47<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Rukiye Hatun bt. Ali’nin, arsasını kardeşi Seyyid Abdülkerim b. Mustafa’ya sattığı</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Davudağa mahallesinde sâkine olup zâtı ta‘rîf-i şer‘î ile mu‘arrefe olan Şerîfe Rukiye Hatun bt. Ali meclis-i şer‘-i şerîf-i enverde karındaşı işbu râfi‘u’l-kitâb es-Seyyid Abdülkerim b. Mustafa mahzarında üzerine da‘vâ ve takrîr-i kelâm edüp yedimde mülk ve hakkım olup mahalle-i mezbûrede vâki‘ bir tarafdan Attar Mehmed Çelebi mülkü ve bir tarafdan benim âhar mülküm ve bir tarafdan Kurşuncu Ahmed menzili ve bir tarafdan tarîk-ı âm ile mahdûd tûlen yirmi yedi zirâ‘en ve arzen sekiz zirâ‘, be-hesâb-ı terbî‘î iki yüz <<zirâ‘>> on altı zirâ‘ arsa-i hâliye ve bir su kuyusunu tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile karındaşım mezbûr es-Seyyid Abdülkerim’e elli dört buçuk guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr elli dört buçuk guruşu mezbûr es-Seyyid Abdülkerim yedinden bi’t-tamam ve’l-kemâl ahz u kabz edüp ba‘de’l-yevm arsa-i mahdûd-ı mezkûr karındaşım mezbûr es-Seyyid Abdülkerim’in mülk-i müşterâsı ve hakk-ı sırfı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis-aşer min-Şa‘bâni’l-mu‘azzam li-seneti seb‘a ve erba‘în ve miete ve elf.<br><br>Şuhûdü’l-hâl: Eş-şeyh Abdullah Efendi b. eş-Şeyh Mahmud, es-Seyyid Mehmed Çelebi b. es-Seyyid Mustafa, Ahmed Efendi b. Mustafa, es-Seyyid Ahmed Çelebi b. es-Seyyid Mehmed, Mehmed Beşe Çömlekci, Mustafa Efendi b. Hasan el-müezzin, Hasan Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=16417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>