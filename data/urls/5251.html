﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 329<br>Hüküm no: 327<br>Orijinal metin no: [72b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ziştovi kasabasından el-Hâc Hüseyin Ağa’nın el-Hâc Mustafa b. Abdullah üzerine açtığı alacak davasında haksız olduğu</b><br><br><<Mahmiye-i İstanbul’da>><br><br>Vilâyet-i Rumeli’nde vâki‘ Ziştovi kasabası ahâlîsinden olup mahmiye-i İstanbul’da Hocapaşa Mahallesi’nde sâkin el-Hâc Hüseyin Ağa b. el-Hâc Mehmed meclis-i şer‘-i hatîr-i lâzımü’t-tevkīrde işbu bâ‘isetü’l-vesîka el-Hâc Mustafa b. Abdullah mahzarında üzerine da‘vâ ve takrîr-i kelâm edip bundan akdem eşyâ-i memlûkemden adedi beynimizde ma‘lûm dört yüz guruş kıymetli dülbend sarıklarımı âhara bey‘ edivermek için bi’l-emâne mezbûr el-Hâc Mustafa’ya def‘ ve teslîm ol dahi ber-vech-i muharrer yedimden ba‘de’l-kabz zikrolunan sarıklar mevcûd ise ayınlarını müstehlek ise ba‘de’s-sübût kıymet-i şer‘iyyelerini ve kazâ-i mezkûre re‘âyâsı üzerlerine edâsı lâzım gelen evrâkı zikrolunan re‘âyâya tevzî‘ ve taksîm ve cizyelerini cem‘ ve tahsîl ve bana teslîm etmek üzere mezbûr el-Hâc Mustafa’yı müddet-i ma‘lûme otuz guruşa istîcâr ol dahi ber-vech-i muharrer nefsini bana îcâr etmeğin meblağ-ı mezkûr otuz guruşdan ziyâde mezkûrûn re‘âyâdan bi-gayr-ı hakkın yirmi iki buçuk guruş dahi ahz u kabz etmeğin mezbûr el-Hâc Mustafa’ya suâl olunup kıymet-i mezkûr ile meblağ-ı mezbûru bana def‘ ve teslîme tenbîh olunması matlûbumdur dedikde gıbbe’s-suâl mezbûr el-Hâc Mustafa cevâbında müdde‘î-i mezbûr iddi‘â eylediği bir heybe içinde mevcûd adedi ma‘lûmum olmayan sarıklarını ber-vech-i muharrer bey‘ için bi’l-emâne bana def‘ ve teslîm ben dahi yedinden ahz u kabz eyledikden sonra bilâ-ta‘ad yedimden zâyi‘ olmuşdur deyü def‘ edicek mezbûr el-Hâc Mustafa husûs-ı mezkûrda yemîni ile tasdîk olunur makbûlesinden olup meblağ-ı mezkûr yirmi iki buçuk guruş da‘vâsına müdde‘î-i mezbûr ehil olmamağın tahlîfe dahi taleb olmamağın mezbûr el-Hâc Hüseyin Ağa bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Salih Çelebi b. Süleyman, İbrahim Çelebi b. Mustafa, Ahmed Çelebi b. Mehmed, Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5250"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5252"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o692"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>