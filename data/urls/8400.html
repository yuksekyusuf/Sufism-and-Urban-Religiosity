﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 389<br>Hüküm no: 589<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin, Rukiye Hanım’ın İbrahim Efendi’de olan alacağını almaya ve Emetullah Hanım ile olan tevliyet davasında kendisini vekil tayin ettiğini ispat ettiği</b><br><br>Vilâyet-i Rumeli’de medîne-i Filibe mahâllâtından Câmi‘-i Kebîr mahallesinde sâkine Rukiye Hanım bt. Mehmed Bey b. Hasan Bey tarafından ber-vech-i âtî bâ-hücet-i şer‘iyye vekâlet iddi‘â eden işbu bâ‘isü’l-vesîka es-Seyyid Mehmed Efendi b. es-Seyyid İbrahim meclis-i şer‘-i şerîf-i enverde es-Seyyid İbrahim Efendi b. es-Seyyid el-Hâc Hüseyin mahzarında üzerine da‘vâ ve takrîr-i kelâm edip mezbûre Rukiye Hanım’ın merkūm es-Seyyid İbrahim Efendi zimmetinde cihet-i deyn-i şer‘îden alacak hakkı olan on guruşu mezbûr es-Seyyid İbrahim Efendi’den taleb ve da‘vâ ve ahz u kabza ve makbûzunu kendiye irsâl ve îsâle ve gāibetü ani’l-meclis Emetullah Hanım bt. Mehmed Bey ile tevliyet husûsuna dâir mürâfa‘aları olmağla mezbûre Emetullah Hanım ile ber-nehc-i şer‘î muhâsamaya tarafından beni yedimde olup sene-i sâbıkā yani bin iki yüz elli beş senesi Zilka‘detü’ş-şerîfesi’nin on yedinci günü târîhiyle müverrah medîne-i mezbûre kādısı mevâlî-i devriyyeden fazîletlü Mehmed Sadık Efendi’nin imzâsıyla mümzât ve hatmiyle mahtûme mührünü mutâbık bir kıt‘a hüccet nâtıka olduğu üzere vekâlet-i mutlaka-i sahîha-i şer‘iyye ile kabûlüme mevkūfe vekîl nasb ü ta‘yîn etmekle cihet-i vekâlet bana vâsıl oldukda ben dahi vekâlet-i mezkûreyi kabûl etmemle meblağ-ı mezkûr on guruşu merkūm es-Seyyid İbrahim Efendi’den bi’l-vekâle taleb ederim deyü da‘vâ ettikde ol dahi cevâbında müvekkile-i merkūme Rukiye Hanım zimmetinde cihet-i deyn-i şer‘îden on guruş deyni olduğunu ikrâr müdde‘î-i mezbûrun ber-vech-i meşrûh vekâleti ma‘lûmum değildir deyü inkâr etmekle müdde‘î-i merkūmdan ber-vech-i muharrer müdde‘âsına mutâbık beyyine taleb olundukda ocak tatarlarından olup medîne-i mezbûreden bu esnâda Der-aliyye’ye vürûd eden İsmail Ağa b. Mehmed ve Rüstem Ağa b. Numan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûre Rukiye Hanım bt. Mehmed Bey b. Hasan Bey merkūm es-Seyyid İbrahim Efendi zimmetinde alacağı olan meblağ-ı mezkûr on guruşu merkūm es-Seyyid İbrahim Efendi’den taleb ve da‘vâ ahz u kabza ve makbûzunu kendiye irsâl ve îsâle ve gāibetü ani’l-meclis Emetullah Hanım bt. Mehmed Bey ile tevliyet husûsuna dâir mürâfa‘aları olmağla gāibe-i merkūme Emetullah Hanım ile ber-nehc-i şer‘-i şerîf muhâsamaya ve husûs-ı mezkûr[un] mütevakkıf olduğu umûrun küllîsine tarafından merkūm es-Seyyid Mehmed Efendi’yi târîh-i mezkûrda bizim huzûrumuzda kabûlüne mevkūfe vekâlet-i âmme-i mutlaka-i sahîha-i şer‘iyye ile vekîl nasb u ta‘yîn eyledi biz bu husûsa bu vech üzere şâhidleriz şehâdet dahi ederiz deyü her biri müttefiku’l-lafz ve’l-ma‘nâ edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle müdde‘î-i merkūm es-Seyyid Mehmed Efendi’nin vekâletine ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-şehri Rebî‘ilâhir li-sene sitte ve hamsîn ve mi’eteyn ve elf.<br><br>Şuhûdü’l-hâl: Ahmed Ağa b. Halil, Mehmed Ağa b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=8399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>