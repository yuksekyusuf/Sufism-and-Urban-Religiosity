﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 92<br>Hüküm no: 33<br>Orijinal metin no: [3b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Atike bt. İbrahim’e Behram adlı küçük gulâmını emzirip büyüten Ayşe bt. Ömer’e ücretini ödeyip gulâmını teslim almasının tembih olunduğu</b><br><br>Mahrûse-i Galata hâricinde Kâtib Mustafa Çelebi Mahallesi’nde sâkine ve zâtı mu‘arrefe sâhibe-i arzuhâl Âişe Hatun bt. Ömer Çarşamba günü dîvân-ı âlîlerinden ba‘dehû mahrûse-i mezbûre mahkemesinde ma‘kūd meclis-i şer‘-i münîrde derûn-ı arzuhâlde ismi mezkûre kezâlik zâtı mu‘arrefe Âtike Hatun bt. İbrahim muvâcehesinde mezbûre Âtike Hatun müstakilleten mâlike olduğu işbu hâzır bi’l-meclis Behram b. Abdullah nâm sagīr gulâmını müddet-i rıdâ‘da iken irdâ‘ ba‘dehû terbiye ve imsâk ile mukābelesinde sana beher şehr beş vakıyye lahm-ı ganem ve bir vakıyye sabun ve bir vakıyye revgan-ı zeyt ve beş guruş ücret vereyim deyip bu vechile bana def‘ u teslîm ben dahi bi’r-rızâ ba‘de’t-tesellüm gulâm-ı sagīr-i merkūm Behram’ı târih-i i‘lâma gelince elli dört ay menzilimde irdâ‘ ve terbiye ve imsâk edip ücret-i müsemmâdan müddet-i merkūmede müstahikka olduğum nakd-i mezbûr şehriye beşer guruşdan mezbûrenin zimmetinde müctemi‘ iki yüz yetmiş guruşun yirmi guruşunu ahz bâkī iki yüz elli guruş ile zehâir-i mezkûrenin vech-i şer‘î üzere kıymetlerini bana edâ ve teslîm-birle gulâm-ı sagīr-i merkūm Behram’ı yedimden ahza mâlikesi mezbûre Âtike Hatun’a tenbîh olunmak matlûbumdur deyü da‘vâ eyledikde mezbûre Âtike Hatun dahi cevâbında ber-vech-i muharrer mâlike olduğu gulâm-ı sagīr-i merkūmu ancak şehriye beşer guruş ücret tesmiyesiyle irdâ‘ ve terbiye ve imsâk için müdde‘iye-i mezbûreye teslîm eylediğini ve ücret-i müsemmâ-yı merkūm şehriye beşer guruşdan elli dört ayda müctemi‘ iki yüz yetmiş guruşdan bâkī iki yüz elli guruş zimmetinde deyni olduğunu ikrâr mâ‘adâ zehâir-i mezkûre müdde‘âsını külliyyen inkâr etmekle müdde‘iye-i mezbûrenin zehâir müdde‘âsını isbâta ba‘de’l-havâle mezbûre Âtike Hatun’un ikrârıyla lâzım gelen meblağ-ı bâkī-i merkūm iki yüz elli guruşu müdde‘iye-i murzi‘a-i merkūme Âişe Hatun’a edâ ve teslîm-birle mâlike olduğu gulâm-ı sagīr-i merkūm Behram’ı ahza mezbûre Âtike Hatun’a tenbîh olunduğu tescîl ve mübâşirleri dîvân-ı âlî çavuşlarından Abdullah Çavuş kulları yediyle bi’l-iltimâs huzûr-ı âlîlerine i‘lâm olundu bâkī emr hazret-i veliyyü’l-emrindir.<br><br>Fî 14 M sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22228"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22230"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>