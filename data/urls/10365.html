﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 174<br>Hüküm no: 203<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zukine bt. Kostantin’in tuvaletinin komşusu Yani b. Avram’a zarar vermemesi için gerekli önlemleri alması gerektiği</b><br><br>Mahmiye-i Galata muzâfâtından kasaba-i Beşiktaş’a tâbi‘ Arnavud nâm karye sâkinlerinden işbu râfi‘ü’s-sifr Yani v. Avram nâm zimmî meclis-i şer‘de takrîr-i kelâm edüp câr-ı mülâsıkım Zukine bt. Kostantin nâm Nasrâniyenin menzilinde vâki‘ olan kenîfi benim duvarıma muttasıl olmağla duvarıma neşf edüp küllî zarar terettüb eylediğinden mâ‘adâ râyihasından iskâna kābil olmamağla mahall-i mezbûra varılup vâki‘ hâl ba‘de’l-mu‘âyene men‘ u def‘ olunması matlûbumdur dedikde küttâb-ı mahkemeden Mevlânâ Ahmed Efendi irsâl olunup ve hâssa mi‘mârlarından Üstâd Mustafa Bey b. Abdullah ve zeyl-i kitâbda mastûru’l-esâmî olan Müslimîn ile üzerine varılup bi’l-mu‘âyene keşf ve müşâhede olunup fi’l-hakīka mezbûre Zukine’nin kenîfi müdde‘î-i mezbûrun duvarına muttasıl olup ve duvarına neşf edüp küllî zarar olduğu mu‘âyeneten müşâhede olunup ve râyihası dahi merkūm Yani’nin menziline zâhir olduğu mukarrer oldukdan sonra duvar-ı mezkûr ile kenîf beynine kadden dört zirâ‘ ve arzen iki buçuk zirâ‘ horasanlı taş duvar sed çekmek ile zararı def‘ olur deyü mi‘mâr-ı mezbûr haber verdikde mevlânâ-yı mezbûr mahallinde tahrîr ba‘dehû meclis-i şer‘de vukū‘u üzere inhâ eylemeğin mâ-vaka‘a bi’t-taleb ketb olundu.<br><br>Tahrîren fi’l-yevmi’s-sânî min-Ramazâni’l-mübârek li-sene isneteyn ve sittîn ve elf.<br><br>Şühûdü’l-hâl: Mustafa Beşe b. Abdullah, Derviş Beşe b. Mehmed, Oruc Beşe b. İbrahim, Mehmed Beşe b. Ramazan, Kiryako v. Nikola, Yani v. Anastaş, Yorgo v. Manol, Sava v. Yovan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>