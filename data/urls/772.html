﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 85<br>Hüküm no: 55<br>Orijinal metin no: [13b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Burdur’un el-Hâc Ömer mahallesinde Hekime Hatun’un vakfettiği ev harap olduğundan Hacı Hüseyin Köprüsü’nde bulunan bağ ile değiştirildiği</b><br><br>Ma‘rûz,<br><br>Sâdır olan fermân-ı âlîlerine imtisâlen işbu i‘lâm ve derkenâra nazar olundu[kd]a Tîrkeş Hâssı kazâlarından Burdur kazâsında el-Hâc Ömer mahallesinde vâki‘ merhûm Hekîme Hatun sahibü’l-hayrın galle ve tevliyeti sulehâya meşrûta vakf-ı müsecceli olan ma‘lûmü’l-hudûd ve’l-müştemilât bir bâb menzile bâ-hüccet-i şer‘iye tevcîh-i hâkimü’ş-şer‘le mutasarrıf ve vakf-ı mezkûrun mütevellîsi olan el-Hâc Ebûbekir Efendi b. Osman mahâllinde meclis-i şer‘a varıp menzil-i mezkûr gāyet harâb olduğundan istîcara kimesne tâlib olmayıp ta‘mîre vâfî âhar mal-ı vakf dahi olmamağla menzil-i mezkûru kazâ-i mezbûrda Hacı Hüseyin Köprüsü nâm mahâlde kâin Ümmühan nâm hatunun mülkü olan ma‘lûmü’l-hudûd mülk bir kıt‘a bağ ile istibdâl murâd eylediklerinde taraf-ı şer‘den kâtib ve ümenâ-i şer‘ irsâliyle evvelâ menzil-i mevkūf-ı mezkûr ve sâniyen bağ-ı memlûk-i mezkûr ebniye ve sukūf ahvâline vukūf-ı tâmmı olan bî-garaz kimesneler ma‘rifetleriyle keşf ve mu‘âyene ettirildikde akār-ı memlûk-i mezkûr akār-ı mevkūf-ı mezkûrdan kıymeten ve rağbeten ve ücreten ve mahallen ezyed ve evfer ve istibdâli vakf-ı şerîfe enfa‘ ve evlâ olduğu zâhir ve mütehakkık ve ol vechile şurût-ı istibdâl mevcûde olduğu beyânıyla ber-vech-i muharrer istibdâle izn-i hümâyûnu müş‘ir bir kıt‘a emr-i celîlü’ş-şân sudûru istid‘â olunduğu meâl-i i‘lâmdan müstebân olmağın bu sûretde şerâit-i şer‘iyesine ri‘âyet olunmuş olduğundan istibdâli tecvîz eyleyen fukahâ-yı zevi’l-ibtihâcın kavilleri üzere mülk olan bağ-ı mezkûr vakıf ve vakıf olan harâb menzil-i mezkûr mülk olmak ve vakf-ı evvelin şurûtu vakf-ı sânîde icrâ olunmak üzere tarafeyne cihet-i şer‘iye verilmek için şurûtu mûcebince emr-i âlîşân sudûru muvâfık-ı irâde-i seniyyeleri ise ol bâbda emr ü fermân hazret-i veliyyü’l-emrindir.<br><br>Fî-selhi Ca sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=771"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=773"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o196"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>