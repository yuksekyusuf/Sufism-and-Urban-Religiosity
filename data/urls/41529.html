﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 398<br>Hüküm no: 380<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen efendisinin karısı tarafından satılmak istenen müdebber köle Ali b. Abdullah’ın hür olduğunun ispatlandığı</b><br><br>El-emru kemâ zükira fîh harrerehü’l-fakīr ila’llâhi te‘âlâ Mustafa el-kādî bi-medîneti Kastamonu afiye anhü.<br><br>Hakemtü bi-teneffüzin ba‘de’l-mürâfa‘a ve ene’l-abdü’l-fakīr ileyhi Sübhânehû Hâmid el-kādî bi-askeri Rumeli -ufiye anhü-.<br><br>İşbu orta boylu açık kaşlı koyun elâ gözlü sarışın Rusiyyü’l-asl sahibü hâze’l-kitâb Ali b. Abdullah nâm gulâm-ı emred meclis-i şer‘-i hatîr-i lâzımü’t-tevkīrde medîne-i Kastamonu’da Kebkebirler Mahallesi’nde sâkin iken bundan akdem müteveffâ olan Sofuzâde demekle ma‘rûf Mehmed Efendi b. İbrahim Dede’nin terekesine vâzı‘u’l-yed olan zevce-i metrûkesi Fâtıma bt. el-Hâc Ali nâm hatun mahzarında üzerine da‘vâ ve takrîr-i kelâm edip müteveffâ-yı mezbûr Mehmed Efendi’nin ben abd-i memlûkü olup hâl-i hayatında ve kemâl-i akl [ve] sıhhatinde tedbîr-i mutlak ile beni müdebber edip ba‘de-vefâtihî sülüs mâlı kıymetime vâfî olup hâlâ ben hür olmuş-iken mezbûr Fâtıma beni rıkk olmak üzre bey‘ murâd eder suâl olunup ıtkıma hükm ve sebîlim tahliye [olunmak] matlûbumdur dedikde gıbbe’s-suâl mezbûr Fâtıma cevâbında fi’l-vâki‘ merkūm minvâl-i muharrer üzre müteveffâ-yı mezbûr Mehmed Efendi’nin abd-i memlûkü olduğunu ikrâr ve müdebber eylediğini inkâr etmeğin mezbûr Ali’den müdde‘âsını mübeyyine beyyine taleb olundukda ahrâr-ı ricâlden medîne-i mezbûrede Cebrail Mahallesi’nde sâkin Boyacı el-Hâc Himmet b. İbrahim ve mahalle-i mezbûre sükkânından Osman Efendi b. el-Hâc Ahmed ve Mustafa b. Murad nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka müteveffâ-yı mezbûr Mehmed Efendi mevsûf-ı mezbûr Ali’yi hâl-i hayatında ve kemâl-i akl [ve] sıhhatinde bizim huzûrumuzda tedbîr-i mutlak ile müdebber eyledi ve ba‘de-vefâtihî sülüs mâlı dahi mevsûf-ı mezbûr Ali’nin kıymetine vâfî olmağla hâlâ mevsûf-ı mezbûr Ali sâir ahrâr-ı Müslimîn gibi hür olmuşdur biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a olmağın mûcebiyle mevsûf-ı mezbûr Ali’nin ıtkına ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’l-âşir min-şehri Zilka‘deti’ş-şerîfe li-sene tis‘ ve semânîn ve elf.<br><br>Şuhûdü’l-hâl: Fahrü’l-akrân Çer Hasanzâde Mustafa Ağa, Çolakoğlu Mustafa Halîfe, Dellâl Topal Mehmed, Hasan b. Ahmed Beşe, Receb b. el-Hâc Hüseyin, Dilaver b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41528"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41530"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o417"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>