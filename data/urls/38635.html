﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 240<br>Hüküm no: 255<br>Orijinal metin no: [44b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muallim Osman’ın Balıkesir’deki Tabakhane ile misafir odası ve ahırda olan hisselerini amcası Hacı Mehmed’e satması</b><br><br>Emlâk mübâya‘ası, 450 guruş<br><br>Vilâyet-i Anadolu’da Balıkesrî kazâsı ahâlisinden olup mahrûse-i Galata’ya muzâfe kasaba-i Kasımpaşa’da sâkin mu‘allim Osman b. el-Hâc Ahmed meclis-i şer‘-i şerîf-i enverde ammi işbu bâ‘isü’l-vesîka el-Hâc Mehmed b. Mehmed mahzarında ikrâr-ı tam ve takrîr-i kelâm edip kazâ-i mezbûrda vâki‘ ma‘lûmü’l-hudûd bir bâb tabakhâne sekiz sehm i‘tibârıyla bir sehmi benim ve yedi sehmi ammim merkūmun ve yine kasaba-i mezbûrda Mirza Bey mahallesinde vâki‘ bir tarafdan el-Hâc Ahmed menzili ve üç tarafdan tarîk-i âm ile mahdûd sekiz göz bir bâb mülk menzil ve karşısında vâki‘ bir tarafdan el-Hâc Hamzaoğlu Yakub ve bir tarafdan Salih Molla ve bir tarafdan Abacı Kara Mehmed menzilleri ve bir tarafdan tarîk-i âm ile mahdûd bir bâb misâfir odası ve ahır, dört sehm i‘tibârıyla iki sehmi benim ve iki sehmi âharların yedimizde mülk ve hakkımız olmağla ben Tabakhâne-i muharrere-i mezkûrede ber-vech-i muharrer mâlik olduğum bir sehm hissemi ve misâfir odası ve ahırdan iki sehm hissemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm el-Hâc Mehmed’e dört yüz elli guruşa bey‘ ü temlik ve mahâllinde vech-i lâyıkı üzere zabta tarafımdan merkūmu taslît eylediğimde onlar dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr dört yüz elli guruşu müşteri-yi merkūm bana def‘ ü teslîm ben dahi yedinden tamamen ahz ü kabz eyledim, fîmâ-ba‘d sâlifü’l-beyân Tabakhâne-i mezkûrenin mecmû‘u ve misâfir odası ve ahırın iki sehmi merkūm el-Hâc Mehmed’in mülk-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a [bi’t-taleb ketb olundu.]<br><br>Fî 24 Ca sene [1]242<br><br>Şühûdü’l-hâl: Esiroğlu İbrahim b. Süleyman, es-Seyyid Ali b. İsmail, Kara İbrahim oğlu Ali Efendi, Dülger Halil Kalfa, Çıkrıkçı Ahmed, Muhzır Fettah Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38634"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38636"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>