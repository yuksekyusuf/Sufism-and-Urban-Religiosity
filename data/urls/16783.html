﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 221<br>Hüküm no: 169<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun’un vârislerinden olan el-Hâc Mustafa’nın miras hisselerini alması</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Selâhi Mehmed Bey Mahallesiʼnde sâkine iken bundan akdem vefât eden Rukiye Hatun bt. Za‘îm Mehmed Ağa’nın veresesinden li-ebeveyn ammioğlu el-Hâc Mustafa b. Ali meclis-i şer‘-i şerîf-i enverde müteveffât-ı mezbûrenin kendüden sonra vefât eden Hadice Hatun bt. Abdullah’ın zevci ve terekelerine vaz‘-ı yedi mütehakkık olan işbu râfiʻü’l-kitâb el-Hâc Osman b. Ahmed mahzarında bi’l-verâse ikrâr-ı tâm ve takrîr-i kelâm edip müteveffât-ı mezbûre Rukiye Hatun’un mecmû‘-ı terekesinden ber-mûceb-i defter-i kassâm-ı askerî bana isâbet [eden] hisse-i şer‘iyyemden bâkī menzil semeninden olmak üzere bâ-i‘lâm mahkûmun-bih edâsına tenbîh olunan on dört bin akçe hakkımdan an-musâlaha on bin sekiz yüz akçesini merkūm el-Hâc Osman bana def‘ ve teslîm, ben dahi ber-vech-i muharrer yedinden ahz u kabz edip bâkī üç bin iki yüz akçe mütâlebesinden ve zevcesi müteveffât-ı mezbûre Hadice Hatun’un sıhhatinde bi-tarîkı’l-emâne vaz‘ eylediği eşyâ-i memlûkemi ben kable’l-ahz fevt olmuşdur, taleb ederim deyü [da‘vâ] eylediği eşyâ-i ma‘lûmeye ve baʻde’l-yevm husûs-ı mîrâsa müte‘allika âmme-i da‘vâdan merkūm el-Hâc Osman’ın zimmetini ibrâ-i âmm-ı kātıʻu’n-nizâ‘la ibrâ ve ıskāt eylediğimde ol dahi bana medfû‘u olan meblağ-ı mezbûr [44a] on bin sekiz yüz akçe mütâlebesinden benim zimmetimi ibrâ ve ıskāt edip vechen mine’l-vücûh ve sebeben mine’l-esbâb birbirimiz ile da‘vâ ve nizâ‘ımız yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Zilkaʻdeti’ş-şerîfe sene semân ve hamsîn ve mi’e ve elf.<br><br>Şuhûdü’l-hâl: el-Hâc Mehmed Ağa [b.] Ebûbekir, es-Seyyid Halil Çelebi [b.] el-Hâc Mustafa, es-Seyyid Ahmed [b.] es-Seyyid Mehmed, Ahmed Efendi b. Mustafa, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16782"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16784"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>