﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 382<br>Hüküm no: 635<br>Orijinal metin no: [62a-8]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Selim Efendi’nin Bağcı Hürmüz’den alacaklı olduğu yolundaki iddiâsını ispatlayamadığı</b><br><br>Maʻrûz;<br><br>Müteveffâ el-Hâc Halil’in eytâmı vasîsi ashâb-ı arzuhâl Selim Efendi nâm kimesne Havâss-ı refîʻa <<kazâsına>> muzâfâtından kasaba-i Hasköy mütemekkinlerinden derûn-ı arzuhâlde mastûr Bağcı Hürmüz nâm zimmî muvâcehesinde bin yüz altmış senesi Şaʻbânı’nda Pervadi nâm hâlike elli guruş karz verip karındaşı mesfûr Hürmüz zimmî sene-i mezbûr Ramazanı’nda edâsına kefîl olmuşdur deyü daʻvâ etdikde mesfûr müddeʻâ-i mezkûreyi bi’l-külliye inkâr etdikden mâʻadâ müddeʻî mezbûr Selim Efendi iddiʻâ eylediği sene-i mezbûre Ramazanı’nda Hasköy nâibi olan Hayati İbrahim Efendi huzûrunda karz verdim dediği şehr-i mezbûrdan on sekiz ay mukaddem bin yüz elli sekiz senesi Rebî‘u’l-ûlâsı’nda hâlik olan mesfûr Pervadi zimmetinde mâl-ı yetimden elli guruş olup kable’l-edâ hâlik olmağla karındaşı Hürmüz edâsına kefîl olmuşdur deyü benden daʻvâ ve bir vechile isbât edemeyip baʻde’l-istimhâl ve’l-imhâl izhâr-ı aczi zâhir ve tâlib-i tahlîf dahi olmamağla bilâ-beyyine muʻârazadan müddeʻî-i mezbûr menʻ-birle nâib-i mûmâ-ileyh tahrîr ve ale’t-tafsîl iʻlâm vermiş idi deyü takrîri üzere bir kıtʻa iʻlâm ibrâz ve müddeʻî-i mezbûr istintak olundukda târîh-i muhtelife ile olan müddeʻâsını müddeʻî-i mezbûr Selim Efendi ikrâr edicek daʻvâsında zâhir hâli mükezzeb olmağın iltifât olunmadığı baʻde’t-tescîl huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 10 min-Şaʻbân sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17587"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17589"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o710"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>