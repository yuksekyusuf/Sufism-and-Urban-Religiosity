﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 74 Numaralı Sicil (H. 1072 - 1073 / M. 1661 - 1662)<br>cilt: 28,&nbsp;sayfa: 225<br>Hüküm no: 228<br>Orijinal metin no: [49a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma bt. Hüseyin ile Sâlih Çelebi b. Mehmed’in geçimsizlik sebebiyle muhâlaa yoluyla boşanması</b><br><br>Medîne-i Hazret-i Ebâ Eyyûb el-Ensârî -dâme fî rıdvâni’l-Bârî-’de vâki‘ Davud Ağa mahallesi sâkinelerinden Fâtıma bt. Hüseyin nâm hâtun meclis-i şer‘-i hatîr-i lâzımü’t-tevkīrde zevci işbu râfi‘ü’l-kitâbi’l-müstetâb Sâlih Çelebi b. Mehmed nâm kimesne mahzarında bi’t-tav‘ ve’r-rızâ ikrâr ve takrîr-i kelâm edip mezbûr Sâlih Çelebi zevcim olup lâkin hüsn-i zindegânemiz olmamağla beynimizde şikāk-ı küllî vâki‘ olmağın mezbûrun zimmetinde mütekarrir olan yüz kıt‘a riyâlî kebîr guruş mehr-i müeccel ve nafaka ve iddet ve me’ûnet-i süknâmdan fâriğa olduğumdan mâ‘adâ bundan akdem zevcim mezbûr Sâlih Çelebi zimmetinde cihet-i karz-ı şer‘îden olan altı bin üç yüz akçeyi dahi bedel-i hul‘ olmak üzre zevcim mezbûr Sâlih Çelebi ile muhâla‘a-i şer‘iyye ile muhâla‘a eyleyip mezbûrun zimmetini zevciyyete ve meblağ-ı mârrü’z-zikr altı bin akçeye müte‘allik cemî‘ de‘âvî ve mütâlebât ve eymân-ı muhâsamâtdan ibrâ ve iskāt eyledim ba‘dehû husûs-ı mezbûra müte‘allika da‘vâ ve nizâ‘ımız yokdur deyicek meclis-i mezbûrda merkūm Sâlih Çelebi dahi minvâl-i muharrer üzre olan hul‘-ı mezbûru kabûl ve mezbûre Fâtıma’nın zimmetini ben dahi [49b] zevciyyeteve gayr-ı hukūka müte‘allik olan da‘vânın küllîsinden ibrâ ve iskāt eyledim deyicek gıbbe’t-tasdîki’ş-şer‘î mâ hüve’l-vâki‘ bi’l-ibtigā sebt olundu. Fi’l-yevmi’l-hâmis aşer min Şevvâli’l-mükerrem li sene isneteyn ve seb‘în ve elf.<br><br><br>Şuhûdü’l-hâl: Mehmed Efendi b. İbrahim el-İmâm, Mustafa Efendi b. Mehmed el-İmâm, Derviş Çelebi b. Ali, Hüseyin Çelebi b. İsâ el-Müezzin, Mustafa Çelebi Sâ‘atî, Hüseyin Çelebi b. Mustafa, Şaban Çelebi b. Mustafa, Mustafa b. Mehmed, İbrahim Beşe b. Ebûbekir, Hüseyin Çelebi en-Nâzır, Kasım Beşe b. Halil ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=14923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=14925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp074&bsm=eyp074b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp074&bsm=eyp074o473"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>