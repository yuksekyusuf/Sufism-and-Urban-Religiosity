﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 774<br>Hüküm no: 571<br>Orijinal metin no: [131b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Abdullah’ın, kocası merhum Sarı Cafer Kapudan’ın zimmetindeki mehrini beytülmal emininden talep ettiği</b><br><br>Mahmiye-i Galataˈda Câmi‘-i Kebîr mahallesinde sâkin iken bundan akdem vefât eden Sarı Cafer Kapudan b. Abdullahˈın zevce-i metrûkesi Hadîce bt. Abdullah nâm hatundan gayrı zâhirde vâris-i maʽrûfu olmamağla terekesinin rubʽı mezbûre Hadiceˈye ve selâse-i erbâʽı cânib-i beytü’l-mâle isâbet ettiği şerʽan zâhir ve müteʽayyin oldukdan sonra işbu bâʽisüˈl-vesîka mezbûre Hadîce meclis-i şerʽde mahmiye-i mezbûre ve tevâbiʽinde yeniçeri beytü’l-mâl emini olan Mustafa Ağa tarafından husûs-ı âtîye vekîl-i müsecceli olup muhallefât-ı müteveffâ-yı mezbûre vâziʽüˈl-yed olan Hasan Çelebi b. Mehmed mahzarında üzerine daʽvâ ve takrîr-i kelâm edip zevcim müteveffâ-yı mezbûrun zimmetinde maʽkūdün-aleyh olan beş yüz esedî guruş mehr-i müeccelimi ahz u istifâ etmezden mukaddem vefât etmekle terekesinden taleb ederim suâl olunsun dedikde gıbbeˈs-suâl veˈl-inkâr müddeʽiyye-i mezbûre müddeʽâsına beyyine taleb olundukda udûl-ı Müslimînˈden olup mahalle-i mezbûrede sâkin el-Hâc Abdullah Çelebi b. el-Hâc Yahya ve Mustafa b. Himmet nâm kimesneler li-ecliˈş-şehâde meclis-i şerʽa hâzırân olup istişhâd olundukda fiˈl-hakīka müddeʽiyye-i mezbûre Hadîce beş yüz esedî guruş mehr-i müeccel üzerine bizim huzûrumuzda nefsini müteveffâ-yı mezbûre tezvîc ol dahi tezevvüc eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şerʽiyye eylediklerinde isre-riʽâyet-i şerâ’itiˈl-kabûl şehâdetleri makbûle oldukdan sonra müddeʽiyye-i mezbûre aleˈl-vechiˈl-meşrûʽ tahlîfden sonra mûcebiyle hüküm birle mâ vakaʽa biˈt-taleb ketb olundu.<br><br>Fiˈl-yevmiˈl-işrîn min-Saferiˈl-hayr li-sene hamse ve semânîn ve elf.<br><br>Şuhûdüˈl-hâl: el-Hâc Ali b. Mehmed, Abdünnebi Beşe b. Mehmed, el-Hâc Mustafa b. el-Hâc Ali, Mustafa Ağa b. Hızır, Yusuf b. Abdullah, Mehmed Kapudan b. Muslı Kapudan, Ali Beşe b. Mustafa, Ali Beşe b. Halil, Hüseyin Kapudan b. Ali, Hüseyin Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21634"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21636"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b774"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o896"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>