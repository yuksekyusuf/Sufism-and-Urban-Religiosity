﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 236<br>Hüküm no: 234<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müslüman olan Ayşe’nin kocası Yahudi Yasef’den alacağı olan mehir ve eşya davasının sulhla sonçulandığı</b><br><br>Sulh.<br><br>Mahmiye-i İstanbul’da Topkapısı kurbünde Bâyezid Ağa mahallesinde sâkine olup zâtı tercümanları Ahmed Çelebi b. Mahmud ve Ahmed b. Abdullah ta‘rîfleriyle mu‘arrefe olan Âişe bt. Abdullah nâm mühtediye hatun meclis-i şer‘-i şerîf-i enverde sâbıkā zevci bâ‘isü hâze’s-sifr Yasef v. Harun v. Yasef nâm Yahûdî’nin babası ve tarafından husûs-ı âti’l-beyâna vekîl olduğu diğer Yasef v. Menteş ve âhar Yasef v. Benyamin nâm Yahûdiler şehâdetleriyle şer‘an sâbit olan merkūm Harun muvâcehesinde ikrâr ve takrîr-i kelâm edip bi-lutfillâhi te‘âlâ-ben bundan akdem şeref-i İslâm ile müşerref olup zevcim müvekkil-i mezbûr Yasef’den mübâne olmamla mesfûr Yasef zimmetinde mütekarrir ve ma‘kūdün-aleyh beş yüz guruş mehr-i müeccel ve ber-mûceb-i defter-i müfredât yedimden makbûzu olan eşyâ-i memlûke-i ma‘lûmem mevcûd ise a‘yânın müstehleke ise ba‘de’s-sübût kıymet-i şer‘iyelerini taleb ve da‘vâya mezbûr Yasef üzerine tesâddî eylediğimde beynimizde münâza‘ât-ı kesîre cereyân etmişidi. El-hâletü-hâzihi beynimize muslihûn tavassut edip da‘vâ-yı mezkûremden müvekkil-i mesfûr Yasef’i an-inkâr benimle üç yüz elli guruş üzerine sulh eylediklerinde ben dahi sulh-ı mezkûru kabûl ve bedel-i sulh-ı mezkûrun iki yüz guruşunu mukaddemâ müvekkil-i mezbûr yedinden ve yüz elli guruşunu vekîl-i mezbûr yedinden ahz u kabz eylediğimden sonra zikrolunan mehir ve eşyâya müte‘allika âmme-i de‘âvî ve mutâlebât ve eymân ve muhâsamâtdan ben müvekkil-i mezbûr Yasef ile babası vekîl-i mezbûr Harun’u ibrâ-i âmm-ı râfi‘u’l-hısâm ile ibrâ ve ıskāt eylediğimde onlar dahi ber-vech-i muharrer bana medfû‘ları olan meblağ-ı mezbûr üç yüz elli guruşa müte‘allika âmme-i de‘âvî ve mutâlebât ve muhâsâmâtdan her biri benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 6 Zilhicce min-sene [1]143<br><br>Şuhûdü’l-hâl: Mehmed Çelebi b. Abdullah, Ahmed Haseki el-mübâşir, Mustafa Çelebi b. Hasan, Du‘âcı İbrahim b. Mustafa, Abdullah b. Mustafa, el-Hâc Hüseyin Ağa bâzergân-ı hâssa, el-Hâc Abdullah Ağa b. el-Hâc Mehmed, es-Seyyid Hasan Ağa dâmad-ı İbrahim Hânzâde, Yusuf Ağa b. Mehmed, es-Seyyid el-Hâc Mehmed, Bostânî İbrahim b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>