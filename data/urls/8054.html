﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 191<br>Hüküm no: 243<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Efendi’nin vasiyetinin yerine getirilerek Hüsnügül Hanım’a terekesinden bin guruş verilmesi</b><br><br>Bi-hükmi’l-vasiyye 1000 guruş ilzâm<br><br>[Ma‘rûz]<br><br>Anadolu’da Isparta kazâsında sâkin iken bundan akdem vefât eden Mahmud Efendi b. Mustafa b. Abdullah’ın verâseti vâlidesi Saliha bt. Osman ve li-ebeveyn kız karındaşı Emine hatunlara münhasıra olduğu lede’ş-şer‘i’l-enver zâhir ve mütehakkık oldukdan sonra müteveffâ-yı mezbûrun müdebberesi Hüsnügül bt. Abdullah meclis-i şer‘-i şerîf-i enverde tereke-i müteveffâ-yı mezbûra vaz‘-ı yedleri mütehakkık olan vârisetân-ı mezbûretân Saliha ve Emine hatunlar muvâcehelerinde müteveffâ-yı mezbûr Mahmud Efendi işbu târîh-i i‘lâmdan bir buçuk sene mukaddem hayatında beni tedbîr-i mutlak ile müdebbere eylediği esnâda sülüs-i mâlından vârisetân-ı mezbûretân muvâcehelerinde bana bin guruş vasiyyet ve işhâd edip ba‘dehu vefât etmekle meblağ-ı mezkûru vârisetân-ı mezbûretânın vâzı‘atü’l-yed oldukları mevrûsları müteveffâ-yı mezbûr Mahmud Efendi’nin terekesinin sülüsünden mezbûretân Saliha ve Emine hatunlardan hâlâ taleb ederim deyü da‘vâ ettikde vârisetân-ı mezbûretân Saliha ve Emine hatunlar cevâblarında inkâr etmeleriyle müdde‘iyye-i mezbûre Hüsnügül ber-vech-i muharrer müdde‘âsını her biri lede’t-tezkiye adl ve makbûlü’ş-şehâde idikleri ihbâr olunan el-Hâc Hafız Halil Efendi b. el-Hâc Ahmed ve Ali Ağa b. Süleyman nâm kimesneler şehâdetleriyle bi’l-muvâcehe vech-i şer‘î üzere isbât etmeğin mûcebince meblağ-ı mezkûr bin guruşu müteveffâ-yı mezbûrun terekesi sülüsünden müdde‘iyye-i merkūme Hüsnügül’e bi-hükmi’l<<kefâle>>vasiyye edâ ve teslîme mezbûretân Saliha ve Emine hatunlara tenbîh olunduğu İstanbul Bâb Mahkemesi’nden huzûr[-ı âlîlerine i‘lâm olundu]<br><br>Fî 15 Şevvâl sene 1255</p>          <br><a title="Önceki sayfa" style="text-decoration:none" href="./ayrmetin.php?idno=8053"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8055"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>