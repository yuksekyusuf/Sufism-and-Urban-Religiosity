﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 151<br>Hüküm no: 58<br>Orijinal metin no: [6a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’un boşandığı kocası İsmail’in mehir bedelinden kalan alacağının taksitler halinde ödenmesi</b><br><br>Ma‘rûz<br><br>Medîne-i Üsküdar’da Solaksinan mahallesinde sâkine mu‘arrefetü’z-zât Fatıma bt. Mustafa nâm hatun medîne-i mezbûrede mahfil-i bâbda meclis-i şer‘-i hatîrde zevc-i sâbıkı İsmail b. Ali muvâcehesinde ben mezbûr İsmail’in yetmiş guruş mehr-i müeccel tesmiyesiyle zevce-i medhûlün-bihâsı iken târih-i i‘lâmdan altı [gün] mukaddem beni tatlîk etmekle zimmetinde mütekarrir ve ma‘kūdün-aleyh olan mârrü’z-zikr yetmiş guruş mehr-i müeccel hakkımı mezbûr İsmail’den taleb ederim deyü da‘vâ ol dahi cevâbında fi’l-hakīka müdde‘iye-i mezbûre Fatıma Hatun yetmiş guruş mehr-i müeccel tesmiyesiyle zevce-i medhûlün-bihâsı olduğunu ve târih-i mezbûrda tatlîkini ikrâr edip lâkin müdde‘iye-i mezbûre târih-i merkūmda sâlifü’z-zikr yetmiş guruş mehr-i müeccelinin yirmi guruşundan benim zimmetimi ibrâ edip ve sekiz buçuk guruşunu dahi yedine def‘ ü teslîm eylediğimde ol dahi yedimden ba‘de’l-ahz ve’l-kabz zimmetimde ancak kırk bir buçuk guruş deynim bâkī kalmışdır deyü ba‘de’d-def‘ mezbûre Fatıma Hatun cevâbında sekiz buçuk guruş ahzını ikrâr lâkin yirmi guruşdan ibrâ ettiğini inkâr etmeğin mezbûr İsmail def‘-i mezkûrunu isbâtdan ızhâr-ı acz edip talebiyle müdde‘iye-i mezbûre Fatıma Hatun ba‘de’t-tahlîfi’ş-şer‘î mûcebiyle meblağ-ı mehr-i merkūm altmış bir buçuk guruşun müdde‘iye-i mezbûreye edâsıyla mezbûr İsmail ba‘de’l-ilzâm mezbûr İsmail meblağ-ı mehr-i merkūm altmış bir buçuk guruşu hâlâ def‘aten edâya iktidârı olmayıp tecîl ve taksîte tâlib olmağla müdde‘iye-i mezbûre Fatıma Hatun’a işbu târih-i i‘lâmdan beher şehr tamamında beşer guruş verip ol-vechile meblağ-ı mehr-i merkūm altmış bir buçuk guruşu on iki ay ve on gün tamamında edâ ve teslîm etmek üzere mezbûr İsmail’i müdde‘iye rızâsıyla tecîl ve taksît eylediğinde ol dahi ecel-i merkūmu kabûl ve ber-vech-i muharrer müeccelen ve mukāssatan edâya ta‘ahhüd eylediği bi’l-iltimâs huzûr-ı âlîlerine i‘lâm olundu.<br><br>Fî 13 min-C sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53082"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53084"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1093"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>