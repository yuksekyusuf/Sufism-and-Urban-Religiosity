﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 719<br>Hüküm no: 559<br>Orijinal metin no: [191a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sürücübaşı Yorgaki’nin casusluk yaptığı ortaya çıktığından haps edilerek mallarına el konulduğu ve alacak vereceklerinin mîrî tarafından takip edildiği</b><br><br>Kıdvetü ümerâi’l-milleti’l-Mesîhiyye umdetü küberâi tâifeti’l-Îseviye Boğdan voyvodası olan Kostantin -hutimet avâkıbuhû bi’l-hayr- tevkī‘-i refî‘-i hümâyûn vâsıl olucak ma‘lûm ola ki bundan akdem sürücübaşı olan Yorgaki zimmînin hat ve hatmi ile a‘dâ-yı dîn ü devletim tarafına câsûsluk ile mektûbları dutulup habâseti zâhir olmağla hâlen tertîb-i cezâ için ahz u habsolup bi’l-cümle emvâl ve erzâkı cânib-i mîrîden zabtolunmağın defterlerinin iktizâsı ve âdemlerinin ihtiyârı mûcebince zimemi tahsîl olunmak lâzım gelmeğin mukaddemâ sana ber-vech-i nakd karz verdiği akçeden hâlâ zimmetinde olan on altı bin guruşu ta‘yîn olunan mübâşire teslîm edip ve bu def‘a kethudâsı olan İzmirli Yorgi zimmî vilâyet-i Boğdan’dan koyun mübâya‘ası için gönderdiği ( ) guruşluk mikdârı akçeyi mezbûr Yorgi zimmîyi ahz u habs ve elinde olan nukūd akçeyi bi’t-tamam ahz ve mevcûd olan koyunu ve akçesi verilip hâlen kendüye teslîm olunmayıp ashâbı yedinden olan ağnamı bi’l-cümle vücûda getirip mübâşir-i merkūm ma‘rifetiyle kasabbaşı tarafından gönderilen âdemîsine teslîm ve husûs-ı mezbûrun keyfiyetini icâleten i‘lâm edip gerek nukūd ve gerek koyunlarını bir dürlü ketm ve ihtifâ etdirmeyip husûs-ı mezbûrda bir dürlü tekâsül ve tehâvün eylemekden be-gāyet ihtirâz eyleyesin deyü fermân olmuşdur. Buyurdum ki, hükm-i şerîfimle vardıkda bu bâbda sâdır olan emrim üzere amel edip dahi sen ki voyvoda-i mesfûrsun mesfûr sürücübaşı Yorgaki zimmînin defterlerinin iktizâsı ve âdemlerinin ihbârı mûcebince zimemi tahsîl olunmak lâzım gelmekle mukaddemâ sana ber-vech-i nakd karz verdiği akçeden hâlâ zimmetinde olan on altı bin [guruşu] işbu emr-i şerîfim vardığı gibi tedârük ve mübâşir-i mezbûra teslîm edip ve bu def‘a kethudâsı olan İzmirli Yorgi zimmî ile ve yedinde Boğdan’da koyun mübâya‘ası için verdiği ol mikdâr guruşluk akçeyi mezbûr Yorgi zimmîyi ahz u hasb ve elinde mevcûd olan nukūd akçeyi bi’t-tamam ahz ve mevcûd olan koyunu ve akçesi verilip hâlâ kendüye teslîm olunmayıp esmânı yedinde olan ağnamı bi’l-cümle vücûde getirip mübâşir-i merkūm ma‘rifetiyle kasabbaşı tarafından gönderilen âdemîsine teslîm ve husûs-ı mezkûrun keyfiyeti icâleten i‘lâm edip gerek nukūdun ve gerek koyunlarını bir dürlü ketm ü ihtifâ edip ve zimmetinde olan akçeyi dahi bir gün ve bir sâ‘at mukaddem tedârük ve teslîm eylemekde tekâsül ve tehâvün ve ta‘vîk ve te’hîrden be-gāyet ihtirâz edip sâdır olan fermân-ı âlîşânımın mazmûn-ı münîfi ile âmil olasın, şöyle bilesin, alâmet-i şerîfe i‘timâd kılasın.<br><br>Tahrîren fi’l-yevmi’r-râbi‘ aşer şehri Şa‘bâni’l-mu‘azzam sene [1]106.<br><br>Edirne el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=28974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b719"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o725"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>