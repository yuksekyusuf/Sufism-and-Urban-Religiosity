﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 189<br>Hüküm no: 176<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Murad Beşe’nin vefat eden Mustafa Ağa’nın küçük oğulları Mehmed Çelebi ve Abdülbaki Çelebi’den borç alması</b><br><br>Mahmiye-i İstanbul’da Muhtesib İskender mahallesi ahâlîsinden Murad Beşe b. Ali meclis-i şer‘-i hatîr-ı kavî[mde] ( ) mahallesi ahâlîsinden olup bundan akdem vefât eden Mustafa Ağa’nın verâseti sulbî sagīr oğulları Mehmed Çelebi b. Abdülbaki Çelebi’ye münhasıra olduğu şer‘an sâbit oldukdan sonra sagīrân-ı mezbûrânın tesviye-i umûrları için savb-ı şer‘-i mergūbdan mansûb vasîleri olup li-ebeveyn karındaşı olan işbu sâhibü’l-kitâb İbrahim Ağa b. Mustafa muvâcehesinde ikrâr ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafdan Ahmed Çelebi ve bir tarafdan Mehmed Efendi mülkü ve bir tarafdan Kapıcı İbrahim Bey veresesi mülkleri ve bir tarafdan tarîk-i âm ile mahdûd mülk menzilimi vasiyy-i mezbûra bi-tarîkı’l-istiğlâl iki yüz esedî guruşa bey‘ ve teslîm edip ol dahi sagīrân-ı mezbûrânın yedinde olan mâlları ile vech-i muharrer üzere iştirâ ve tesellüm ve kabûl eyledikden sonra semen-i mezbûr iki yüz esedî guruş mukābelesinde vasiyy-i mezbûr bana seksen aded yaldız altını, ben dahi alıp kabûl ve kabz eylediğimden sonra dahi mezbûr menzil-i mezbûru ba‘de’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan üç sene tamâmına değin doksan esedî guruş ücret ile bana îcâr etmekle ben dahi ücret-i mezbûre ile istîcâr eyledim ve bey‘-i mezbûr hakīkatde rehin olduğuna binâen bir sîm pazubend ve bir balık ve yeşil kabzalı hançerimi dahi menzil-i mezbûr ile ma‘an semen-i mezbûr mukābelesinde vasiyy-i mezbûr yedine rehin vaz‘ u teslîm edip ol dahi irtihân ve kabz ve tesellüm eyledi dedikde gıbbe’t-tasdîkı’ş-şer‘î menzil-i mezbûrun derkine ve ücret-i lâzımesine işbu hâzırûn bi’l-meclis el-Hâc Mehmed Efendi b. Mustafa ile medyûn-ı mezbûrun sulbî kebîr oğulları Ahmed Beşe b. Mustafa Beşe nâm kimesneler tarafından emr ü kabûlü hâvî kefâlet ile kefîlân olmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: el-Hâc İbrahim b. ( ), Mustafa Çelebi b. Ahmed, Abdi Çelebi b. Hasan, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2493"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2495"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>