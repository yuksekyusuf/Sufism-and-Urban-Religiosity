﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 266<br>Hüküm no: 293<br>Orijinal metin no: [39b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Sinan ile Mehmed Tahir b. Mehmed’in Kasımpaşa’da ekmekçi ve simitçi fırını nizaı</b><br><br>Kasımpaşa’da ekmekçi ve simitçi fırını nizâ‘ı<br><br>Ma‘rûz<br><br>Sâhib-i arzuhâl İbrahim b. Sinan Bayrakdâr asâleten ve Mehmed Tahir b. el-Hâc Mehmed b. Ahmed’in karındaşı ve tarafından husûs-ı âtîde müseccel vekîli zâtı mu‘arrefe Emine nâm hatun vekâleten meclis-i şer‘-i münîrde zikri âtî gedik âlâtının nısf hissesine vâzı‘u’l-yed olan Ali b. Osman ve Maksud b. Ebâbekir ile Vâhide bt. Yahya nâm hatun tarafından vekîl olduğu zâtını ârifân Tatar es-Seyyid Nazif b. Yahya ve Tatar es-Seyyid Ebûbekir b. Yahya şehâdetleriyle sâbit olan es-Seyyid Mehmed Ağa b. Ali ve nısf-ı âharına vâzı‘u’l-yed olan el-Hâc Mustafa Alemdâr b. Mustafa mahzarlarında Galata’ya muzâfe kasaba-i Kasımpaşa’da hamam-ı kebîr karşısında kâin ma‘lûmü’l-hudûd bir bâb ekmekçi ve simitçi ve çörekçi fırını derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmeye işbu hâmiş-i arzuhâlde mastûr derkenâr nâtık olduğu üzere bâ-hatt-ı hümâyûn-ı azamet-makrûn sagīr Mehmed b. Serdengeçti Mehmed mâlik iken fevt oldukda âlât-ı mezkûre vâlidesi olup kendiden sonra verâseti zevc-i mezbûr Ali ile babası mezbûr Maksud ve vâlidesi mezbûre Vahide’ye münhasıra olduğu hâlde fevt olan Fâtıma’ya ve benim babam mezbûr Sinan Bayrakdâr ve müvekkil-i mezbûr Mehmed Tahir’in babası el-Hâc Mehmed ile sagīr-i mezbûrun babası mezbûr Serdengeçti Mehmed li-ebeveyn karındaşlar olup babaları ismi Ahmed ve dedeleri ismi Abdullah ve anaları ismi Fâtıma bt. Abdullah ve maskat-ı re’sleri Rumeli’nde Mat kasabasında Yaas? Mahallesi olmağla ol vechile min-ciheti’l-asûbeti’n-nesebiyye benim ile müvekkil-i mezbûr Mehmed Tahir’e mevrûs olmuş iken âlât-ı mezkûrenin nısfını mezbûr el-Hâc Mustafa Alemdâr fuzûlî ve nısf-ı âharını dahi mezbûre Fâtıma’nın vârisleri zevc-i mezbûr Ali ve ebeveyni mezbûrân Maksud ve Vâhide müstakillen zabt etmeleriyle âlât-ı mezbûreden mesele-i mirâsımız olan üç sehm i‘tibâriyle iki sehm hisse-i irsiyyemizden keff-i yedleri murâdımızdır deyü bi’l-asâle ve bi’l-vekâle da‘vâ ettiklerinde evvelâ asîl ve vekîl-i mezbûrûn Ali ve Maksud ve es-Seyyid Mehmed cevâblarında âlât-ı mezbûre bâ-hatt-ı hümâyûn sagīr-i mezbûrun hayatında mülkü iken sagīr-i mezbûrun vasîsi olan Zahide Hatun âlât-ı mezkûrenin mecmû‘u benim yedimde mülküm deyü nısf-ı merkūm el-Hâc Mustafa Alemdâr’a semen-i ma‘lûm mukābelesinde bey‘ ve teslîm ettikden sonra sagīr-i mezbûr verâseti hasran vâlidesi mezbûreye mevrûs olduğu hâlde fevt oldukda mezbûre Fâtıma âlât-ı mezkûrenin nısfını zabt ve nısf-ı âharı olup merkūm el-Hâc Mustafa Alemdâr’ın yedinde olan âlât-ı mezbûreyi da‘vâ etmeksizin merkūme Fâtıma Hatun dahi verâseti bize münhasıra olduğu hâlde fevt olup biz dahi âlât-ı mezkûrenin nısfını bi’l-verâse zabt ve nısf-ı âharını el-yevm da‘vâya tasaddî etmemişdik deyü âlât-ı mezbûrenin mecmû‘u sagīr-i mezbûrun mülkü olduğunu ve ber-vech-i muharrer nısf-ı âlât-ı mezkûreye vaz‘-ı yedlerini bi’l-asâle ve bi’l-vekâle ikrâr ve ber-vech-i meşrûh verâset müdde‘âlarını inkâr ve sâniyen merkūm el-Hâc Mustafa Alemdâr dahi cevâbında âlât-ı mezbûre mukaddemâ sagīr-i mezbûrun bâ-hatt-ı hümâyûn yedinde mülkü olup lâkin mezbûre Zahide sagīr-i mezbûrun vâlidesi olmağla sagīr-i mezbûrun hayatında âlât-ı mezkûre benim mülkümdür deyü nısfını işbu yedimde olan sicilden muhrec bir kıt‘a hüccet-i şer‘iyye nâtıka olduğu üzere bana semen-i ma‘lûma bey‘ ve teslîm ben dahi iştirâ eyledim deyü âlât-ı mezkûre sagīr-i mezbûrun mülkü olduğunu ve nısfına vaz‘-ı yedini ikrâr ve merkūm İbrahim ve müvekkil-i mezbûr sagīr-i mezbûrun ber-minvâl-i muharrer vârisleri olduğunu inkâr etmeleriyle müdde‘î-i asîl ve vekîl-i mezbûrân ber-vech-i muharrer müdde‘âlarını lede’t-tezkiye adl ve makbûlü’ş-şehâde idükleri [40a] ihbâr olunan Mirahor fırınında Ekmekçi Salih b. Süleyman ve Kocamustafapaşa fırınında Ekmekçi Abdullah b. Süleyman şehâdetleriyle bi’l-muvâcehe ber-nehc-i şer‘î isbât etmeğin mûcebiyle merkūm İbrahim ve müvekkil-i mezbûr Mehmed Tahir’in ber-vech-i muharrer verâsetlerine ba‘de’l-hükm âlât-ı mezkûrenin üç sehmden iki sehmi merkūm İbrahim ve müvekkil-i mezbûr Mehmed Tahir zabt ve tasarruf etmek iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-9 min-M sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31046"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31048"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>