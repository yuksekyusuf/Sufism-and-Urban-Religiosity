﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 471<br>Hüküm no: 423<br>Orijinal metin no: [134a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çatma Mescid mahallesindeki Fatma Hatun bt. Abdullah’ın vakfettiği ve Haremeyn Vakfı’na intikal eden evin başkasına kiraya verilmesi</b><br><br>Haremeyn-i Muhteremeyn Vakfı’na bi’l-fi‘il mütevellî olan fahrü’l-akrân Ömer Bey b. Mustafa nâm cündî meclis-i şer‘de takrîr-i kelâm edip mahmiye-i Galata’ya tâbi‘ kasaba-i Kasım Paşa’da Çatma Mescid mahallesinde sâkine iken bundan akdem fevt olan sâhibetü’l-hayrât Fâtıma Hatun bt. Abdullah hâl-i sıhhatinde silk-i mülkünde münselik olup mahalle-i mezbûrede vâki‘ bir tarafı Hasan b. Abdullah mülkü ve bir tarafı Saâdet Hatun bt. Abdullah mülkü ve iki tarafı tarîk-i âm ile mahdûd tûlen ve arzen hesâb-ı şatrancî üzere sekiz yüz elli dört zirâ‘ arsa üzerine mebnî iki beyt-i ulvî ve bir sofa ve bir dahlîz ve bir fevkānî kîlâr ve bir beyt-i süflî ve bir mahtab ve iki cüneyneyi müştemil menzilini vakf ve habs edip süknâsını evvelâ kendi nefsine, ba‘dehâ Razaman b. Abdullah ve Süleyman b. Abdullah nâm kimesnelere, ba‘dehümâ evlâdlarına, ba‘de’l-inkırâz Medîne-i Münevvere fukarâsına şart etmişdi. El-hâletü hâzihî meşrûtün-lehüm bi’l-külliye münkarız olmağla menzil-i mezbûr cânib-i vakf-ı mezbûra âid olmuşdur, kıbel-i şer‘-i şerîfden üzerine varılıp hakīkat-i hâl keşf ve tahrîr ve menzil-i mezbûr âhara îcâr olunmağa izin verilmesi matlûbumdur dedikde savb-ı şer‘-i mutahhardan Mevlânâ Ali Efendi ve hâssa mi‘mârlardan Üstâd Ali Çelebi b. Halil irsâl olunup anlar dahi zeyl-i kitâbda isimleri mastûr Müslimîn ile menzil-i mezbûra varıp nazar ve mesâha eylediklerinde mütevellî-i mezbûrun takrîrine muvâfık bulunmadığını mevlânâ-yı mezbûr mahallinde tahrîr, ba‘dehû meclis-i şer‘de haber vermeğin menzil-i mezbûru âhara îcâra izin birle mâ-vaka‘a ketb olundu.<br><br>Fî-evâhiri Zilka‘de li-sene erba‘a ve selâsîn ve elf.<br><br>Şühûdü’l-hâl: Abdullah Efendi [b.] Ömer el-imâm, Mehmed b. Ali, Ahmed Çelebi b. Kemal, Mehmed Çavuş b. Abdullah, Mehmed b. Mustafa el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=11753"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11755"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b471"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o693"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>