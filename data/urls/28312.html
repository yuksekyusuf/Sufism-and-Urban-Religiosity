﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 240<br>Hüküm no: 287<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muammer bt. Abdullah’ın mehrinin bir kısmı ile bazı ev eşyalarını eşi Mehmed Çelebi b. Şaban’a hibe etmesi</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den Mevlânâ İbrahim Efendi irsâl olunup ol dahi Muammer bt. Abdullah nâm hâtûnun mahmiye-i İstanbul’da Cebecibaşı mahallesinde sâkine olduğu menziline varıp zeyl-i vesîkada muharrerü’l-esâmî olan müslimîn huzûrlarında akd-i meclis-i şer‘-i mübîn eyledikde mezbûrenin zâtını ma‘rifet-i şer‘iyye ile ârifân fahrü’l-akrân Hasan Efendi b. Mehmed ve Ali Çelebi b. Hüseyin nâm kimesneler ta‘rîfleriyle mu‘arrefe oldukdan sonra meclis-i ma‘kūd-ı mezkûrda zevc-i dâhili bâ‘is-i hâze’l-kitâb Mehmed Çelebi b. Şaban nâm kimesne mahzarında ikrâr ve takrîr-i kelâm edip zevcim mezbûr Mehmed Çelebi zimmetinde mütekarrir ve ma‘kūdün-aleyh olan dört bin akçe mehr-i müeccelimin üç bin akçesini ve eşyâ-yı memlûkemden altı Acem yemenî, sini, yasdık ve iki minder ve iki döşek ve bir orta keçesini ve iki nân keçesi ve iki yemeni yorgan ve üç mintanı ve atlas kaftan ve iki anteri ve iki tencere ve dört sahan ve bir leğen ma‘a ibrik ve bir sîm ön kuşak ve bir mâ’î ferâce, iki münakkaş telli çatkı ve bir bakır sini ve bir tâbemi zevcim mezbûr Mehmed Çelebi’ye târîh-i kitâbdan bir sene mukaddem hibe-i sahîha-i şer‘iyye ile hibe ve teslîm, ol dahi meclis-i hibede ittihâb ve tesellüm ve kabz eyledi, ba‘de’l-yevm meblağ-ı mezbûr üç bin akçe [ve] eşyâ-yı mezkûrede alâka ve medhalim yokdur, cümlesi zevcim mezbûr Mehmed Çelebi’nin mülk ve hakkıdır dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde tahrîr ve ma‘an irsâl olunan Mahmud b. Mehmed ile meclis-i şer‘a gelüp alâ vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Hasan Efendi b. Mehmed, Ali Çelebi b. Hüseyin, Ali Beşe b. Abdullah, Bayram Çelebi b. Muharrem, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28311"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28313"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>