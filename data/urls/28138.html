﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 125<br>Hüküm no: 113<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mihail v. Yorgi ile kızkardeşleri Tarinha ve Hırsafine’nin akrabalık iddiasıyla Palaşa bt. Narda’nın terekesine el koyan Asanaki v. Kostantin’den hisse istemeleri</b><br><br>Mahmiye-i İstanbul’da Fenerkapısı kurbünde Abdi Subaşı mahallesinde sâkin Mihail v. Yorgi nâm zimmî ve li-ebeveyn kız karındaşları Tarinha ve Hırsafine nâm nasrâniyeler ba‘de’t-ta‘rîfi’ş-şer‘î meclis-i şer‘-i şerîf-i enverde mahalle-i mezbûrede sâkin iken bundan akdem hâlike olan Pelaşa bt. Narda nâm nasrâniyenin sadriye kızı olup kendiden mukaddem hâlike olan Seltane’nin sadriye-i sagīre kızı Elenye’nin babası ve velîsi olmağla hâlike-i mezbûre Pelaşa’nın terekesine vâzı‘u’l-yed olan işbu bâ‘isü’l-vesîka Asanaki v. Kostantin nâm zimmî muvâcehesinde üzerine her biri da‘vâ ve takrîr-i kelâm edip biz hâlike-i mezbûre Pelaşa’nın anası Angeline’nin li-üm karındaşları olup ve sagīre-i mezbûre Elenye ber-vech-i mübeyyen hâlike-i mezbûrenin kızının kızı olmağla cümlemiz zevi’l-erhâm kabîlinden olmağın hâlâ mezbûr Asanaki’ye suâl olunup hâlike-i mezbûrenin terekesinden bize âid olan hisse-i irsleri teslîme tenbîh olunmak matlûbumdur dediklerinde müdde‘ûn-ı merkūmûn Mihail ve Tarinha ve Hırsafine takrîr-i meşrûhları üzere mezbûr Mihail hâlik-i mezbûre Pelaşa’nın li-üm hâli ve mezbûretân Tarinha ve Hırsafine li-üm halaları olup kızının kızı mezbûre Elenye varken onlar dahi hirrmânla mahcûrlar olup vârisler [23b] olmamağla da‘vâları meşrû‘a olmayıp mezbûr Asanaki’ye şer‘an suâl dahi teveccüh etmemek mûcebince merkūmûn Mihail ve Tarinha ve Hırsafine vech-i meşrûh üzere bî-vech mu‘ârazadan men‘ olunup mâ-vaka‘a bi’t-taleb ketb ve imlâ olundu.<br><br>Fi’l-yevmi’s-sâdis aşer mine’l-Muharremi’l-harâm li-sene mi’e ve elf.<br><br>Şuhûdü’l-hâl: Ahmed Efendi b. el-Hâc Mustafa, Mustafa Çavuş b. ( ) el-Mübâşir, İbrahim Çelebi b. Ahmed, el-Hâc Mustafa b. Tevekkül, Ebûbekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28137"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28139"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o376"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>