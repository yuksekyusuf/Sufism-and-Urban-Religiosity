﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 790<br>Hüküm no: 585<br>Orijinal metin no: [135a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa ve Ahmed Çelebi’nin, kız kardeşleri Safiye hakkında açtıkları tereke malının saklanması hususunda ibralaştıkları</b><br><br>Mahmiye-i Galataˈya tâbi‘ kasaba-i Tophâneˈde Tomtom mahallesinde sâkin Mustafa Çelebi ve Ahmed Çelebi b. Ali Ağa meclis-i şer‘de işbu bâ‘isüˈl-vesîka li-ebeveyn kız karındaşı Safiye nâm hatun tarafından ikrâr-ı câ’iˈz-zikri tasdîka vekîl olup zât-ı merkūmeyi ma‘rifet-i şer‘iye ile ârifân olan Ali Çelebi b. Murtezâ ve Ahmed Çelebi b. Mehmed şehâdetleriyle şer‘an vekâleti sâbite olan Mustafa Beşe b. Murteza mahzarında her biri ikrâr ve takrîr-i kelâm edip bundan akdem kız karındaşımız müvekkile-i mezbûre Safiyeˈden babamız müteveffâ-yı mezbûr Ali Ağaˈnın cihâz nâmına verdikleri cins ve vasfı beynimizde ilm-i şer‘î ile ma‘lûm eşyâ ile anamız müteveffât Râbia bt. Yusuf nâm hatundan ba‘zı eşyâ ketm ve ihfâ etmişdik deyü da‘vâ etmiştim elhâletü hâzihî cihâz nâmına olan eşyâ-i mezbûre da‘vâlarından ve eşyâ-i mektûmeden kız karındaşım müvekkile-i merkūmun zimmetini ibrâ’-i âm ile ibrâ’ ve ıskāt edip vechen mineˈl-vücûh da‘vâ ve nizâ‘ımız kalmadı dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-işrîn min-şehri Rebî‘iˈl-âhir li-sene hamse ve semânîn ve elf.<br><br>Şuhûdüˈl-hâl: Abdullah Efendi b. Abdurrahman, Ahmed Çelebi b. Mehmed, es-Seyyid Mehmed Çelebi b. es-Seyyid Nuh, Ali Beşe el-mübâşir, Hüseyin Bey b. Ali, Kasabzâde Ahmed Çelebi b. ( )</p>          <br><a title="Önceki sayfa" style="text-decoration:none" href="./ayrmetin.php?idno=21648"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21650"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b790"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o893"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>