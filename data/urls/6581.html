﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 364<br>Hüküm no: 365<br>Orijinal metin no: [55b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rumeli ve Anadolu’dan İstanbul’a gelen Kıbtîlerden kanunsuz harekette bulunanların geri gönderilmesi, işinde gücünde olanların ise kefillere bağlanarak iskan edilmelerine dair ferman</b><br><br>Bu fermânın defteri sicill-i âharına kayd olundu<br><br>Kıbtîler fermânıdır<br><br>Bâ-sah<br><br>Vezîr-i mükerrem izzetlü rif‘atlü yeniçeri ağası paşa hazretleri<br><br>Vilâyet-i Rumeli ve Anadolu’da sâkin Kıbtiyân ve ifrâz-ı Zülkadriye tâifelerinden ba‘zıları kisb ü kâr ve tahsîl-i nef‘ ü yesâr bahânesiyle Âsitâne-i aliyyeye gelir ba‘zı mahallâta duhûl ve karâr ve kendi hallerinde olmayıp dâimâ ibâdullahın emvâl ve eşyâsını gasb ve ihtilâsına ictisâr ve ma‘âzallâhu te‘âlâ harîk vukū‘unda tebdîl-i câme askerî tâifesi kıyâfetinde yağmagerlik tarîkına sülûk ile ızrârdan hâlî olmadıkları cihetden İstanbul ve sâir mahallerde sâkin Kıbtiyân tâifesinin içlerinde bu misillü fesâd ve şekāvete ictirâ edenler ihrâc ve tard ü teb‘îd ve kendi hallerinde kisb ü kârlarıyla meşgūl olanlar tefrîk u temyîz ile taht-ı zâbıtaya rabt olunmak istirâhat-ı ibâd ve emniyet-i bilâda bâ‘is olduğuna binâen bu def‘a ma‘rifet-i şer‘ ve zâbitleri ve çeribaşıları ma‘rifetleriyle Tersâne-i âmire ve ocakhâ-yı sâirede âlât-ı âheni tasnî‘ hizmetinde olup altmış altı nefer kalburcu ve elekci tâifesinden mâ‘adâ dört yüz on bir nefer Kıbtîler ba‘de’l-yevm kendi hallerinde olup ibâdullahın emvâl ve eşyâsına ta‘arruz eylemeyip ve gecelerde tebdîl-i câme yağmacılık tarîkına sülûk eylememek ve hâricden gelenleri içlerine almamak şartıyla çeribaşıları ma‘rifetleriyle birbirlerine kefîle verilip esâmîleri ale’l-infirâd defter ve İstanbul kādısı sicillâtına ba‘de’l-kayd bir sûreti ihrâc ve tarafınıza irsâl olunmağla imdi derûn-ı defterde kefîlleri ahz olunup Tersâne-i âmire ve ocakhâ-yı sâirede âlât-ı âheni istisnâ‘ı hizmetinde olan dört yüz on bir neferden mâ‘adâ gerek Kıbtî ve gerek ifrâz-ı Zülkadriye’den olanlar ile altmış altı nefer kalburcu ve elekci ba‘de’l-yevm dâhil-i sûr-ı Kostantıniyye’de bulunmamak üzere dört beş güne dek zâbitleri ve çeribaşıları ma‘rifetleriyle bulundukları mahallerden ihrâc ve oymakları içinde sâkin olmak şartıyla tard ü ib‘âd ve müddet-i mezkûre hitâmına dek hilâf-ı emr-i âlî harekete ictirâ ile meks ü tehîr edenler ahz ve küreğe vaz‘ olunacakların tenbîh ü ifhâm ve zâbitleri ma‘rifetleriyle dâimâ teftîş ve tefahhusdan hâlî olmayıp mugāyir-i fermân-ı âlî vaz‘ u hareket edenleri bi-eyyi vechi kân zuhûra getirilip kendüleriyle kefîllerinin cezâları [56a] tertîb ve icrâsı’çün huzûruma ihzâra sa‘y ve ihtimâm ile temîn-i bilâd ve tathîr eyleyesin deyü buyruldu.<br><br>Fî 15 Muharrem sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>