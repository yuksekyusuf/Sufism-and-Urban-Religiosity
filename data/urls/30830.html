﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 116<br>Hüküm no: 76<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağ esnafından Mustafa ve oğlu Halil’in nizama aykırı davranmaları sebebiyle ihraç edilmeleri</b><br><br>Debbâğ esnâfından ihrâc<br><br>Ma‘rûz<br><br>İslâmbol’da Yedikule debbâğlarında Ahi Baba el-Hâc Ahmed Ağa ve yiğitbaşı Molla İsmail ve ustalarından es-Seyyid el-Hâc Ahmed Efendi ve el-Hâc Hüseyin ve es-Seyyid el-Hâc Halil ve Süleyman ve el-Hâc Lütfullah ve Zekeriya ve Molla Halil ve kerdemancıbaşı? İsmail ve Ali ve Mehmed ve Ahmed ve es-Seyyid Ahmed ve İbrahim ve es-Seyyid Mehmed Râşid ve es-Seyyid Molla Mehmed vesâirleri meclis-i şer‘-i münîrde esnâf-ı mezkûreden el-Hâc Mustafa Usta ve oğlu Halil muvâcehelerinde mezbûrân el-Hâc Mustafa ve oğlu Halil esnâfımızdan olup lâkin kendi hallerinde olmayıp nizâm ve i‘tibârımıza muhill-i harekât-ı nâ-bercâya ictisâr etmeleriyle bi’d-defa‘ât kendilere nush u pend eylediğimizde ısğâ etmemeleriyle merkūmândan bir vechile emniyet ve rahatımız yokdur deyü bi’l-muvâcehe teşekkî ve san‘at-ı mezkûreden ihrâc olunmalarını istid‘â eylediklerinde onlar dahi cevâblarında fîmâ ba‘d san‘at-ı mezkûreyi i‘mâl etmeyip âhar ticârete sülûk ve esnâf-ı mezkûreye dâir umûr-ı husûslarına karışmamak üzere her biri ta‘ahhüd eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-19 min-Şevvâli’l-mükerrem sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30829"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30831"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>