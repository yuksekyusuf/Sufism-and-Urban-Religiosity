﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 486<br>Hüküm no: 555<br>Orijinal metin no: [80a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Timur mahallesinden İbrahim ve Ahmed ile babaları Halil Ağa’nın tasarrufundaki vakıf evin ferağı için izin verildiği</b><br><br>Vakıf menzil ferâğına izin hücceti<br><br>Mahmiye-i İslâmbol’da el-Hâc Timur mahallesinde sâkine iken bundan akdem vefât eden Zeliha Hatun bt. Abdullah’ın sadrî sagīr oğulları İbrahim ve Ahmed’in babaları ve velîleri işbu bâ‘isü’l-kitâb Halil Ağa b. Ahmed meclis-i şer‘-i hatîrde bi’l-velâye takrîr-i kelâm ve bast-ı merâm edip mahmiye-i mezbûrede Davudpaşa mahallesinde vâki‘ ma‘lûmü’l-hudûd ve’l-müştemilât Mehmed Efendi nâm sâhibü’l-hayrın vakfı müsakkafâtından bir bâb menzilin nısf-ı şâyi‘i benim ve nısf-ı şâyi‘-i âharı dahi oğullarım sagīrân-ı mezbûrân İbrahim ve Ahmed’in anaları zevcem müteveffât-ı mezbûreden müntakil bi’l-icâreteyn taht-ı tasarrufumuzda olup lâkin ben menzil-i mezkûrda ber-vech-i muharrer mutasarrıf olduğum nısf hisse-i şâyi‘amı âhara ferâğ murâd edip sagīrân-ı mezbûrânın hisselerini ifrâz mümkün olmadığından mâ‘adâ menzil-i mezkûr müşrif-i harâb olmağla benim ve oğullarım sagīrân-ı mezbûrânın ta‘mîr ve termîme iktidârımız olmayıp bekāsı sagīrân-ı mezbûrâna muzır olmağın oğullarım sagīrân-ı mezbûrânın menzil-i mezkûrda olan nısf hisse-i şâyi‘aları benim hissem ile mâ‘an bedel-i misli ve mütevellîsi ma‘rifetiyle âhara ferâğ ve kabz-ı bedel ve bedeli istirbâh olunmak sagīrân-ı mezbûrân hakkında her vechile evlâ ve enfa‘ olmağın ber-vech-i muharrer kıbel-i şer‘den bana izin verilmek bi’l-velâye matlûbumdur dedikde hakīkat-i hâl mukırr-ı mezbûr Halil Ağa’nın takrîr-i meşrûhu üzere olduğu zeyl-i sahîfede mektûbü’l-esâmî bî-garaz Müslimîn ihbârlarıyla zâhir ve mütehakkık olmağın menzil-i mezkûru ber-minvâl-i muharrer âhara ferâğa mezbûr Halil Ağa’ya kıbel-i şer‘den izin verilmeğin mâ-vaka‘a bi’t-taleb.<br><br>Fî 7 min-B sene 1197<br><br>Şühûdü’l-hâl: Mehmed Salim Efendi b. Hüseyin, Alemdâr İbrahim Ağa b. Halil, Alemdâr Hüseyin Ağa b. Abdülkerim, Mustafa Ağa b. Mehmed, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11097"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11099"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b486"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>