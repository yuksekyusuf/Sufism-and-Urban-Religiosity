﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 235<br>Hüküm no: 297<br>Orijinal metin no: [86a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mustafa Ağa b. Mehmed’e, babasının erkek kardeşi oğlu Mustafa Çelebi’nin mirasçı olamayacağı</b><br><br>Mahrûse-i Galata’ya tâbi‘ kasaba-i Beşiktaş’da sâkin iken bundan akdem Mısr-ı Kahire’den gelir iken Vilâyet-i Anadolu’da Karaman Sancağı’na tâbi‘ Ereğli nâm kasabada müteveffâ olan Mustafa Ağa b. Mehmed’in babasının li-ebeveyn er karındaşı oğlu Mustafa Çelebi nâm şâbb-ı emred meclis-i şer‘-i hatîr-i lâzımü’t-tevkīrde müteveffâ-yı mezbûrun babası merkūm Mehmed’in li-ebeveyn karındaşı oğlu ve müteveffâ-yı mezbûrun hasren vârisi ve menzil-i âti’l-beyâna vâzı‘ü’l-yed olan işbu râfi‘ü’l-vesîka İbrahim Çelebi b. Merdan Bey mahzarında üzerine da‘vâ ve takrîr-i kelâm edüp müteveffâ-yı mezbûrun mahalle-i merkūmede vâki‘ bir tarafı Mehmed Bey mülkü ve bir tarafı bazen Ramazan b. Receb mülkü ve bazen tarîk-i hâs ve bir tarafı tarîk-i âm ile mahdûd iki bâb fevkānî oda ve tahtında bir bâb âharı ve bi’r-i mâ’î müştemil menzilinin mecmû‘una mezbûr İbrahim Çelebi vaz‘-ı yed etmişdir menzil-i merkūmdan bana dahi hisse alıverilmek murâdımdır deyicek mezbûr Mustafa Çelebi ber-vech-i muharrer müteveffâ-yı mezbûr Mustafa’ya vâris olmadığı kitâb-ı ferâizde musarrah olmağın bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Şühûd[ü’l-hal]: Mustafa Çelebi b. Mehmed el-müezzin, Ebûbekir Çelebi b. İbrahim el-müezzin, Süleyman Reis b. Hüseyin, Hasan Beşe b. Abdullah, huddâm ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o295"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>