﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 168<br>Hüküm no: 103<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli b. Şahkulu’nun Haremeyn Evkafı’na vakfettiği evi sahiplenen Zemâne bt. Abdullah ve Canfeda bt. Abdullah’ın müdahalesinin engellenmesi</b><br><br>İşbu hâfızü’l-kitâb mahmiye-i Kostantıniyye’de bi’l-fi‘il Haremeyn-i Şerîfeyn -şerrefehallâhu te‘âlâ- Evkāfı’na mütevellî olan fahrü’l-emâsil ve’l-akrân Hasan Bey b. Mehmed nâm bevvâbü’s-sultânî meclis-i şer‘-i şerîfde menzil-i âti’z-zikre kendilere meşrût olmak zum‘u ile vâzı‘atü’l-yed olan Zemâne bt. Abdullah ve Canfeda bt. Abdullah nâm hatunlar taraflarından husûs-ı âti’l-beyâna vekîl olup Mustafa Çelebi b. İbrahim ve İbrahim b. Sinan şehâdetleri ile şer‘an vekâleti sâbite olan fahrü’l-akrân Mahmud Bey b. Abdülmennan nâm cündî muvâcehesinde üzerine takrîr-i da‘vâ edip mahmiye-i mezbûre mahallâtından Kasab İvaz mahallesinde vâki‘ bir tarafı Behram b. Abdullah mülkü ( ) ve bir tarafı merhûm Mehmed Subaşı Vakfı ve iki tarafı tarîk-i âm ile mahdûd olan menzili bundan akdem merhûm el-Hâc Veli b. Şahkulu hâl-i hayâtında silk-i mülkünde iken süknâsını evvelâ kendi nefsine ba‘dehû zevcesi Zeynî Hatun’a ve evlâd-ı evlâdına ba‘dehâ kendinin atîkalarına ba‘de’l-inkırâz Medîne-i Münevvere fukarâsına vakf ve habs edip minvâl üzere şart etmiş iken hilâf-ı şart-ı vâkıf mezbûretân Zemâne ve Canfeda vâkıf-ı mezbûrun zevcesi mezbûre Zeynî Hatun’un atîkaları olmak ile bi gayr-ı vech-i şer‘î menzil-i mezbûra vâzı‘atü’l-yed olmuşlardır hâlâ menzil-i mezbûr Medîne-i Münevvere fukarâsına intikāl etmişdir. Tevliyetim hasebiyle menzil-i mezbûrun bana teslîm olunmasın taleb ederim suâl olunsun dedikde gıbbe’s-suâl vekîl-i merkūm Mahmud Bey cevâbında fi’l-vâki‘ menzil-i mezbûru vâkıf-ı merkūm el-Hâc Veli vakıf ve habs edip şurût-ı mezkûr üzere şart eylediği mukarrerdir. Lâkin müvekkilelerim mezbûretân Zemâne ve Canfeda vâkıf-ı mezbûrun zevcesi mezbûre Zeynî Hatun’un atîkalarıdır menzil-i mezbûrda kat‘â alâkaları yokdur zevcesinin atîkaları olmak ile vâzı‘atü’l-yed olmuşlardır demeğin vekîl-i mezbûr Mahmud Bey’e menzil-i mezbûru şart-ı vâkıf mûcebince mütevellî-i mûmâ-ileyh Hasan Bey’e teslîm edip kasr-ı yed etmeğe tenbîh birle mâ-hüve’l-vâkı‘ bi’t-taleb ketb olunup yed-i tâlibe def‘ ve teslîm olundu.<br><br>Tahrîren fi’l-yevmi’l-ışrîn min-şehri Ramazâni’l-mübârek li-sene isneteyn ve ışrîn ve elf.<br><br>Şühûdü’l-hâl: Fahrü’l-kuzâti’l-İslâm Ali Efendi b. Mehmed, Mehmed Çelebi b. Ali Efendi el-müsta‘id, fahrü’l-akrân Sinan Bey b. Abdülmennan el-bevvâb, Cebeciler Bölüğübaşısı Mahmud Bey, Pîrî Bey b. Rüstem, el-Hâc Süleyman b. Abdülmennan, İbrahim Bey b. Mustafa, Mehmed b. Mustafa, Mehmed [b.] Abdi, Süleyman b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=11433"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11435"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o792"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>