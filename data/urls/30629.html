﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 170<br>Hüküm no: 170<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hilal’in görünüp Ramazan ayının başlaması sebebiyle cami ve mescit minarelerinde kandil yakılmasının emredildiği</b><br><br>Molla Musa b. İsmail nâm kimesne meclis-i şer‘-i şerîf-i enverde Mahmud Efendi b. Mehmed ile terâfu‘larında mezbûr Mahmud Efendi zimmetinde bin iki yüz iki senesi Ramazânü’l-mübâreki gurresinde edâ etmek üzere mü’eccelen yedimden müşterâ ve makbûz bir çarşab semeninden hakkım olan yirmi beş guruşu hâlâ hilâl-i Ramazân-ı Şerîf rü’yet olunmağla taleb ederim deyü ba‘de’d-da‘vâ ve’l-istintâk mezbûr Mahmud Efendi cevâbında müdde‘î-i mezbûrun takrîr-i meşrûhu üzre semen-i mebî‘-i mezkûrdan ber-vech-i muharrer mü’eccelen yirmi beş guruş zimmetinde deyni olduğunu ikrâr lâkin hilâl-i gurre-i Ramazân rü’yet olunduğunu inkâr etmeğin müdde‘î-i mezbûrun li-ecli’ş-şehâde meclis-i şer‘a ihzâr eylediği lede’t-tezkiye adâletleri bi’l-ihbâr mütehakkık olan Molla Hasan b. Süleyman ve Hoca Hamza Câmi‘-i Şerîfi minâresinden ve mahalle-i mezbûre ahâlisinden Osman b. Mehmed ve zevcesi Âişe bt. Abdullah ve müste’ciri diğer Âişe bt. Abdullah mahalle-i mezbûrede vâki‘ menzilinde kâ’in tahta pûş ta‘bîr olunur ulvî mahalden işbu Perşembe gecesi ba‘de gurûbü’ş-şems cânib-i garbda iki uçları kıbleye müteveccih bir kebîrce yıldız berâberinde iki aded sehâb beyninde hilâl-i Ramazân’ı ra’ye’l-a‘yn müşâhede eyledik deyü her biri edâ-i şehâdet-i şer‘iyye etmeleriyle mûcebince mezbûr Mahmud Efendi’ye mukarrer ve mu‘terif olduğu meblağ-ı mezkûr yirmi beş guruşu müdde‘î-i mezbûr Musa’ya alâ mûceb-i ikrârihî edâya ba‘de’t-tenbîh da‘vâ-yı mezkûr zımnında yarın ki yevm-i hams gurre-i Ramazân ve ibtidâ-yı eyyâm-ı siyâm olduğu sâbit ve mütehakkık olmağın bir de’b-i dîrîn devlet-i aliyye-i ebediyyü’l-istimrâr cümle mü’minîn ve mü’minâta beyân ve i‘lâm içün minârât-ı cevâmi‘ ve mesâcid kanâdil nûr-efşân ile müzeyyen olmak içün selâtîn-i i‘zâm cevâmi‘-i şerîfleri kayyımlarına tenbîhi hâvî emr-i âlîleri sudûru ricâsıyla İstanbul Mahkemesi’nden huzûr-ı âlîlerine i‘lâm olundu el-emrü li-velilliyi’l-emr.<br><br>Sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30628"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30630"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o301"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>