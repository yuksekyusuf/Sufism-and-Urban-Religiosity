﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 88<br>Hüküm no: 35<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kudüs’te ölen Yahudi tüccarı Sabetay v. Yasef’in mirasçılarına kalan mahzenin Rumeli Ordusu erkânından Ferik Ali Paşa’ya satılması</b><br><br>Mahzen mübâya‘ası 28133 guruş<br><br>Kudüs-i Şerîf’de sâkin iken bundan mukaddem fevt olan teba‘a-i Devlet-i aliyye’nin Yahudi milletinden ve tüccârdan Sabetay v. Yasef’in sulbî kebîr oğulları ve hasren vârisleri olduğu ber-nehc -i şer‘î mütehakkık olan teba‘a-i Devlet-i aliyye’nin Yahudi milletinden Havâss-ı Refî‘a kazâsına muzâfe kasaba-i Hasköy’de sâkinler tüccârdan Yasef ve Avram meclis-i şer‘-i şerîf-i hatîrde Rumeli Ordu-yı Hümâyûnu erkânından ve ferîkân-ı kirâmdan bâ‘isü’l-kitâb sa‘âdetlü Ali Paşa hazretleri b. el-Hâc Osman Ağa’nın sulbî kebîr mahdûmu tarafından husûs-ı âti’l-beyânda tasdîka vekîl-i şer‘îsi yâver-i harb yüzbaşılarından Hüseyin Kadri Bey mahzarında her biri bi’l-verâse ikrâr-ı tâm ve takrîr-i kelâm edip İstanbul’da Kazgancılar kurbünde İbrahim Paşa mahallesinde vâki‘ arsası Çelebioğlu mahallesinde imâm olanlara senevî yüz yirmi akçe mukāta‘-i kadîmelü ma‘lûmu’l-hudûd ve’l-müştemilât bir bâb mülk mahzen babamız müteveffâ-yı merkūm Sabetay’ın hayâtında yedinde olup bin iki yüz altmış sekiz senesi şehr-i Ramazani’l-mübâreki’nin yirmi birinci günü târihiyle müverraha ve ol târihde mahmiye-i mezkûrede vâki‘ Ahi Çelebi mahkemesi nâibi olan Şehrî Hâfız Efendizâde faziletlü es-Seyyid Mehmed Esad Efendi hazretlerinin imzâ ve hatemini hâviye işbu bir kıt‘a mübâya‘a hücceti nâtıka olduğu üzere ile’l-fevt yedinde müstakillen mülk ve hakkı ve ba‘de fevtihî ancak bize mevrûs olup ol vechile mahzen-i mezkûr ber-minvâl-i muharrer yedimizde irsen mülkümüz olduğunu nâtık millet-i mezkûre Hahambaşısı tarafından dahi yedimize işbu bir kıt‘a ilmühaber verilmekle biz âti’z-zikrin sudûruna değin ber-minvâl-i muharrer irsen mâlik olduğumuz mahzenden mezkûru bi’l-cümleti mâ yeştemiluhu ve yahvihi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile yirmi sekiz bin sekiz yüz otuz üç guruşa müvekkil-i müşârün-ileyh Ali Paşa hazretlerine bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm yirmi sekiz bin sekiz yüz otuz üç guruşu tamamen bize def‘ u teslîm biz dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik fîmâ-ba’d mahzen-i mezkûrde bizim aslâ ve kat‘â alâka ve medhalimiz kalmayıp müvekkil-i müşârün-ileyh Ali Paşa hazretlerinin mülk-i müşterâsı ve hakk-ı sırfı olmuşdur dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 8 Zilka‘de sene 1278<br><br>Şuhûdü’l-hâl: Muhzır Feyzullah Ağa b. ( ), Muhzır el-Hâc Salih Ağa b. ( ), Muhzır Ahmed Ağa b. ( ), Mekteb-i Harbiye-i Şâhâneden muhrec Mihaliçli Mülâzım Ömer Efendi b. Ali, Dellâl Buhur v. Nesim Yahudi, Dellâl Avram v. İsak Yahudi, bâyi‘-i merkūmYasef’in sulbî kebîr oğlu Sabetay Yahudi, ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35709"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35711"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o416"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>