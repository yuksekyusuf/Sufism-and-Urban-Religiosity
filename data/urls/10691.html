﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 181<br>Hüküm no: 148<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçükçekmece nahiyesi Ayastefanos köyünden Peratmoz v. Petro’nun satın aldığı evin hüccetinin yenilenmesi</b><br><br>İstihbâr-ı menzil<br><br>Havâss-ı Refî‘a kazâsına muzâfe Çekmece-i Sagīr nâhiyesine tâbi‘ Ayastefanos karyesi mütemekkinlerinden işbu hâmilü’r-rakīm Peratmoz v. Petro nâm zimmî meclis-i şer‘-i şerîf-i enverde takrîr-i kelâm ve bast-ı merâm edip karye-i mezbûrede vâki‘ bir tarafdan beylik saray ve bir tarafdan Yorgo zimmî menzili ve bir tarafdan Eci İstefan zimmî menzili ve bir tarafdan tarîk-i âm ile mahdûd fevkānî bir bâb oda ve bir sofa ve tahtında bir ahur ve bir mikdâr bağçeyi müştemil bir bâb mülk menzil târih-i kitâbdan on beş sene mukaddem gāibe an[i’l-beled] Ezmerağda nâm Nasrâniyeden semen-i ma‘lûm ve medfû‘ ve makbûza müşterâ bâ-hüccet-i şer‘iye yedimde mülk ve hakkım iken yedimde olan mülknâme hüccetim bundan akdem vukū‘ bulan harîk-i kebîr’de muhterik olmağla menzil-i mahdûd-ı mezkûr ber-vech-i muharrer mülk-i müşterâm olduğu vukūf-ı tammı olan bî-garaz Müslimînden suâl ve istihbâr ve haberleri zabt ve tahrîr ve kıbel-i şer‘den hüccet olunup yedime i‘tâ olunmak matlûbumdur dedikde fi’l-hakīka mahmiye-i İslâmbol’da Aydın Kethudâ mahallesi ahâlisinden es-Seyyid Ahmed b. es-Seyyid Mustafa ve Ahmed b. Mehmed nâm kimesneler meclis-i şer‘a hâzırân, fi’l-hakīka menzil-i mahdûd-ı mezkûr mukırr-ı merkūm Peratmoz zimmînin gāibe-i mersûme Ezmerağda Nasrâniyeden târih-i mezbûrda semen-i medfû‘ ve makbûza müşterâ mülk-i mahzı ve hakk-ı sarfı olduğunu herbiri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb ketb olundu.<br><br>Fî 5 Muharrem sene 1197<br><br>Şühûdü’l-hâl: İsmail Efendi b. Halil, Mehmed Ağa b. Ali Kethudâ, Mustafa b. Salih, Molla Ali b. Halil, Eci Toma v. Masko; Martin v. Mago, Cellâd Yorgo v. İstefan.</p>          <br><a title="Önceki sayfa" style="text-decoration:none" href="./ayrmetin.php?idno=10690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>