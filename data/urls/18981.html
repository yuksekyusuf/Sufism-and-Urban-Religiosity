﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 325<br>Hüküm no: 501<br>Orijinal metin no: [118b-3, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sâliha bt. Hızır’ın vasiyeti</b><br><br>Hâric-i mahmiye-i Galata’da vâki‘ Tahta Kadı mahallesi imâmı Hasan Halîfe b. Kasım ve yine mahalle-i mezkûreden Osman b. Rıdvan nâm kimesneler meclis-i şer‘-i şerîf ve mahfil-i dîn-i münîfe hâzırân olup mahalle-i merkūmede bundan akdem fevt olan merhûme Sâliha bt. Hızır’ın muhallefâtına vâzı‘ü’l-yed olan ve husûs-ı âti’z-zikri inkâr eden mahmiye-i Galata’da vâki‘ beytülmâl-i hâssın emîni Musa Çavuş b. Kaya mahzarında, müteveffât-ı merhûmenin zevci, hâmil-i hâze’l-kitâb Piyâle b. Abdürrahim’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müteveffât-ı mezkûre hâl-i hayâtı ve nefâz-ı tasarrufâtında râyicü’l-vakt altı bin akçelik sülüs-i malını techîz ve tekfîni ile kabri başında tilâvet-i Kur’ân’a, eyyâm-ı mu‘tâdede fukarâ için tabh-ı ta‘âma ve sâir vücûh-i hayrâta vasiyyet etti ve şer‘ ve maslahat îcâbı vasiyyetlerinin tenfîzi için müdde‘î-i mezbûru vasiyy-i muhtâr seçdi. O da vesâyet-i mezbûreyi kabûl edip hizmet-i lâzımesini edâyı müte‘ahhid oldu. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mû‘teber olmağın hâkim şehâdetleri mûcebince meblağ-ı merkūmun müteveffât-ı merhûmenin cemî‘ muhallefâtının sülüsünden edâsına hükm etti. Müdde‘î-i mezkûr, meblağ-ı mezkûru emîn-i merkūm yedinden ahz ü kabz ettiğini ikrâr etti. Vâki‘ ikrâr, emîn-i mezkûr kıbelinden bi’l-muvâcehe tasdîk edildi. Cerâ zâlike ve hurrire fî evâhiri Zilhicceti’ş-şerîfe sene 999.<br><br><br>Şuhûdü’l-hâl: Hasan b. Abdullah, Receb b. İsmail, üstâd Ali b. Mehmed, Hasan Bey b. Abdullah, el-Hâc Ali b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18980"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18982"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>