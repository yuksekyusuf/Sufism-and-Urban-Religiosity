﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 153<br>Hüküm no: 133<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borlu’lunun Akviran köyünden İbrahim’in ölümünden sonra oğullarına intikal eden tarlaların tasarrufu</b><br><br>Vilâyet-i Anadolu’da Bolu Sancağı’nda Borlu kazâsına tâbi‘ Akvirân nâm karye ahâlîsinden olup mahmiye-i İstanbul’da müsâfiren sâkin ebnâ-i sipâhiyân mütekā‘idlerinden <<nâm karye ahâlîsinden>> Ömer Bey b. el-Hâc Abdi nâm kimesne meclis-i şer‘-i hatîr-i lâzımü’t-tevkīrde karye-i mezbûre ahâlîsinden bundan akdem vefât eden İbrahim b. el-Hâc Yusuf nâm müteveffânın sulbî kebîr oğlu işbu sahibü’l-vesîka Mehmed b. el-mezbûr İbrahim mahzarında ikrâr-ı tâm ve takrîr-i kelâm edip müteveffâ-yı mezbûr İbrahim’in ile’l-vefât taht-ı tasarrufunda olup karye-i mezbûre hudûdu dâhilinde vâki‘ ma‘lûmü’l-hudûd ve’l-kıt‘[a] tarlalar sulbî oğulları Yusuf ve Hüseyin ve merkūm Mehmed’e intikāl etmekle mezbûr Mehmed sagīr bulunmağla büyük karındaşı merkūm Yusuf vasîsi olmağla mezbûr Mehmed’in zarûr[et]-i nafakasıʼçün vesâyeten ve kendi hissesini asâleten ve gāib ani’l-meclis merkūm Hüseyin dahi kendi hissesini asâleten bâ-ma‘rifet-i sahib-i [arz] bedel-i medfû‘a ve makbûza merkūmân Yusuf ile Hüseyin ferâğ [ve] kasr-ı yed etmişidi. Elân vech-i muharrer üzere hakk-ı müfevvazımdır deyü zabt ve tasarruf üzere iken mezbûr Mehmed benim hâl-i sıgārımda zarûret-i nafakam yoğidiği ve tarlalar müşâ‘ ve müşterekdir ben zabtederim deyü sahib-i arz Za‘îm Ahmed Ağa hazır olduğu hâlde beynimizde münâza‘ât-ı kesîre ve muhâsamât-ı şedîde vâki‘ olmuşidi. El-hâletü-hâzihi beynimize muslihûn tavassut edip zikrolunan Yusuf’un ve Hüseyin’in ve mezbûr Mehmed’in babalarından intikāl edip benim tefevvüz eylediğim karye-i mezbûre hudûdu dâhilinde beyne’l-ahâlî ma‘lûmü’l-hudûd ve’l-kıt‘[a] tarlaların mecmû‘unu mezbûr Mehmed’e fâriğ ve kasr-ı yed etmek üzere elli guruş bedel-i makbûza sulh eylediklerinde ben dahi mecmû‘-ı tarla-yı mezkûru merkūm[a] ferâğ ve kasr-ı yed eyledim. Ol dahi bâ-ma‘rifet-i sahib-i arz olan işbu hazır bi’l-meclis mûmâ-ileyh Za‘îm Ahmed Ağa ma‘rifetiyle tefevvüz ve kabûl edip fîmâ-ba‘d tarla-yı mezkûrda benim kat‘a alâka ve medhalim kalmamışdır ve mezbûr Mehmed dahi bedel deyü bana medfû‘u olan elli guruş da‘vâsından benim zimmetimi ibrâ ve ıskāt edip vechen mine’l-vücûh ve sebeben mine’l-esbâb da‘vâ ve nizâ‘ım yokdur dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’l-hâmis aşer min-Zilka‘de li-sene selâse ve erba‘în ve mie ve elf.<br><br>Şuhûdü’l-hâl: Mehmed b. Halil, Mehmed b. Yusuf, Ali b. Mehmed, Mehmed Efendi b.<br><br>Abdullah, es-Seyyid Ahmed Çelebi b.( ), İbrahim b. Ahmed, Mustafa b. Derviş.</p>          <br><a title="Önceki sayfa" style="text-decoration:none" href="./ayrmetin.php?idno=5886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>