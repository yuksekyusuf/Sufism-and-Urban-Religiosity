﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 196<br>Hüküm no: 171<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Halil b. Hüseyin’in arsası Alaeddin Câmii Vakfı’na ait mülk binasını Emine bt. Hacı Ebûbekir’e sattığı</b><br><br>Mahmiye-i İstanbul’da Sofular Mahallesi’nde sâkin el-Hâc Halil b. Hüseyin nâm kimesne mahfil-i kazâda işbu râfi‘atü’l-vesîka Emine bt. el-Hâc Ebûbekir nâm hatunun zevci ve tarafından husûs-ı âti’l-beyânı tasdîka vekîl-i şer‘îsi olan el-Hâc Mehmed Emin Efendi b. eş-Şeyh Müstakīm Efendi mahzarında ikrâr ve takrîr-i kelâm edip arsasının senede Şeyh Alâeddin Câmi‘-i şerîfi’ne yüz elli akçe mukāta‘a-i kadîmesi olup ebniyesi akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan hamam külhanı ve bir tarafdan Şeyh Alâeddin Câmi‘-i şerîfi ve bir tarafdan yine benim âhar mülküm ve bir tarafdan tarîk-i âm ile mahdûd fevkānî bir bâb oda ve bir sofa ve bir kenîf ve tahtânî bir matbah ve müşterek su kuyusu ve etrâf-ı selâsesi taş duvar ve mâ-beyninde olan dolma duvar müşterek olan ebniye-i memlûkemi müvekkile-i mezbûreye tarafeynden îcâb ve kabûlü hâvî bey‘-i kat‘î ile üç yüz yirmi guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr üç yüz yirmi guruşu müvekkile-i mezbûre yedinden tamamen ahz u kabz eyledim baʻde’l-yevm menzil-i mahdûd-ı mezkûrun ebniye-i memlûkesi müvekkile-i mezbûrenin mülk-i müşterâsı ve hakk-ı sırfı olmuşdur keyfe mâ teşâ ve tehtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 5 min-Cumâdelûlâ sene 1121<br><br>Şuhûdü’l-hâl: Ahmed Efendi b. Muharrem, eş-Şeyh Feyzullah Efendi b. eş-Şeyh Müstakīm Efendi, el-Hâc Mahmud b. Emin Efendi, Müezzin Abdullah Efendi b. Receb, Molla İbrahim b. Abdullah, el-Hâc Musa b. İbrahim, Mustafa Çelebi b. Mehmed, Abdülbâki Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=4449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>