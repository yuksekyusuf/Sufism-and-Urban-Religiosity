﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 86<br>Hüküm no: 25<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zahari v. Yorgaki’nin elinde olan bakkal dükkânı gediği hissesini Saltan bt. Marat ile kızı Koli’ye teslim etmesi</b><br><br>Kocamustafapaşa’da bakkāl gediği’nin 30 sehmini teslîme tenbîh,<br><br>Ma‘rûz<br><br>İstanbul’da Kumkapı’da mütemekkin iken işbu târihden on dört sene mukaddem hâlik olan Bakkāl Andon v. Tiyohar? zimmînin verâseti zevce-i metrûkesi Saltan bt. Marat Nasrâniye ile ol târihde sagīre ve hâlen kebîre kızı Zoli Nasrâniyeye ba‘de’l-inhisâr arzuhâl eden şahısları mu‘arrefe mersûmetân Saltan ve Zoli Nasrâniyeden her biri Çarşamba günü arz odasında huzûr-ı hazret-i zü’l-makām-ı âlî-makāmda ve ba‘dehû du‘âhânemizde ma‘kūd meclis-i şer‘-i enverde zikri âtî bakkāl dükkânı gediğinin iki kıt‘a hüccet mûcebince mâlike olmağla vaz‘-ı yedi mütehakkık olan Zahari v. Yorgaki zimmî muvâcehesinde İstanbul’da Kocamustafapaşa’da el-Hâc Ali dükkânı demekle ma‘rûf bir bâb bakkāl dükkânı derûnunda mu‘teber gedik âlâtı yüz yirmi sehm i‘tibârıyla doksan sehmi âharın ve otuz sehm-i şâyi‘i mûrisimiz hâlik-i mersûm bakkāl Andon zimmînin ile’l-helâk yedinde mülk ve hakkı ve ba‘de helâkihî bize mevrûs olmağla bizim bi’l-irsi’ş-şer‘î zabt ve tasarrufumuz iktizâ eder iken mersûm Zahari zimmî fuzûlî zabt etmekle suâl olunup otuz sehm gedik-i mezkûrdan keff-i yed ve bize teslîme tenbîh olunmak murâdımızdır deyü ba‘de’d-da‘vâ ve’s-suâl mersûm Zahari zimmî cevâbında gedik-i mezkûrdan otuz sehm hisseye vaz‘-ı yedini ikrâr lâkin yedimde olan hüccetler nâtıka olduğu üzere mâlik olduğu Hıristo zimmî iki yüz on üç târihinde Yanago zimmî ba‘de’l-bey‘ ol dahi hâlik olup iki yüz yirmi târihinde veresesi bana bey‘ etmeleriyle şirâen mülküm olmak üzere zabt ederim deyü müdde‘iyân-ı mersûmetânın mûrisleri Andon zimmînin mülkü olduğunu ba‘de’l-helâk mersûmetâna mevrûs olduğunu inkâr etmekle müdde‘iyetân-ı mersûmetân ber-vech-i muharrer müdde‘âlarını lede’t-tezkiye istikāmetleri ihbâr olunan Papa Samuel v. Yorgi ve Papa Filosi v. Andon şehâdetleriyle bi’l-muvâcehe isbât etmeğin mûcebiyle dükkân-ı mezkûr gediğinin yüz yirmi sehm i‘tibârıyla otuz sehm-i şâyi‘inden keff-i yed ve müdde‘iyân-ı mersûmetâna teslîm etmek üzere mersûm Zahari zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 7 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31432"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31434"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o669"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>