﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 260<br>Hüküm no: 319<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirne’de vefat eden Kapıcılar Katibi Bedri Mehmed Efendi’nin varislerinin, Mustafa Ağa b. Ali aleyhindeki alacak davalarının reddedilmesi</b><br><br>Kapıcılar kâtibi olan mahrûse-i Edirne’de bundan akdem fevt olan Bedri Mehmed Efendi b. Ahmed’in verâseti zevce-i metrûkesi Hadice bt. Abdullah ile kebîre kızları Râbia ve Âişe ve sagīr oğlu Abdullah ve sagīre kızı Gökçe’ye münhasıra olduğu lede’ş-şer‘ zâhir ve mütehakkık oldukdan sonra sagīrân-ı mezbûrânın tesviye-i umûrları için kıbel-i şer‘den mansûbe vasî ve vâlideleri mezbûre Hadice ile merkūmetân Râbia ve Âişe taraflarından husûs-ı âti’z-zikre vekîl-i müsecceli olan Ali Ağa b. Sinan meclis-i şer‘-i şerîf-i enver ve mahfil-i dîn-i münîf-i ezherde bâ‘is-i hâze’l-kitâb Mustafa Ağa b. Ali mahzarında üzerine da‘vâ ve takrîr-i kelâm edip müteveffâ-yı mezbûr Bedri Mehmed Efendi bin yetmiş yedi senesinde hayâtında mezkûr Mustafa Ağa’ya dört yüz otuz esedî guruş ikrâz ve teslîm, ol dahi iktirâz ve kabz ve yüz kırk guruşunu yine Bedri Mehmed Efendi’ye edâ ve teslîm edip mâ‘ada iki yüz doksan guruşu taleb ve ahz etmeksizin on sekiz seneden sonra mezbûr Mehmed Efendi fevt olmağın hâlâ suâl olunup meblağ-ı mezbûr alıverilmek matlûbumdur dedikde müdde‘î-i mezbûrun iddi‘âsı üzere mezkûr Bedri Mehmed Efendi ol mikdâr zamân bilâ-özr sükût edip meblağ-ı mezbûru taleb ve da‘vâ etmediği mütehakkık, bilâ-özr on beş sene terk olunan da‘vânın bilâ-emr istimâ‘ından hükkâm memnû‘lar olmağla mezbûr Mustafa Ağa’ya inkârından nâşî suâl dahi teveccüh etmeyip işbu vesîka bi’t-taleb ketb olundu.<br><br>Fî evâili şehri Rebî‘ülevvel li-sene mi’e ve elf.<br><br>Şuhûdü’l-hâl: Umdetü’l-eşbâh ve’l-a‘yân Çavuşbaşı Ağa, Çavuşlar Emîni İbrahim Ağa, Ömer Çavuş b. ( ), İbrahim Çelebi b. Ahmed, Ali b. Bâli, Ebûbekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>