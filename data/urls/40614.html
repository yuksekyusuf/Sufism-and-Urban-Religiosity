﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 351<br>Hüküm no: 335<br>Orijinal metin no: [47a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalafatzâde Hasan Çelebi b. Mehmed’in İskender Paşa mahallesindeki mülk ev yerini Osman Çavuş b. Mehmed’e otuz dört guruşa sattığı</b><br><br>Medîne-i Trabzon’da Çömlekçi mahallesi ahâlîsinden Kalafâtzâde demekle ma‘rûf Hasan Çelebi b. Mehmed tarafından husûs-ı âti’l-beyânı ikrâra vekîl olup medîne-i mezkûre ahâlîsinden Abdulbâki b. Mehmed ve Süleyman b. Abdullah şehâdetleri ile şer‘an vekâleti sâbite olan Hüseyin Çelebi b. Yusuf meclis-i şer‘-i hatîr-i lâzimü’t-tevkīrde işbu râfi‘ü’l-kitâb Osman Çavuş b. Mehmed mahzarında bi’l-vekâle tav‘an ikrâr ve i‘tirâf edip müvekkilim mezbûr Hasan Çelebi medîne-i mezkûrede İskender Paşa mahallesinde vâki‘ bir tarafdan Fazlı Beşe b. Abdullah mülküne ve bir tarafdan Mehmed b. Abdurrahman mülküne ve bir tarafdan tarîk-ı âmma müntehî babası müteveffâ-yı mezbûr Mehmed’den irs-i şer‘le kendine intikāl eden on iki dib zeytun ağacını müştemil mülk menzil yerini kâffe-i hukūk ve merâfıkıyla mezbûr Osman Çavuş’a otuz dört riyâlî guruşa bey‘-i bâtt-ı sahîh-i şer‘î ile bey‘ edip ol dahi minvâl-i meşrûh üzere iştirâ ve kabûl eyleyip semeni olan [47b] meblağ-ı mezbûr otuz dört guruşu mezbûr Osman Çavuş yedinden tamâmen ahz u kabz eyledikden sonra zikrolunan menzil yerini cemî‘ müştemilâtı ile mahallinde zabt u kabza mezkûr Osman Çavuş’u taslît eyledi dedikde vekîl-i mezbûr Hüseyin Çelebi’yi bi’l-vekâle cârî ve sâdır olan ikrârında el-mukarru lehü’l-mezkûr Osman Çavuş vicâhen tasdîk ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâlis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Ali Ağa b. Mehmed, Ali Çelebi b. Mustafa, Hüseyin Beşe b. İdris, el-Hâc Mustafa b. İbrahim, Selim b. Ali, Ali Çelebi b. Derviş ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o866"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>