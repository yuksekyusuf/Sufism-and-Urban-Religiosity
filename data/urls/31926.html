﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 527<br>Hüküm no: 518<br>Orijinal metin no: [75b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dülbendci Hüsameddin, Hekimbaşı Sinan Efendi ve Hürrem Çavuş camileri vakıflarının tevliyetinin Âmine Hatun’a tevcihi</b><br><br>Tevliyet mâddesi<br><br>Ma‘rûz<br><br>Nezâret-i dâ‘îlerinde olan evkāfdan İstanbul’da Kumkapı kurbünde vâki‘ Dülbendci Hüsameddin Câmi‘-i şerîfi ve ona mülhak merhûm Hekimbaşı Sinan Efendi vakıflarının tevliyeti ile Keçeciler Hamamı kurbünde Hürrem Çavuş Câmi‘-i şerîfi Vakfı’nın tevliyetine mukaddemâ mutasarrıf olan yazıcı ikinci halîfesi Derviş Ahmed Efendi fevt olmağla mahlûlünden zikr olunan tevliyetler vazîfe-i mu‘ayyeneleriyle sulbiye sagīre kızı sâhibe-i arzuhâl Şerife Âmine’ye tevcîh olundukdan sonra mahalleteyn-i mezkûreteyn ahâlileri ve evkāf-ı mezkûre mürtezikaları zikr olunan tevliyetler muhtâr-ı ahâli-i mahalleye meşrûta ve amel-i kadîm dahi vech-i meşrûh üzere cârî olagelmişdir deyü mukaddemâ inhâ ve iltimâslarıyla sagīre-i mezbûre Şerife Âmine’nin ref‘inden mârrü’z-zikr Hürrem Çavuş Vakfı tevliyeti Selîmiye Câmi‘-i şerîfi hatîbi es-Seyyid Mustafa Efendi’ye ve Dülbendci Hüsameddin ve Hekimbaşı Sinan Efendi evkāfı tevliyetleri Hacı İsmail nâm kimesneye tevcîh olunmuş olduğu hâmiş-i arzuhâlde mastûr derkenârlardan müstebân olup ve sagīre-i mezbûre lisânından takdîm olunan işbu arzuhâli mefhûmunda evkāf-ı mezkûre tevliyetleri babası müteveffâ-yı merkūmun mahlûlünden kendiye tevcîh olunmuş iken ref‘inden mezbûrâna tevcîh olunduğuna mebnî mağdûriyetinden bahisle mutasarrıfları mezbûrânın ref‘lerinden kendiye tevcîh ve ihsân buyurulmak bâbında istid‘â ve mahalleteyn-i merkūmeteyn ahâlileri dahi evkāf-ı mezkûre tevliyetleri muhtâr-ı ahâli-i mahalleye meşrûta olmağla amel-i kadîm üzere sagīre-i mezbûrenin ref‘inden muhtâr-ı cemâ‘at olan mezbûrâna tevcîh olunmağla cümlemiz mütevellîyân-ı mezbûrândan her vechile râzılarız dediklerini ifâde zımnında verilen işbu i‘lâm bâlâsına tevliyet-i mezkûrelerin muhtâr-ı ahâliye [76a] şartı kaydı aklâm-ı pâdişâhîde bulunmadığından gayrı vakfiyesi kaydı dahi olmamağla ahâli-i mahallenin iddi‘âları nâ-be-câ ve hilâf-ı rızâ ve ahâlinin hod be-hod bilâ-vakfiye bu makūle da‘vâya cesâretleri vazîfelerinden hâric idiği hüveydâ olmağla tarafeyni ber-nehc-i şer‘î bi’t-terâfu‘ bir gûne sened ibrâz edebilirler ise senedlerine dahi nazar-birle ber-mûceb-i kuyûd ve iktizâsı tekrar i‘lâma mübâderet eyleyesiz deyü bu dâ‘îlerine hitâben şeref-yâfte-i sudûr olan fermân-ı âlîlerine imtisâlen tarafeyni ihzâr ve terâfu‘-ı şer‘ olunup da‘vâlarını musaddık vakfiye ve bir gûne sened ibrâz edemedikleri ma‘lûm-ı devletleri buyuruldukda tevliyet-i mezkûreler mutasarrıfları merkūmânın ref‘lerinden sâhibe-i ûlâ-i mezbûre Şerife Âmine’ye tevcîhi re’y-i rezîn-i âsafânelerine menût idiği İstanbul Mahkemesi’nden huzûr.<br><br>Fî 2 Ş sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31925"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31927"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b527"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>