﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 138<br>Hüküm no: 115<br>Orijinal metin no: [20b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alemdar Salih Ağa’nın şirket ortağı Ali Usta aleyhindeki alacak davasında haksız olduğu</b><br><br>Ma‘rûz,<br><br>Alemdar Salih Ağa b. Abdullah mahfil-i şer‘iyyâtda mukaddemâ şerîki olan bâ‘is-i i‘lâm Ali Usta b. Hüseyin muvâcehesinde mezbûr Ali Usta bin yüz altmış yedi senesi zarfında mahmiye-i İstanbul’da Sarıgez’de (Sarıgörez) vâki‘ değirmende şirket beynimizde kāime iken merkūm Ali Usta’nın gāib ani’l-meclis dâyinlerinden Selim Efendi’ye iki yüz guruş ve Musa Odabaşı’ya yüz guruş ve İbrahim Efendi’ye doksan üç guruş ve sarrâf Bedros zimmîye yüz elli guruş ki cem‘an beş yüz kırk üç guruşun edâsına bi’l-emr ve’l-kabûl kefîl ve zâmin oldukdan sonra mezkûrûn dâyinler meblağ-ı mezkûru sene-i mezkûrda kefâletime binâen benden ahzetmeleriyle ben dahi ber-vech-i muharrer emrine binâen meblağ-ı mecmû‘-ı mezkûr beş yüz kırk üç guruşu mezbûr [21a] Ali Usta’dan taleb ederim deyü da‘vâ etdikde mezbûr Ali Usta cevâbında müdde‘î-i mezbûrun müdde‘âsını inkârından mâ‘adâ bin yüz altmış sekiz senesi Şa‘bân-ı şerîfi’nin beşinci günü zikr olunan Sarıgez (Sarıgörez) Fırını odasında huzûr-ı Müslimînde mezbûr Salih Ağa ile ba‘de feshi’ş-şirket hesâbımızı rü’yet edip biri birimizde aslâ ve kat‘â alacak hakkımız kalmamağla şirket-i mezkûreye ve târîh-i mezbûre gelince beynimizde cereyân eden cemî‘ ahz u i‘tâ ve hukūk-ı ma‘lûme ve mechûleye müte‘allika âmme-i da‘vâdan her birimiz âharın zimmetini ibrâ-i âm ile ibrâ ve iskāt edip ve her birimiz âharın ibrâsını dahi kabûl etmiş idik deyü ba‘de’d-def‘ ve’l-inkâr dâfi‘-i mezbûr Ali Usta def‘-i mezkûrunu lede’ş-şer‘ adâletleri zâhir olan Mehmed Usta b. Ahmed ve İslam Beşe b. Bektaş nâm kimesneler şehâdetleriyle merkūm Salih Ağa muvâcehesinde vech-i şer‘î üzere isbât etmeğin mûcebiyle müdde‘î-i mezbûr Salih Ağa husûs-ı mezbûr için bi-gayr-ı vech-i şer‘î merkūm Ali Usta’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 5 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42220"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42222"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>