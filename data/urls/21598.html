﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 729<br>Hüküm no: 534<br>Orijinal metin no: [124a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasî Ayşe Hatun’a, küçük oğlu ve oğlunun hademesi için harcama yapmasına izin verildiği</b><br><br>Mahmiye-i Galata tevâbi‘inden kasaba-i Kasımpaşaˈda Yeldeğirmeni mahallesinde sâkine işbu sahibetüˈl-vesîka Âişe Hatun bt. Mehmed meclis-i şer‘-i şerîfde takrîr-i kelâm edip zevcim olup bundan akdem vefât eden el-Hâc Hasan Çavuş b. Hamzaˈnın firâşından hâsıl benden mütevellid sadrî oğlum Hamza Çelebi nâm sagīre babasından intikāl eden mal-ı mevrûsundan kendinin ve bir hademesinin nafaka ve kisve-bahâsı içün kıbel-i şerî‘at-i mergūbeden ba‘deˈl-karz veˈt-takdîr vakt-i zarûretde istidâne ve hîn-i zaferde rücû‘a bana izin verilmesi matlûbumdur dedikde hâkim-i muvakki‘-i sadr-ı kitâb tûbâ-lehû ve hüsnü-meâb hazretleri minvâl-i muharrer üzere sagīr-i mezbûrun kendiye ve bir hademesine mal-ı mevrûsundan târih-i kitâbdan küllî yevm otuz akçe nafaka ve kisve-bahâ farz ve takdîr edip sagīr-i mezbûr ile hademesinin havâyicine sarfa ve vakt-i zarûretde istidâne ve hîn-i zaferde rücû‘a merkūme Âişeˈye izin birle mâ vaka‘a biˈt-taleb ketb olundu.<br><br>Fî-gurreti şehri Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: el-Hâc Abdurrahman b. Hasan, Mehmed Çavuş b. Davud, eş-Şeyh Mehmed Efendi b. Hüseyin, Mehmed Çelebi b. İbrahim, İbrahim Çelebi b. Ali, Ahmed Çavuş b. Mehmed, İsa Bey, Hüseyin b. Ali Bey, Ahmed Beşe b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=21597"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21599"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b729"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o904"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>