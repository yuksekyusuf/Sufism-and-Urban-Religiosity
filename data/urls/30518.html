﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 89<br>Hüküm no: 59<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Nişan v. Arakil’in yanan dükkanı yeniden inşa edip inşaat masraflarını dükkan sahibi Süleyman ve Nesibe’den alıp dükkanı kiraladığı</b><br><br>Ma‘rûz<br><br>Sâdır olan fermân-ı âlîlerine imtisâlen Davudpaşa kurbünde Kasab İlyas mahallesinde vâki‘ bir bâb keresteci dükkânının gedik âlâtına mutasarrıf olan Keresteci Nişan v. Arakil nâm zimmî dîvân-ı âlîlerinde ba‘dehû du‘âhânemizde ma‘kûd-ı meclis-i şer‘-i münîrde dükkân-ı mezkûre iştirâken bi’l-icâreteyn mutasarrıfân olan sâhib-i arzuhâl Süleyman b. İbrahim ve zâtı mu‘arrefe Nesîbe bt. el-Hâc Halil muvâcehelerinde takrîr-i kelâm edip dükkân-ı mezkûr harîk-i kebîrde muhterik oldukdan sonra târîh-i i‘lâmdan yirmi ay mukaddem merkûm Süleyman ile mezbûrenin zevci ve tarafından vekîli Mısırlı el-Hâc Hüseyin dükkân-ı mezkûru mâlından bin iki yüz guruşu sarf ile müceddeden binâ ile ba‘dehû biz sana edâ ederiz deyü bana emr etmeleriyle ben dahî bi-şarti’r-rücû‘ emirlerine binâ’en dükkân-ı mezkûru müceddeden binâ ve mâlımdan bin iki yüz guruşu harc ve sarf edip meblağ-ı mezkûrun üç yüz guruşunu ahz bâkî dokuz yüz guruşu mezbûrândan taleb ederim deyü eylediği da‘vâsından bâ-vesâtat-ı muslıhîn mezbûrân ile yüz guruş bedel-i makbûza sulh olup ziyâde müdde‘âsına müte‘allika âmme-i da‘vâdan mezbûr Süleyman’ın ve zevcân-ı mezbûrânın zimmetlerini ba‘de’l-ibrâ ve’l-kabûl mezbûrân Süleyman ve Nesibe dahî yine dükkân-ı mezkûru beher şehr yedişer guruş kirâ ile mesfûr Nişan zimmîye îcâr ol dahî ber-vech-i muharrer istîcâr ve kabûl edip bu vecihle bi’t-terâzî kat‘-ı münâza‘a eyledikleri huzûr-ı âlîlerine i‘lâm olundu.<br><br>Fî 6 min Rebî‘ü’l-âhir sene 1202.<br><br>Şuhûdü’l-hâl: Keresteciler Kethüdâsı es-Seyyid Mehmed Ağa, Yiğitbaşı es-Seyyid Mehmed, es-Seyyid el-Hâc Mustafa, Osman Ağa, Horasancı Ali, Ahmed Ağa, el-Hâc İsmail, Hasan Ağa, Ebubekir Ağa, el-Hâc Ali, el-Hâc Mehmed Efendi mahalle-i mezbûre imâmı<br><br>Derkenar: Keresteci</p>          <br><a title="Önceki sayfa" style="text-decoration:none" href="./ayrmetin.php?idno=30517"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30519"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>