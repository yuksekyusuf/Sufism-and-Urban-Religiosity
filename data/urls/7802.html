﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 553<br>Hüküm no: 762<br>Orijinal metin no: [99b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gürcü Osman b. Abdullah’ın, vefat eden kardeşi Süleyman’ın Gürcü Hacı Mustafa’daki alacağının tahsili için açtığı davada sulh olup birbirlerinin zimmetlerini ibra ettikleri</b><br><br>Ma‘rûz<br><br>Derûn-ı arzuhâlde mezkûr müteveffâ Gürcü Süleyman b. Abdullah’ın mukarrun-leh bi’n-neseb cihetinden li-ebeveyn er karındaşı ve hasran vârisi olduğu ber-mantûk-ı hüccet-i şer‘iye zâhir ve mütehakkık olan sahib-i arzuhâl Gürcü Osman meclis-i şer‘-i hatîrde fincancı tâifesinden olup arzuhâlde mastûrü’l-ism Gürcü el-Hâc Mustafa muvâcehesinde mezbûr Osman cânib-i şer‘-i enverden yedlerine i‘tâ olunan hüccet-i musâlahada tahrîr ve tafsîl ve beyân olunduğu vech üzere karındaşı müteveffâ-yı mezbûrdan mevrûs olmak üzere bâ-temessük merkūm el-Hâc Mustafa’dan cihet-i karzdan tesâddî eylediği altı yüz guruş da‘vâsından bâ-tavassut-ı muslihîn mezbûr el-Hâc Mustafa ile an-inkâr kırk guruş bedel-i makbûza sulh olup mâ‘adâ beş yüz altmış guruşa müte‘allika âmme-i da‘vâdan mezbûr el-Hâc Mustafa’nın zimmetini ibrâ ve ıskāt eyledikde ol dahi bedel-i sulh olan meblağ-ı medfû‘-ı mezbûr kırk guruşa müte‘allika âmme-i da‘vâdan mezbûr Osman’ın zimmetini ibrâ ve ıskāt edip herbiri âharın ibrâsını kabûl ile kat‘-ı nizâ‘ eyledikleri Mahkeme-i Bâb’dan huzûr-ı âlîlerine i‘lâm olundu.<br><br>Fî 8 C sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7801"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7803"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b553"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>