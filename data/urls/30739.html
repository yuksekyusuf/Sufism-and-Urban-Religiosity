﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 254<br>Hüküm no: 280<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Efendi ve ortağı Hâfız Mehmed’in hilâf-ı kânûn hareketlerinden dolayı attarlık mesleğinden çıkarılması</b><br><br>Ma‘rûz<br><br>İstanbul’da Bahçekapısı kurbünde Tahmîs civârında vâki‘ Sûk-ı Cedîd’de kâ’in attârân kethüdâ vekîli es-Seyyid Süleyman Ağa ve el-Hâc Hüseyin Ağa ve Yiğitbaşı el-Hâc Abdi Ağa ve el-Hâc İbrahim Ağa ve Mehmed Ağa ve es-Seyyid Musa Ağa ve el-Hâc Abdi Ağa ve es-Seyyid Mustafa Ağa ve el-Hâc İbrahim Ağa ve es-Seyyid Mehmed Said Ağa ve es-Seyyid Mustafa Ağa ve Hâfız Ahmed Efendi ve es-Seyyid Mustafa Ağa ve es-Seyyid el-Hâc İbrahim ve Parmakkapı’dan el-Hâc İbrahim Ağa ve el-Hâc Mehmed Ağa ve el-Hâc Feyzullah Ağa ve el-Hâc Hüseyin Ağa ve Yiğitbaşı İsmail Ağa vesâ’ir mazbûtü’l-esâmî attârân meclis-i şer‘-i şerîf-i enverde Sultân Bâyezid kurbünde Parmakkapı’da kâ’in attârlardan olup Ağakapısı’nda Mumcu Mustafa mübâşeretiyle ihzâr olunan İbrahim Efendi b. Ebabekir mahzarında merkûm İbrahim Efendi ve karındaşı ve şerîkini gâ’ib ani’l-meclis Hâfız Mehmed mârrü’z-zikr Parmakkapı’da attâr olup lâkin kendi kesblerine kanâ‘at etmeyip taşradan Âsitâne-i aliyye’ye vürûd eden şeker ve karanfil ve darçın ve kitre ve sa‘leb vesâ’ir bi’l-cümle attâra mahsûs eşyâ Sûk-ı Cedîd attârları kethüdâ ve müsin ihtiyârları ma‘rifetiyle tüccârdan iştirâ ve şekerin beş sehm i‘tibârıyla iki sehmini akîdeci ve şerbetçi esnâfına verip ve üç sehm şeker ile eşyâ-i sâ’ire beyinlerinde iktisâm ve taşra attârları ve ibâdullâha iktizâ edeni Sûk-ı Cedîd attârından iştirâ olunup hâric olanlar tüccârdan hufyeten nesne almamak bâ-hatt-ı hümâyûn memnû‘ iken merkûmân ihtikâra sâlih ve mâl-ı tüccârı hufyeten iştirâ ve mazarratları âmmeye sirâyet edip bir kaç def‘a kendilere tenbîh olunmuşken mütenebbih olmamalarıyla savnen li’l-ibâd ve hıfzen li’n-nizâm merkûmlar dükkânlardan hurûc ve müksib-i âhara şürû‘ ile şerr ü mazarratları üzerimizden ref‘ olunmak murâdımızdır deyü eyledikleri bi’l-cümle takrîrleri vâkı‘a mutâbık olduğu lede’ş-şer‘ zâhir olmağın merkûmlar ber-vech-i muharrer esnâf-ı mezbûr derûnundan hurûc ve müksib-i âhara şürû‘ları bâbında emr-i âlî sudûru emr-i savâb olduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 7 min Safer sene 1203.</p>          <br><a title="Önceki sayfa" style="text-decoration:none" href="./ayrmetin.php?idno=30738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o270"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>