﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 323<br>Hüküm no: 215<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halime Hatun’un babası Hacı Ömer Ağa’dan kendisine miras kalan yumurtacı dükkânı hisselerini kardeşleri Seyyid Hasan Ağa ve Seyyid Ahmed Ağa’ya satması</b><br><br>Yumurtacı gediği mübâya‘ası 2300 guruş<br><br>Kezâlik vilâyet-i Anadolu’da Nevşehir kazâsı kurâsından Damse karyesinde sâkin iken bundan mukaddem vefât eden el-Hâc Osman Ağa b. Ömer bin Abdullah’ın verâseti sulbî kebîr oğulları es-Seyyid el-Hâc Ömer Ağa ve es-Seyyid Mahmud Ağa ve sulbiye kebîre kızı Şerife Fâtıma Hatun’a münhasıra ba‘dehû mezbûr es-Seyyid el-Hâc Ömer Ağa dahi vefât edip verâseti sulbî kebîr oğulları es-Seyyid Hasan Ağa ve es-Seyyid Ahmed Ağa ve sulbiye kebîre kızları karye-i mezkûrede sâkineler Şerife Halime ve Şerife Hadice Hatunlara münhasıra ba‘dehû mezbûr es-Seyyid Mahmud Ağa dahi vefât edip verâseti sulbî kebîr oğlu es-Seyyid Mehmed Ağa ve sulbiye kebîre kızları Şerife Nazife Hatun ve Şerife Maryem Hatun ve Şerife Rabia Hatun’a münhasıra ve tashîh-i mesele-i mirâsları bi-hükmi’l münâsaha yetmiş beş sehimden olup sihâm-ı mezkûreden on beş sehmi mezbûre Şerife Fâtıma Hatun’a ve onar sehimden yirmi sehmi mezbûrân es-Seyyid Hasan Ağa ve es-Seyyid Ahmed Ağa’ya ve beşer sehimden on sehmi mezbûretân Şerife Halime ve Şerife Hadice Hatunlara ve on iki sehmi mezbûr es-Seyyid Mehmed Ağa’ya ve altışar sehimden on sekiz sehmi dahi mezbûrât Şerife Nazife Hatun ve Şerife Maryem Hatun ve Şerife Rabia Hatun’a isâbeti lede’ş-şer‘i’l-enver zâhir ve mütehakkık oldukdan sonra mezbûre Şerife Halime Hatun tarafından husûs-ı âti’l-beyânda bâ-hüccet-i şer‘iyye vekîl olduğu zâtını ârifân karye-i mezkûre ahâlisinden ve yumurtacı esnâfından Ahmed Ağa b. Ömer ve Hüseyin Ağa b. el-Hâc Ali şehâdetleriyle ber-nehc -i şer‘î sâbit olan esnâf-ı merkūmeden el-Hâc Ahmed Ağa b. Ahmed meclis-i şer‘-i şerîf-i enverde bâ‘iseyi’l-kitâb mezbûrân es-Seyyid Hasan Ağa ve es-Seyyid Ahmed Ağa mahzarlarında esnâf-ı merkūme kethüdâsı el-Hâc Osman Ağa b. el-Hâc Mehmed ve esnâfından Ahmed Efendi b. Ali ve İbrahim Efendi b. Mehmed hâzır oldukları hâlde bi’l-vekâle ikrâr-ı tâm ve takrîr-i kelâm edip mahmiye-i İstanbul hısnı ebvâbından Hatab kapısı hâricinde Yumurtacılar sûkunda vâki‘ bir tarafdan mukaddemâ Mustafa Ağa ve hâlâ oğlu Hüseyin Efendi dükkânı ve bir tarafdan cidâr-ı hısn ve bir tarafdan mukaddemâ el-Hâc Süleyman Ağa ve hâlâ el-Hâc İsmail Ağa dükkânı ve taraf-ı râbi‘i tarîk-i âm ile mahdûd Ayasofya-i Kebîr Câmi‘-i şerîfi evkāfı müsakkafâtından müvekkilem mezbûre Şerife Halime Hatun ile mezbûrân es-Seyyid Hasan Ağa ve es-Seyyid Ahmed Ağa’nın bi’l-icâreteyn taht-ı tasarruflarında olan şehriye beş guruş kirâlı bir bâb yumurtacı dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme müteveffâ-yı evvel el-Hâc Osman Ağa’nın hayâtında ile’l-vefât bin iki yüz elli beş senesi Şa‘bânü’l-mu‘azzamının on beşinci günü târihiyle müverrah ol târihde evkāf müfettişi Mehmed Emin Asaf Beyefendi merhûmun bir kıt‘a i‘lâm-ı şer‘îsi ve kethüdâ-yı hâzır-ı mûmâ-ileyhin takdîm eylediği bir kıt‘a ilmühaber mantûklarınca müstakillen yedinde mülkü ve ba‘de fevtihî müvekkilem mezbûre Halime Hatun ile sâir verese-i mezkûresine ber tashîh-i mezkûr mevrûs oldukdan sonra mezbûrân es-Seyyid Hasan Ağa ve es-Seyyid Ahmed Ağa mezbûre Şerife Fâtıma Hatun’un âlât-ı gedik-i mezkûrdan ber tashîh-i mezkûr mâlike olduğu on beş sehm hisse-i şâyi‘asını mezbûre Şerife Fâtıma Hatun’dan bâ-hüccet-i şer‘iyye seviyyen iştirâ etmeleriyle ben müvekkilem mezbûre Şerife Halime Hatun’un âlât-ı gedik-i mezkûrdan akd-i âti’z-zikrin sudûruna değin ber tashîh-i mezkûr mâlike olduğu beş sehm hisse-i şâyi‘asını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ iki bin üç yüz guruşa mezbûrân es-Seyyid Hasan Ağa ve es-Seyyid Ahmed Ağa’ya bi’l-vekâle ale’l-iştirâki’s-seviy bey‘ ve temlîk ve vech-i lâyıkıyla teslîm eylediğimde onlar dahi ber-vech-i muharrer seviyyen iştirâ ve temellük ve tesellüm ve kabz u kabûl eylediklerinden sonra semeni olan meblağ-ı merkūm iki bin üç yüz guruşu tamâmen bana def‘ u teslîm ben dahi yedlerinden bi’l-vekâle tamâmen ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî bi’l-asâle ve izâfetle bi’l-vekâle ibrâ vü ıskāt eyledik ba‘de’l-yevm âlât-ı gedik-i mezkûrun ber tashîh-i merkūm beş sehm hisse-i şâyi‘a-i merkūmesinde müvekkilem mezbûre Şerife Halime Hatun’un aslâ ve kat‘â alâka ve medhali kalmayıp âlât-ı gedik-i mezkûrun cem‘an otuz beş sehm hisse-i şâyi‘ası mukaddemâ irsen ve beş sehm hisse-i şâyi‘ası dahi bu def‘â şirâen ki min haysü’l-mecmû‘ kırk sehm hisse-i şâyi‘ası mezbûrân es-Seyyid Hasan Ağa ve es-Seyyid Ahmed Ağa’nın ale’l-iştirâki’s-seviy mülk-i mahzı ve hakk-ı sırfları olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 19 Ramazan sene 1279<br><br>Şuhûdü’l-hâl: Muhzır Şakir Ağa b. ( ), Muhzır Mustafa Ağa b. ( ), Muhzır Feyzullah Ağa b. ( ), Muhzır Süleyman Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35889"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35891"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>