﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 102<br>Hüküm no: 64<br>Orijinal metin no: [14a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban Efendi’nin, Rukıye bt. Ali’den aldığı borç karşılığı evini istiğlal yoluyla satışı</b><br><br>Mahmiye-i İstanbul’da Efdalzâde mahâllesi sâkinlerinden olup Rumeli kuzâtından Şaban Efendi b. Halil nâm kimesne mahmiye-i mezbûrede meclis-i şer‘de bâ‘isetü’l-vesîka bundan akdem fevt olan İsmail Efendi nâm kimesnenin evlâd-ı sıgārının vasîleri olan vâlideleri Rukıye bt. Ali nâm hatun muvâcehesinde ikrâr-ı tam ve takrîr-i kelâm edip yedimde mülküm olup mahâlle-i mezbûrede vâki‘ bir tarafdan Medîne-i münevvere Vakfı ve bir tarafdan Mustafa Efendi mülkü ve bir tarafdan ba‘zan Veli Ağa nâm kimesne veresesi menzili ve ba‘zan Hasan Efendi odaları ve taraf-ı râbii tarîk-i âm ile mahdûd menzilimi vasiyy-i mezbûr Rukıye’ye yüz elli guruşa bi-tarîkı’l-istiğlâl bey‘ ü teslîm ol dahi ber-vech-i muharrer mâl-ı sıgār-ı mezkûre ile iştirâ ve kabz ü tesellüm edip semeni olan meblağ-ı mezbûr yüz elli guruşu vasiyy-i mezbûre bana def‘ ü teslîm ben dahi yedinden ahz u kabz eylediğimden sonra ba‘de’t-tahliyeti ve’t-takābuz zikr olunan menzili târîh-i kitâbdan üç yüz altmış gün tamâmına değin mezbûre Rukıye bana yirmi iki buçuk guruşa icâr ben dahi isticâr ve kabûl eyledim dedikde, gıbbe’t-tasdîk mezbûr Şaban Efendi yine meclis-i şer‘de el-Hâc Ali b. Rasul mahzarında ikrâr ve takrîr-i kelâm edip mebî‘-i mezkûr hükmen rehin olmağla ecel-i mezkûr hulûlünde meblağ-ı mezbûru merkūme Rukıye’ye edâdan âciz olursam zikr olunan menzili âhara semen-i misline bey‘ ve semeninden meblağ-ı mezkûru merkūme Rukıye’ye edâ ve fazla kalırsa bana îsâle ve bunlar mütevakkıf olduğu umûrun küllîsine azil ve in‘izâlden masûne vekâlet-i devriye ile tarafımdan mezbûr el-Hâc Ali vekîl nasb u ta‘yîn eyledim dedikde, ol dahi vekâlet-i mezbûre’yi kabûl ve merâsimini edâya müte‘ahhid olmağın mâ-vaka‘a bi’t-taleb ketb olundu.<br><br>Hurrire fi’s-sâbi‘ ve’l-ışrîn min-Muharremü’l-haram sene 1116.<br><br>Şuhûdü’l-hâl: Veliyüddin Efendi el-kādı, Hasan Çelebi b. Ali, İbrahim Çelebi b. Mehmed, Mustafa Çelebi b. Veli, Musa Bey b. Receb, el-Hâc Mehmed b. Ali, Ali Çelebi b. Ahmed, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41593"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41595"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>