﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 594<br>Hüküm no: 406<br>Orijinal metin no: [97b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebham ve David Yahudilerin, merhum Kaymak Kapudan’ın zimmetindeki alacaklarını varislerden talep ettikleri</b><br><br>Mahmiye-i Galataˈda Alman cemâ‘atinden Ebham v. Yahya ve Mesine cemâ‘atinden David v. Yahûda nâm Yahûdiler meclis-i şer‘-i şerîfde mahmiye-i mezbûre hâricinde Şahkulu mahallesinde sâkin iken bundan akdem vefât eden Kaymak Kapudan b. Rıdvanˈın verâseti zevce-i metrûkesi Âişe Hanım bt. Mehmed ile anası Hadîce bt. Hasanˈa münhasıra olduğu şer‘an zâhir ve müte‘ayyin oldukdan sonra mezkûretânın cem‘î emirlerine vekîl-i müseccelleri olan Ramazan Çelebi b. Yusuf mahzarında her biri üzerine da‘vâ ve takrîr-i kelâm edip müteveffâ-yı mezbûrun zimmetinde cihet-i karz-ı şer‘îden sekiz yüz yirmi beş esedî guruş hakkımız olup meblağ-ı mezbûru kableˈl-istifâ vefât edip hâl-i hayatında meblağ-ı merkūm bize deyni olduğunu huzûr-ı Müslimînˈde ikrâr ve işhâd dahi etmekle hâlâ terekesine vâzi‘uˈl-yed olan vekîl-i mezbûrdan taleb ederiz suâl olunsun dedikde gıbbeˈs-suâl ve akībeˈl-inkâr merkūmân Yahûdilerden müdde‘âlarına beyyine taleb olundukda udûl-ı Müslimînˈden Çukacı el-Hâc Mahmud Çelebi b. İbrahim ve Mehmed Çelebi b. Abdullah ve Kantarcı Ahmed Ağa nâm kimesneler li-ecliˈş-şehâde meclis-i şer‘a hâzırûn olup isreˈl-istişhâd fiˈl-hakīka müteveffâ-yı mezbûr Kaymak Mehmed Kapudan hayatında müdde‘iyyân-ı mezbûrân Yahûdilere cihet-i karz-ı şer‘îden sekiz yüz yirmi beş esedî guruş zimmetimde deynim vardır huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde [98a] gıbbe ri‘âyet-i şerâ’itiˈl-kabûl şehâdetleri makbûle oldukdan sonra müdde‘iyyân-ı mezbûrân ba‘deˈt-tahlîfiˈl-mu‘teber mûcebiyle hükm birle mâ vaka‘a biˈt-taleb ketb olundu.<br><br>Fiˈs-sâlis veˈl-işrîn min-Zilka‘de li-sene erba‘a ve semânîn ve elf.<br><br>Şuhûdüˈl-hâl: Abdülhalim Efendi b. Mehmed, Nazillili Mehmed Efendi sâkin-i Hazret-i Eyüb, Hüseyin Çelebi b. Ali, İsa Bey b. Halil, Mehmed Bey b. Ömer el-emîn </p>          <br><a title="Önceki sayfa" style="text-decoration:none" href="./ayrmetin.php?idno=21469"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21471"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b594"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o930"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>