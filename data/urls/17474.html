﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 329<br>Hüküm no: 521<br>Orijinal metin no: [53a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Dimitri’nin Haslar sâbık mültezimi Ali Usta’ya olan borcunu ödemesi</b><br><br>Maʻrûz-ı dâʻî-i Devlet-i aliyyeleridir ki;<br><br>Bakkāl tâifesinden Dimitri nâm zimmî meclis-i şerʻde taʻyîn olunan Mustafa Haseki mübâşeretiyle Eyüb mahkemesine ihzâr olunan işbu bâʻisü’l-iʻlâm Usta Ali Ağa muvâcehesinde mezbûr Ali Usta Hâslar mültezimi iken Mevlev[î]hâne Yenikapısı hâricinde tarafından hizmetine taʻyîn işbu Bostanî Ali kendinin emriyle müddet-i maʻlûmede benden ve şerîkimden meʼkûlât bahâsından cemʻan üç bin dört yüz yetmiş bir paranın emrine binâʼen mezbûr Ali Usta’dan baʻde’l-hesâb bi’d-defâʻat bin yedi yüz altmış para makbûzum olup bâkī bin yedi yüz otuz altı para hakkım kalmışdır taleb ederim deyü daʻvâ etdikde mezbûr Ali Usta emr-i mezkûru ikrâr lâkin hizmetkârı mezbûr Ali’nin iştirâ eylediği meʼkûlât bahâsından deyni meçhulüm iken kable’l-hesâb müddeʻî-i mesfûra bi’d-defâʻat kırk dört guruş vermiş idim meʼkûlât bahâsından deyn-i mürettebesi emrime binâʼen takās ve ziyâdesini bana reddolunmak murâdımdır deyü müddeʻî-i mesfûrun müddeʻâsını baʻde’l-inkâr hizmetkârı mezbûr Bostanî Ali istintak olundukda meʼkûlât bahâsından deynim ancak beş yüz kırk altı paradır deyü kezâlik müddeʻî-i mesfûrun ziyâde müddeʻâsını inkâr etmekle müddeʻî-i mesfûrdan ber-vech-i muharrer müddeʻâsına mübeyyine beyyine taleb olundukda ityân-ı beyyineden izhâr-ı acz ve talebiyle mezbûrândan her biri baʻde’t-tahlîf mûcebince mezbûr Ali Usta yedinden kable’l-hesâb kabzını muʻterif olduğu meblâğ-ı mezbûrdan mezbûr Bostanî Ali’nin ikrârıyla zimmetinde sâbit meʼkûlât bahâsından beş yüz kırk altı para deynine takās mâʻadâ bin iki yüz on dört parayı mezbûr Ali Usta’ya redd ü teslîme mesfûr Dimitri zimmîye tenbîh-birle beş yüz kırk altı parası deynine takās mâʻadâ bin iki yüz on dört parayı mezbûr Ali Usta’ya redd ü teslîme mesfûr Dimitri zimmîye tenbîh-birle tescîl olunduğu bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâbiʻ aşer min-Cemâziyelevvel li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o719"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>