﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 198<br>Hüküm no: 334<br>Orijinal metin no: [55b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yağcı İstefan ve kardeşi Polinhoron arasınaki yağhane hissesi anlaşmazlığın giderildiği</b><br><br>Ma‘rûz<br><br>Üsküdar’da yağcı tâifesinden İstefan v. Melid zikri âtî rub‘ hisseye vâzı‘u’l-yed olan karındaşı Polinhoron nâm zimmî ile mürâfa‘a-i şer‘-i şerîf olduklarında Üsküdar’da Selâmsız nâm mahâlde vâki‘ ma‘lûmü’l-hudûd bir bâb yağhânede mevcûd vezn ve keyli beynlerinde ma‘lûm şirûgan bezir ve simsim ve sâir âlât-ı ma‘lûmenin dört hissede iki hissesi an-aslin mesfûr İstefan’ın ve bir hissesi babaları mesfûr Melid’in ve bir hissesi ammileri olup mukaddemâ hâlik olan Paradmus nâm zimmînin mülkü olup mesfûr İstefan ammim hâlik-i mesfûr Paradmus hâl-i hayatında zikrolunan rub‘ hissesini semen-i ma‘lûma bana bey‘ etmekle selâse-i erbâ‘ı benim mülküm iken ancak iki hissesi benim zabtımda olup merkūm Paradmus’dan iştirâ eylediğim rub‘ hissemi merkūm Polinhoron bî-vech zabteder deyü iddi‘â eyledikde merkūm Polinhoron dahi yedinde olan hüccet-i şer‘iye mûcibince bin yüz elli senesinde mesfûr Paradmus hâl-i hayatında Ortaköy nâm karyede ve Üsküdar’da Eskihamam ve Köprübaşı nâm mahallerde vâki‘ yağhânelerde olan hissesiyle ma‘an Selâmsız yağhânesinde olan rub‘ hisse-i mezkûresini kendüye semen-i ma‘lûma bey‘ ve teslîm eylediğini mu‘addil ve müzekkâ şuhûd-ı udûlle mesfûrun muvâcehesinde vech-i şer‘î üzere isbât etmeğin mûcibince zikrolunan rub‘ hisse merkūm Polinhoron zimmînin mülk-i müşterâsı olduğu şer‘an sâbit olmağla müdde‘î-i mesfûr İstefan zikrolunan rub‘ hisseye bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 22 Rebî‘ülâhir sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52935"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52937"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o253"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>