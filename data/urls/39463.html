﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 184<br>Hüküm no: 171<br>Orijinal metin no: [33a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım bt. Mehmed Bey’in kocası Ahmed Çavuş b. Süleyman’daki alacağını tahsîl ettiği</b><br><br>Mahmiye-i Kostantiniyye’de Horhorçeşmesi kurbünde Sofular mahallesinde sâkine olup muhaddere olmağla mahfil-i kazâya huzûru müte‘azzir olan umdetü’l-muhassenât Âişe Hanım bt. Mehmed Bey’in vech-i âtî üzere sudûr eden ikrârını ketb ve tahrîr içün nâib taleb olundukda savb-ı şer‘den Mevlânâ Ahmed irsâl olunup mezbûrenin mahalle-i mezkûrede sâkine olduğu menzile varıp akd-i meclis olundukda mezbûre Âişe Hanım mahalle-i merkūme imâmı Mevlânâ Muharrem Efendi b. Sadık ve Ali Çavuş b. Şaban ta‘rîfleriyle mu‘arrefe oldukdan sonra altmışlı çavuşlardan olup zevci olan zahrü’l-akrân Ahmed Çavuş b. Süleyman muvâcehesinde bi-tav‘i’s-sâf ikrâr ve i‘tirâf edip bundan akdem müşârun-ileyh Ahmed Çavuş mahalle-i merkūmede vâkı‘ ma‘lûmü’l-hudûd menzili iştirâ eyledikde merkūma mâlımdan altmış altı bin fıddî akçe ikrâz ve teslîm etmiş idim el-hâletü hâzihî meblâğ-ı mezbûr altmış altı bin akçeyi bi’t-tamâm ve’l-kemâl müşârun-ileyhin yedinden alıp kabz eyledim min-ba‘d zimmetinde bir akçe ve bir habbe hakkım kalmadı dedikde mukırra-i mezbûreyi ikrâr-ı meşrûhasında müşârun-ileyh Ahmed Çavuş vicâhen ve şifâhen tasdîk ve tahkīk etmeğin sûret-i hâli mevlânâ-yı mezbûr mahallinde ketb ve tahrîr edip ba‘dehû gelip meclis-i şer‘-i münîrde ihbâr ve takrîr etmeğin sûret-i hâli mevlânâ-yı mezbûr mahallinde ketb ve tahrîr edip mâ-vaka‘a bi’t-taleb ketb olundu.<br><br>Hurrire fi’l-yevmi’s-sâdis min-şehri Ramazâni’l-mübârek.<br><br>Şuhûdü’l-hâl: Ahmed Efendi b. Ali el-imâm, Halil Efendi b. Habil el-imâm, Osman Subaşı b. Mehmed Zağarcı Süvâri, Hüseyin b. Mustafa, Musa Çelebi b. Eyüb el-müezzin, Mehmed b. Sadi, Mehmed b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>