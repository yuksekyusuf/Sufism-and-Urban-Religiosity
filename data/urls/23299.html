﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 101<br>Hüküm no: 71<br>Orijinal metin no: [42-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdi Beşe b. Mustafa ile kardeşlerine ait bağın Hüseyin Bey b. Mehmed’e satıldığı</b><br><br>Mahmiye-i İstanbul’da vâki‘ Küçük Langa Bostanı? mahallesi sükkânından Abdi Beşe b. Mustafa ve li ebeveyn karındaşı Mehmed ve kız karındaşı Âişe nâm hâtun tarafından vekîl olup mezbûreyi ma‘rifet-i şer‘î ile ârifân olan Süleyman Efendi b. Mirza ve Mehmed Beşe b. Keyvan nâm kimesne şehâdetleri ile vekâleti sâbite olan mezbûr Abdi Beşe meclis-i şer‘-i hatîr-i [lâzımü]’t-tevkīrde işbu râfi‘ü’l-kitâb hâssa serrâclardan Hüseyin Bey b. Mehmed nâm kimesne mahzarında her biri ikrâr-ı tâm ve takrîr-i kelâm edip Havâss-ı aliyye kazâsına tâbi‘ Hasköy mahallâtından Abdüsselam mahallesinde vâki‘ bir tarafı Yusuf Efendi bağı ve bir tarafı Ali Çelebi b. ( ) bağı ve bir tarafı Dimitri v. Kosta bağı ve bir tarafı tarîk-i âm ile mahdûd ve mümtâz olan bir kıt‘a mülk bağımızı asâleten [ve] vekâleten merkūm Hüseyin Bey’e otuz iki bin nakd-i râyic fi’l-vakt akçeye bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i mebî‘-i mahdûd eylediğimde ol dahi vech-i mübeyyen üzre iştirâ ve tesellüm eyledi ba‘de’l-yevm zikr olunan bir kıt‘a bağ merkūm Hüseyin Bey’in mülk-i müşterâsıdır keyfemâ yeşâ ve yehtâr mutasarrıf olsun dediklerinde mukırrân-ı merkūmânın asâleten [ve] vekâleten ikrâr-ı meşrûhunu el-mukarru lehü’l-mezbûr Hüseyin Bey bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fî evâsıtı Zilka‘deti’ş-şerîfe sene selâsin ve erba‘în ve elf.<br><br><br>Şuhûdü’l-hâl: Mehmed b. Bilal, Mehmed b. Abdullah, Ali b. Selman, Ali b. Abdullah, Receb Beşe b. Mustafa er-Râcil, Mustafa Beşe b. Şaban, Hüseyin Bey b. Bâli, Selman [b.] Osman, Mahmud b. Ahmed ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23298"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23300"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>