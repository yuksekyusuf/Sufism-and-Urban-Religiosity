﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 66<br>Hüküm no: 31<br>Orijinal metin no: [8b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karaağaç Gölhisar kazasına bağlı Dodurga köyündeki Bey Mescidi imametinin Ali Halîfe’ye tevcihi</b><br><br>Ma‘rûz,<br><br>Karaağaç Gölhisar kazâsına tâbi‘ Dodurga nâm karyede vâki‘ Bey Mescid-i şerîfinde yevmî nîm akçe vazîfe ile imâm olan Abdullah fevt olmağla mahlûlünden sulbî oğlu Molla İbrahim Bey yüz seksen yedi senesi Ramazanı’nda tevcîh olunup el-yevm üzerinde olduğu askerî rûznâmçesinden derkenâr olunmağla istid‘â ve derkenâra nazaran iktizâsı i‘lâm olunmak bâbında sâdır olan fermân-ı âlîşâna imtisâlen karye-i mezbûre ahâlîsinden bu esnâda Der-aliyye’ye gelen mühimmât-ı hiyâmiyeye me’mûr Asâkir-i Mansûre-i Muhammediye’den dördüncü yüzbaşının ikinci çavuşu Süleyman b. Mustafa ve sekizinci yüzbaşının başçavuşu Mahmud b. Yusuf nâm kimesneler huzûr-ı şer‘a celb ile keyfiyeti gereği gibi etrâfıyla suâl olundukda mezbûr Molla İbrahim bundan akdem fevt olup Yahya nâm bir nefer sulbî oğlunu terk etmiş ise de ol dahi bilâ-veled fevt olup imâmet-i mezkûre mahlûl ve mu‘attal kaldığını ve sahib-i arzuhâl merkūm Ali Halîfe muhtâr-ı cemâ‘at olduğunu herbiri alâ-tarîkı’ş-şehâde ba‘de’l-ihbâr ehliyet ve istihkākı dahi lede’l-imtihân nümâyân olmağın bu sûretde bi’n-nefs varıp edâ-yı hizmet eylemek ve hizmetinde tekâsül eder ise ref‘inden âhara tevcîh olunmak şartıyla imâmet-i mezkûr müteveffâ-yı mezbûrun mahlûlünden merkūm Ali Halîfe’ye tevcîh olunmak bâbında fermân hazret.<br><br>Fî 11 S sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=747"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=749"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o201"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>