﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 237<br>Hüküm no: 237<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa’nın İbrahim Ağa zimmetinde olup Murad Ağa b. Abdurrahman’dan taleb ettiği meblağın Murad Ağa’nın borcuna mahsub olmadığı</b><br><br>Husûs-ı âti’l-beyânı istimâ‘ için sâbıkā bostancıbaşı olan iftihârü’l-ekâbir ve’l-e‘âlî Mahmud Ağa’nın Mahmiye-i Kostantıniyye’de Mahmud Paşa hamamı kurbünde vâki‘ menziline varılıp akd-i meclis olundukda müşârun-ileyh Mahmud Ağa mahfil-i kazâda bi’l-fi‘l gümrük emîni olan kıdvetü’l-a‘yân Murad Ağa b. Abdurrahman mahzarında üzerine da‘vâ edip bundan akdem gümrük emîni olan İbrahim Ağa zimmetinde deyn-i şer‘îden beş yüz on yedi bin akçe hakkım olup müşârun-ileyh Murad Ağa mezkûrun yerine emîn oldukda deyn-i mezkûru edâya ta‘ahhüd edip vech-i mezbûr üzere yedime hat ve hatemini müştemil temessük vermiş idi taleb ederim suâl olunsun dedikde gıbbe’s-suâl müşârun-ileyh Murad Ağa cevâbında bundan akdem ben merkūm İbrahim Ağa’nın yerine emîn olduğumda müşârun-ileyh Mahmud Ağa benim mezkûrun zimmetinde beş yüz on yedi bin akçe hakkım vardır deyü da‘vâ edip ben dahi meblağ-ı merkūmu eğer benim deynime mahsûb olup muhâsebemde kayd olunursa meblağ-ı mezbûru ben sana edâ edeyim deyü ta‘ahhüd edip vech-i mezbûr üzere temessük vermişidi lâkin meblağ-ı mersûm benim deynime mahsûb olmamağın edâsı zimmetime lâzım gelmemişdir deyip müşârun-ileyh Mahmud Ağa dahi kazıyye minvâl-i meşrûh üzere olup deyn-i mezkûrun edâsı deynine mahsûb olmağa ta‘lîk olduğunu i‘tirâf edip lâkin deynine mahsûb olmuşdur deyicek atebe-i aliyye-i sultâniyyede mahfûz defâtire mürâca‘at olundukda ma‘den mukāta‘acısı olan Ahmed Efendi meblağ-ı mezbûr merkūm Murad Ağa’nın deynine mahsûb olmamışdır deyü tezkiresinin kenarına kalemiyle işâret eylediğinden mâ‘adâ müşârun-ileyh Mahmud Ağa (…) mersûm-ı mezbûr Murad Ağa’nın deynine mahsûb olduğunu nehc-i şer‘î üzere isbâta kādir olmamağın (…) üzere da‘vâdan men‘ olunup mâ vaka‘a bi’t-taleb ketb olundu.<br><br>Hurrire fî-evâili Zilka‘deti’l-harâm li-sene târihi’l-mezbûr.<br><br>Şuhûdü’l-hâl: Fahrü’l-ümerâi’l-kirâm Hasan Bey b. Abdullah min-ümerâi Mısır, Zahrü’l-cüyûş Mustafa Çavuş b. Sefer, Şaban Ağa Odabaşı sâbıkā, Mustafa Bey b. Mehmed, Mehmed Çavuş b. Mustafa, (…) Ahmed, el-Hâc Mehmed b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=39528"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39530"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>