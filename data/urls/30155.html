﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 259<br>Hüküm no: 220<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarı Nasuh Mahallesi Avârızı Vakfı’na Mehmed Şerif Efendi’nin mütevellî tayin olunduğu</b><br><br>Dârü’l-hilâfeti’l-aliyye ve makarru’s-saltanati’s-seniyye[‘de] mesned-i şerî‘at-ı garrâ olan efendimiz hazerâtı nezâretinde olan evkāfdan mahmiye-i İstanbul’da Sarı Nasuh mahallesi avârızı vakfının bâ-hüccet-i şer‘iye mütevellîsi olan Mustafa Efendi b. Ahmed meclis-i şer‘-i şerîf-i enverde takrîr-i kelâm ve ta‘bîr ani’l-merâm edip ben tevliyet-i merkūmeden hüsn-i rızâm ile kasr-ı yed eyledim kıbel-i şer‘den dahi tevliyet-i merkūme üzerimden ref‘ ve mahalle-i mezbûre imâmı olup her vechile mu‘temedün-aleyh ve müstakīm, dîndâr ve tevliyet-i mezbûre umûrunu ikāmete zü’l-iktidâr olan işbu hazır bi’l-meclis Mehmed Şerif Efendi nasb olunmak matlûbumdur deyü tafsîl ve iş‘âr ve keyfiyet-i hâl bast olunan minvâl-i muharrer üzere olduğunu zeyl-i kitâbda isimleri ıstâr kılınan udûl-i ahyâr i‘lâm ve ihbâr etmeğin mûcibiyle hâkim-i muvakkı‘-ı a‘le’l-kitâb -rafa‘a kadrehû mevlâhü’l-vehhâb- efendi hazretleri dahi tevliyet-i merkūmeyi mezbûr Mustafa Efendi üzerinden ref‘‘ ve kıbel-i şer‘den işbu râfi‘u’l-kitâb mezbûr Mehmed Şerif Efendi b. es-Seyyid Mustafa Efendi’yi vakf-ı mezbûra mütevellî nasb buyurduklarında ol dahi ber-minvâl-i muharrer tevliyet-i merkūmeyi kabûl ve hidemât-ı lâzımesini kemâ-yenbagī ikāmete müte‘ahhid olmağın mâ hüve’l-vâki‘ li-ecli’t-tevsîk bi’l-ibtigā ketb ü tenmîk olundu.<br><br>Fî 25 Cumâdelûlâ sene 1185.<br><br>Şuhûdu’l-hâl: el-Hâc Mustafa b. Abdullah, Osman Çelebi b. Halil, Ali Çelebi b. Abdullah, Molla İsmail b. Ali, Muhzırân Kethudâsı Mehmed Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=30154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>