﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 182<br>Hüküm no: 128<br>Orijinal metin no: [19b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Peşpeşe vefat eden Mustafa Beşe b. Ahmed ve kızı Havva’nın terekeleri hususunda varislerinden Mehmed Beşe ile Ayşe bt. Aslan’ın sulh oldukları</b><br><br>Fi’l-asl Vilâyet-i Anadolu’da Karadeniz Ereğlisi demekle ma‘rûf kasabada Aşağı mahalle sâkinlerinden olup mahmiye-i İstanbul’da Tahtaminare mahallesinde sâkin iken vefât eden Mustafa Beşe b. Ahmed nâm odabaşının verâseti zevce-i metrûkesi Âişe bt. Aslan nâm hâtuna ve sulbiye sagīre kızı Havvâ’ya ve li-ebeveyn karındaşı Mehmed Beşe’ye münhasıra oldukdan sonra kable’l-kısme merkūme Havvâ dahi vefât edip verâseti anası mezbûre Âişe’ye münhasıra olduğu şer‘an mütehakkık oldukdan sonra merkūm Mehmed Beşe meclis-i şer‘-i hatîr-i lâzimü’t-tevkīrde müteveffâ-yı mezbûrun terekesine vâzı‘atü’l-yed olan zevcesi mezbûre Âişe tarafından husûs-ı âti’l-beyânı tasdîka vekîl ve zikri âtî ibrâyı ikrâra vekîl olup vekâleti Mehmed Halîfe b. Abdullah el-müezzin ve Mustafa Çavuş b. Hasan Çavuş şehâdetleri ile şer‘an sâbite olan Mehmed Çavuş b. Ahmed mahzarında tâyi‘an ikrâr ve i‘tirâf edip karındaşım müteveffâ-yı mezbûr ile kızı müteveffât-ı merkūme müteâkiben vefât etmeleriyle mecmû‘-ı terekelerine zevcesi müvekkile-i merkūme Âişe Hâtun vaz‘-ı yed etmekle bana âid olan hisse-i şer‘iyyemi müvekkile-i merkūme Âişe Hâtun’dan taleb ve da‘vâ ettiğimde merkūme Âişe cevâbında merkūmânın terekelerinden hisse-i şâyi‘anı alâ tarîkı’t-tehârüc iki bin râyic [fi’l]-vakt akçe üzerine mukaddemâ benimle sulh olup lâkin bedel-i sulh olan meblağ-ı mezbûru kabz etmedin deyu cevâb ve bedel-i mezkûru bana teslîm murâd etdikde ben dahi sulh-ı mezbûru kabûl ettiğimi inkâr ile beynimizde münâza‘ât-ı kesîre vâkı‘a olmuşidi el-hâletü hâzihî muslihûn tavassut [edip] merkūme Âişe ile beni müteveffiyân-ı mezbûrânın terekelerinden hisse-i şer‘iyyem da‘vâsından iki bin sekiz yüz akçe üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûru merkūme yedinden tamâmen ahz u kabz edip da‘vâ-yı mezkûremden merkūme Âişe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d merkūme ile bi-vechin mine’l-vücûh ve bi-sebebin mine’l-esbâb da‘vâ ve nizâ‘ım kalmadı dedikde gıbbe’t-tasdîkı’l-mu‘teber vekîl-i merkūm Mehmed Çavuş dahi mezbûr Mehmed Beşe mahzarında bi’l-vekâle ikrâr ve i‘tirâf edip müvekkile-i merkūme Âişe dahi müteveffâ-yı mezbûr Mustafa Beşe’nin babası müteveffâ-yı [mezbûr] Ahmed’in muhallefâtından mezbûr Mehmed Beşe’nin ahz u kabz eylediği elli bin akçenin zevci müteveffâ-yı mezbûr Mustafa Beşe’ye isâbet eden nısf hisse-i şer‘iyyesinden kendiye isâbet eden hisse-i şer‘iyyesini da‘vâsından merkūm Mehmed Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi min ba‘d merkūm Mehmed Beşe ile husûs-ı mezbûra müte‘allika bi-vechin mine’l-vücûh da‘vâ ve nizâ‘ım kalmadı dedikde mukırr-ı merkūm Mehmed Çavuş’un bi’l-vekâle vech-i muharrer üzere cârî olan ikrârını merkūm Mehmed Beşe bi’l-müvâcehe tasdîk ve tahkīk etmeğin mâ-vaka‘a bi’t-taleb ketb olundu.<br><br>Tahrîren fi’l-yevmi’r-râbi‘ ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Ahmed Ağa b. Abdullah, Hasan Çavuş b. Hızır, Mehmed Odabaşı b. Süleyman, İbrahim b. Ahmed, Yusuf Beşe b. Abdullah, Abdülkadir Efendi b. Yusuf ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o893"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>