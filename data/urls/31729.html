﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 342<br>Hüküm no: 321<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ömer’in Ayşe bt. Mustafa ve eşi Hacı Ahmed aleyhindeki menzil iddiasının meşrû olmadığı ve yanan menzilin aslına uygun olarak inşası hususunda Ayşe bt. Mustafa ve eşine izin verilmesi</b><br><br>Galata’da Arab Câmi‘i karşısında bir bâb mahzenin havavı nizâ‘ı<br><br>Ma‘rûz<br><br>Sâhib-i arzuhâl el-Hâc Ömer b. el-Hâc Ömer nâm kimesne meclis-i şer‘-i münîrde kendi nefsinden asîl ve zevcesi Âişe bt. Mustafa nâm hatun tarafından husûs-ı âtîde vekîl olduğu zâtını ârifân Müezzinbaşı es-Seyyid Hasan Efendi b. Mustafa ve Halil Ağa b. Mehmed şehâdetleriyle sâbit olan el-Hâc Ahmed b. el-Hâc Hüseyin nâm kimesne muvâcehesinde İstanbul kādıları fazîletlü efendiler nezâretlerinde âsûde evkāfdan Cebecibaşı-yı esbak merhûm Mustafa Ağa vakfının mütevellîsi Mustafa Ağa hâzır olduğu hâlde vakf-ı mezbûr musakkafâtından mahrûse-i Galata’da Arab Câmi‘-i şerîfi karşısında kâin ma‘lûmü’l-hudûd bir bâb manzen benim bi’l-icâreteyn bâ-temessük-i mütevellî taht-ı tasarrufumda ve mahzen-i mezkûr verâsında vâki‘ bir bâb menzil ve mahzen-i mezkûr havası zevcân-ı mezbûrânın kezâlik bi’l-icâreteyn bâ-temessük-i mütevellî iştirâken taht-ı tasarruflarında olup lâkin sâlifü’z-zikr menzil ve mahzen bundan akdem bi-kazâillâhi te‘âlâ vukū‘ bulan harîkde muhterik olmağla zevcân-ı mezbûrân menzil-i mezkûru bu esnâda kadîmi üzere binâya mübâşeret etmekle zikr olunan mahzenim havasına binâ vaz‘ etmeyip alâ-hâlihî terk etmek üzere asıl ve vekîl-i mezbûra tenbîh olunmak matlûbumdur deyü da‘vâ etdikde husûs-ı mezbûr mütevellî-i hâzır-ı mezbûr Mustafa Ağa’dan istintâk olundukda ol dahi cevâbında mârrü’l-beyân mahzen ve menzil vakf-ı mezbûr musakkafâtından olup mahzen-i mezkûr müdde‘î-i merkūm el-Hâc Ömer Ağa’nın ve menzil-i mezkûr ile mahzen-i mezkûr havası zevcân-ı mezbûrânın ber-vech-i muharrer uhde-i tasarruflarında olmağla kadîmi üzere menzil, mahzen-i mezkûr havasına binâ ve inşâ olunduğu vakf-ı mezbûra enfa‘ ve kadîmi dahi vech-i meşrûh üzere olduğuna binâen kadîmi üzere binâ olunsun deyü eylediği takrîrini müdde‘î-i mezbûr el-Hâc Ömer tasdîk ve ikrâr eylediğinden mâ‘adâ müdde‘î-i mezbûrun tasaddî eylediği da‘vâsı dahi meşrû‘a ve iltifâta şâyân olmadığı kendüye tefhîm ve da‘vâ-yı mezkûresiyle zevcân-ı mezbûrâna bî-vech-i şer‘î mu‘ârazadan ba‘de’l-men‘ kadîmî üzere menzil-i mezkûr mahzen-i merkūm havasına binâ ve inşâ etmek üzere kabûlü hâzır-ı mezbûrun re’yiyle zevcân-ı mezbûrân el-Hâc Ahmed ve Âişe Hatun’a izin verildiği İstanbul Mahkemesi’nden huzûr-ı [âlîlerine i‘lâm olundu].<br><br>Fî 7 Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31728"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31730"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b342"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>