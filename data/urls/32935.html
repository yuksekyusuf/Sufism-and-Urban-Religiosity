﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 82<br>Hüküm no: 37<br>Orijinal metin no: [8b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manik v. Vartan’ın habbaz ve değirmen gediğini oğulları Artin ve Sergiz’e sattığı</b><br><br>Habbâz ve değirmen gediği<br><br>Mahmiye-i İstanbul ve bilâd-ı selâse ve tevâbi‘lerinde kâin habbâz esnâfından Azabkapılı Manik v. Vartan nâm zimmî tarafından husûs-ı âti’l-beyânı ikrâra vekîl olduğu esnâf-ı merkūmeden Mirâhorlu Agop v. Toma ve Fındıklılı Mikâil v. İranus nâm zimmîler şehâdetleriyle ber-nehc-i şer‘î sâbit olan Tahtakaleli Filibus v. Ohan nâm zimmî meclis-i şer‘-i hatîr-i lâzımü’t-tevkīrde müvekkil-i mersûmun sulbî kebîr oğulları olup kendi nefsinden asıl ve li-ebeveyn er karındaşı Artin nâm zimmî tarafından husûs-ı âti’l-beyânı tasdîka vekîl-i şer‘îsi işbu bâ‘isü’s-sifr Serkiz nâm zimmî muvâcehesinde bi’l-vekâle ikrâr-ı tam ve takrîr-i kelâm edip müvekkil-i mersûm Manik zimmî mahrûse-i Galata’da Azabkapısı dâhilinde kapı ittisâlinde vâki‘ ma‘lûmü’l-hudûd altı horoslu bir bâb habbâz değirmen ve ona merbût ittisâlinde kâin bir bâb habbâz fırını derûnunda mevcûde yirmi dört re’s bârgir i‘tibâriyle beyne’l-esnâf gedik ta‘bîr olunur âlât-ı lâzıme-i ma‘lûmenin on altı re’s bârgir ve onlara isâbet eden sâir âlât-ı lâzıme-i âharların ve mâ‘adâsı olan sekiz re’s bârgir ve onlara isâbet eden sâir âlât-ı lâzıme-i ma‘lûmesi ve yine mahrûse-i mezkûrede bâb-ı merkūm dâhilinde Çeşmemeydanı nâm mahâlde Yeşildirekli hamam ittisâlinde olan sokakda vâki‘ kezâlik ma‘lûmü’l-hudûd üç horoslu bir bâb uncu değirmeni derûnunda on iki re’s bârgir i‘tibâriyle beyne’l-esnâf gedik ta‘bîr olunur âlât-ı lâzıme-i ma‘lûmesinin sekiz re’s bârgir ve onlara isâbet eden sâir âlât-ı lâzıme-i ma‘lûme kezâlik âharların ve mâ‘adâ dört re’s bârgir ve onlara isâbet eden sâir âlât-ı lâzıme-i ma‘lûmesi akd-i âti’z-zikrin sudûruna değin benim yedimde mâlım ve mülküm olmağla ben zikr olunan habbâz gediği âlât-ı lâzıme-i ma‘lûmesinden ber-vech-i muharrer mâlik olduğum sekiz re’s bârgir ve onlara isâbet eden sâir âlât-ı lâzıme-i ma‘lûmeden dört re’s bârgir ve onlara isâbet eden sâir âlât-ı lâzıme-i ma‘lûme ile sâlifü’z-zikr uncu değirmeni gediği âlât-ı lâzımesinden kezâlik mâlik olduğum dört re’s bârgirden iki re’s bârgir ve onlara isâbet eden sâir âlât-ı lâzıme-i ma‘lûmelerimi üç bin guruşa oğlum müvekkil-i mersûm Artin zimmîye ve yine zikr olunan habbâz gediği âlât-ı lâzımesinden mâ‘adâsı olan dört re’s bârgir ve onlara isâbet eden sâir âlât-ı lâzıme-i ma‘lûme ile mârrü’l-beyân uncu değirmeni gediği âlât-ı lâzıme-i ma‘lûmesinden bâkī iki re’s bârgir ve onlara isâbet eden sâir âlât-ı lâzıme-i ma‘lûmemi yine üç bin guruşa oğlum mersûm Serkiz zimmîye tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve âhar şerîklerim izinleriyle bey‘ ü temlik ve vech-i lâyıkları üzere teslîm eylediğimde onlar dahi yedimden iştirâ ve temellük ve tesellüm ve kabz ü kabûl ve semenleri olan meblagayn-ı merkūmeyn üçer bin guruşu her biri bana def‘ ü teslîm ben dahi yedlerinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt etmemizle fîmâ-ba‘d zikrleri mürûr eden habbâz değirmeni ve fırın gediğinden dört re’s ve uncu değirmeni gediğinden iki re’s bârgir ve onlara isâbet eden âlât-ı lâzıme-i ma‘lûme oğlum müvekkil-i mersûm Artin zimmînin ve mâ‘adâ habbâz değirmeni ve fırını gediğinden kezâlik dört re’s ve uncu değirmeni gediğinden kezâlik iki re’s bârgir ve onlara isâbet eden sâir âlât-ı lâzıme-i ma‘lûme oğlum mersûm Serkiz zimmînin mâl-ı müşterâları ve hakk-ı sırfları olup benim kat‘a alâka ve medhalim kalmamışdır dedi dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 29 Za sene [1]237.<br><br>Şühûdü’l-hâl: Ekmekçiler Kethudâsı Mehmed Efendi [b.] Ali, Uncular Kethudâsı el-Hâc Mehmed Ağa [b.] el-Hâc İbrahim, es-Seyyid el-Hâc İbrahim Edhem Efendi b. el-Hâc Eyüb, Mirâhorlu Agop v. Toma, Fındıklılı Mikâil v. İranus, Balıkpazarlı Menas v. Babek, Agop v. Hazer, Melkon v. Artin.</p>          <br><a title="Önceki sayfa" style="text-decoration:none" href="./ayrmetin.php?idno=32934"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32936"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>