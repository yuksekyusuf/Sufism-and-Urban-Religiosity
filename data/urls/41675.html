﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 203<br>Hüküm no: 145<br>Orijinal metin no: [43a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manisa’da Ali Bey Vakfı eski mütevellisi Hasan Ağa’nın İbrahim Efendi’de olan alacağının tahsili</b><br><br>Vilâyet-i Anadolu’da Manisa’da vâki‘ Ali Bey Evkāfı’nın sâbıkā mütevellî vekîli olan Hasan Ağa b. Mehmed nâm kimesne mahmiye-i İstanbul’da meclis-i şer‘-i hatîrde sâbıkā medîne-i mezbûrede nâibü’ş-şer‘ olan bâ‘isü’l-kitâb İbrahim Efendi b. Ali nâm kimesne mahzarında üzerine da‘vâ ve takrîr-i kelâm edip mezbûr İbrahim Efendi bundan akdem medîne-i mezbûrede nâib olmağla bir husûsun temşiyeti için târîh-i kitâbdan bir sene mukaddem bi-tarîkı’r-rüşve mezbûr İbrahim Efendi’ye bir def‘a otuz guruş ve bir def‘a dahi beş guruş ve emriyle ismi ma‘lûmum olmayan bir kimesneye medfû‘um olan guruş ki min-haysü’l-mecmû‘ mezbûr İbrahim Efendi zimmetinde hakkım olan kırk beş guruşu hâlâ mezbûr İbrahim Efendi’den taleb ederim, suâl olunsun dedikde, gıbbe’s-suâl mezbûr İbrahim Efendi cevâbında müdde‘î-i mezbûr Hasan Ağa’dan ancak beş guruş kabzını ikrâr ziyâdeyi inkâr edicek müdde‘î-i mezbûrdan ziyâde müdde‘âsına beyyine taleb olundukda ityân-ı beyyineden izhâr-ı acz ile istihlâf etmeğin fi’l-hakīka kabzını i‘tirâf eylediği beş guruşdan ziyâde müdde‘î-i mezbûrun müdde‘âsı üzere kırk guruşunu dahi ahz u kabz etmeyip üzerine redd ü damândan bir nesne lâzım gelmediğine mezbûr İbrahim Efendi’ye yemîn teklîf olundukda ol dahi hasbe’l-mesûl yemîn billâhi’l-ale’l-a‘lâ etmeğin mûcebince meblağ-ı merkūm beş guruşu müdde‘î-i merkūma edâ ve teslîme mezbûr İbrahim Efendi’ye ba‘de’t-tenbîh müdde‘î-i mezbûr Hasan ziyâde da‘vâsından bilâ-beyyine bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Mehmed Efendi b. Ahmed, İsmail Efendi b. el-Hâc Siyavuş, Ömer Efendi b. Ali, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>