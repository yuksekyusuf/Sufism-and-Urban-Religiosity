﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 895<br>Hüküm no: 1103<br>Orijinal metin no: [153b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Andriya Papas v. Abraham’ın ölen Sefer v. Şamek’den elli sekiz bin akçe alacağı olduğuna dair yemin ettiği</b><br><br>İşbu kitâbın sahibi olan Andriya Papas v. Abraham nâm Ermeni meclis-i şer‘de medîne-i Eyyûb’de Kapı Ağası fırınında habbâz iken hâlik olan Sefer v. Şamek nâm Ermeni’nin evlâd-ı sıgārına vasîyy-i şer‘î olup terekesine vâzı‘u’l-yed olan Asar v. Hozik nâm zimmî muvâcehesinde üzerine da‘vâ edip hâlik-i mezbûr zimmetinde altmış bin akçe hakkım olup hâl-i sıhhatinde iki bin akçesini alıp kabz edip bâkī zimmetinde elli sekiz bin akçe hakkım kaldığı sıhhatinde şuhûd mahzarında ikrâr dahi etmiş idi hâlâ meblağ-ı mezbûru kable’l-edâ hâlik olmağla terekesinden taleb ederim suâl olunsun dedikde gıbbe’s-suâl vasîyy-i mezbûr cevâbında hâlik-i mezbûrun terekesine vaz‘-ı yedini ikrâr mezbûrun hâlik-i merkūm zimmetinde ol mikdâr akçe hakkı olup kable’l-edâ hâlik olduğunu inkâr eyledikde müdde‘î-i mezbûrdan müdde‘âsı için beyyine taleb olundukda tâife-i Ermeniyân’dan Karabet v. Haçok ve Babik v. Arakil li-ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-vâki‘ hâlik-i mezbûr hâl-i sıhhatinde müdde‘î-i mezbûra deyni olan altmış bin akçeden iki bin akçesini verdikde müdde‘î-i mezbûrun zimmetimde elli sekiz bin akçe hakkı kaldı deyü huzûrumuzda ikrâr eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyeti şerâ’iti’’l-kabûl şehâdetleri makbûle oldukdan sonra müdde‘î-i mezbûr Andriya Ermeni’ye yemîn teklîf olundukda ol dahi [bi]-hasebi’l-mesûl yemîn billâhillezî enzele’l-İncîle alâ-İsa aleyhisselâm etmeğin mûcebince ba‘de’l-hükm mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis mine’l-Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Hüseyin Efendi el-Burûsî, Ekmekciler Kethudâsı Mehmed Çelebi, el-Hâc Mehmed Beşe, el-Hâc Ahmed Çelebi b. Mahmud kethudâ-yı muhzırân, Abdi Çelebi b. Hüseyin, el-Hâc Şaban [b.] el-Hâc İsmail.</p>          <br><a title="Önceki sayfa" style="text-decoration:none" href="./ayrmetin.php?idno=25989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b895"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o912"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>