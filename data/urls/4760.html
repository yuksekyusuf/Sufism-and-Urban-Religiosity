﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 427<br>Hüküm no: 481<br>Orijinal metin no: [66a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Hacı Mehmed’in Hadice bt. Abdullah’daki emanet parasından kalan parayı sulh yoluyla teslim aldığı</b><br><br>Mahmiye-i İstanbul’da Ali Paşa-yı Atîk Mahallesi sükkânından İsmail b. el-Hâc Mehmed nâm kimesne meclis-i şer‘-i şerîf-i enverde hâfızatü hâze’l-kitâb Hadice bt. Abdullah nâm hatun ikrâr-ı tâm ve takrîr-i kelâm edip mahmiye-i mezbûrede vâki‘ Gümrük mukāta‘ası mâlından almak üzere berât-ı pâdişâhî ile mutasarrıf olduğum yevmî dört akçe vazîfemi bundan akdem ben diyâr-ı âhara âzim olduğumda işbu mezbûre Hadice’yi mârru’z--zikr vazîfemi ahz u kabza ve bana îsâle vekîl edip mezbûre Hadice dahi ber-vech-i muharrer yirmi aylık vazîfemden müctemi‘ yirmi guruş ahz u kabz edip kendi mesârifine sarfla istihlâk etmekle meblağ-ı mezbûrdan on bir guruşunu bana def‘ ü teslîm ben dahi yedinden ahz u kabz edip bâkī zimmetinde dokuz guruş hakkım kalmağla meblağ-ı bâkī-i mezbûru mezbûre Hadice’den taleb ve da‘vâ sadedinde olmuşidim el-hâletü hâzihî baʻde’l-münâza‘a beynimize muslihûn tavassut edip da‘vâ-yı mezkûremden beni mezbûre Hadice ile üç guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr üç guruşu mezbûre Hadice yedinden ahz u kabz edip bâkīsi altı guruş mutâlebesinden mezbûre Hadice’nin zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 14 min-Recebi’l-ferd sene 1121<br><br>Şuhûdü’l-hâl: Mustafa Çelebi b. Şa‘ban, Ömer Çelebi b. Ahmed, Monla Hasan b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>