﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 139<br>Hüküm no: 64<br>Orijinal metin no: [6b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habbaz Marat v. Vartan’ın Kirkos v. Avanos’tan bin beş yüz akçe alacağı olduğu</b><br><br>Mahrûse-i Galata i‘mâlinden kasaba-i Beşiktaş’da Mahmud Ağa fırınında habbâz olan işbu bâ‘isü’s-sifr Marat v. Vartan nâm zimmî mahfil-i kazâda yine tâife-i mezbûreden Kirkos v. Avanos muvâcehesinde üzerine da‘vâ edip bundan akdem mezbûr Kirkos bin beş yüz akçe ikrâz ol dahi iktirâz ve kabz etdikden sonra meblağ-ı mezbûr zimmetinde lâzımü’l-edâ deyni olduğunu şuhûd-ı udûl katında ikrâr dahi etmişdir hâlâ edâdan imtinâ‘ eder suâl olunup alıverilmek matlûbumdur dedikde gıbbe’s-suâl mezbûr Kirkos husûs-ı mezbûru bi’l-külliye inkâr edicek müdde‘î-i mezbûrdan da‘vâsını mübeyyine beyyine taleb olundukda tâife-i mezbûreden David v. Şâkir ve Andriya v. Marat nâm zimmîler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Kirkos bizim huzûrumuzda merkūm Marat’a bin beş yüz akçe zimmetimde deynim vardır deyü bi-tav‘ihiikrâr eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra müdde‘î-i mezbûr Marat’a meblağ-ı mezbûr bin beş yüz akçeyi edâ ve teslîme mezbûr Kirkos’a tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-âşir min-Receb li-sene isneteyn ve seb‘în ve elf.<br><br>Şuhûdu’l-hâl: Ahmed Çelebi b. Mahmud kethudâ-i muhzırân, Abdi Çelebi b. Hüseyin, Ahmed b. Abdülcabbar, Rasûl b. Rıdvan, Şükrullah b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=24950"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24952"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1060"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>