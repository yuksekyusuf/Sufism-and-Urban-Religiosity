﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 114<br>Hüküm no: 86<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dilâver Ağa’nın Mîr Seyfeddin’deki alacağının kefâletinden dolayı Hasan Ağa’dan tahsil olunması</b><br><br>Bundan akdem sadrıazam iken takdîr-i Rabbânî ile vedâ‘-ı âlem-i fânî eden merhûm Dilâver Paşa’nın ağalarından olup hâlâ diyâr-ı Yemen’de olan fahrü’l-eşbâh Dilâver Ağa b. Abdullah tarafından husûs-ı câʼil-beyâna vekîl olup hasm-ı cahid-i âti’z-zikr mahzarında vekâleti Ali Çavuş b. Abdullah ve Rüstem Çavuş b. Abdullah şehâdetleriyle sâbite olan zevcesi Âişe Hatun bt. Hudâverdi Dîvân-ı refî‘ü’l-bünyân-ı sultânî -dâme medâru’l-emn ve’l-emânîde- sâbıkā haslar ağası olan Hasan Ağa b. Abdullah nâm kimesneyi mahfil-i kazâya ihzâr ve üzerine bi’l-vekâle takrîr ve da‘vâ edip zevcim ve müvekkilim mezbûr Dilâver Ağa bundan akdem mahmiye-i Kostantiniyye’de Diyarbekir’de Cizre Hâkimi olan Mîr Seyfeddin b. Şeref Paşa nâm kimesneye bin üç yüz tâmmü’l-vezn guruşu ikrâz ve teslîm edip ol dahi kabz etmiş idi ba‘dehû zevcim mezbûr Dilâver Ağa meblâğ-ı merkūmu taleb ve da‘vaya ve kabz ve îsâle beni vekîl edip ben dahi vekâletimi şer‘an isbât eylediğimden sonra meblâğ-ı merkūmu mîr-i müşârun-ileyhden bi’l-vekâle taleb ve da‘vâ eylediğimde mîr-i müşârun-ileyh dahi deyn-i mezkûru i‘tirâf edip edâya müte‘ahhid oldukdan sonra mezkûr Hasan Ağa meblâğ-ı mezbûra tarafeynden emir ve kabûlü hâviye kefâletle kefîl olmuş idi. Kefâleti hasebiyle meblâğ-ı mersûmu merkūm Hasan Ağa’dan bi’l-vekâle taleb ederim dedikde gıbbe’l-inkâr ve akībe’l-istişhâd udûl-i Müslimînden ve sikāt-ı muvahhidînden mahmiye-i mezbûrede Ahırkapısı kurbünde sâkin Ali Çavuş b. Abdullah ve mahrûse-i Üsküdar sükkânından Dilâver Çavuş b. Abdullah li-ecli’ş-şehâde meclis-i şer‘a hâzırân olup istişhâd olunduklarında fi’l-vâkı‘ mezbûr Hasan Ağa müvekkil-i merkūm Dilâver Ağa’nın merkūm Mîr Seyfeddin zimmetinde cihet-i karzdan olan bin üç yüz kâmil guruş hakkında bizim huzûrumuzda tarafeynden emr u kabûlü hâviye kefâletle kefîl ve dâmin oldu. Biz bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe ri‘âyeti şerâʼiti’l-kabûl şehâdetleri makbûle olup mûcebiyle edâsına tenbîh olunup mâ-hüve’l-vâkı‘ gıbbe’t-talep ketb olundu.<br><br>Tahrîren fî-evâsıtı Recebi’l-ferd li-sene selâse ve selâsîn ve elf.<br><br>Şuhûdü’l-hâl: Fahrü’l-cüyûş es-Seyyid Mehmed Çavuş b. es-Seyyid Nasuh, Mehmed Ağa b. Abdülmennân el-cündî, Ali Çavuş b. Abdullah, Hamza Beşe b. Abdullah, Hacı Ali Çavuş [b.] Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=39377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>