﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 167<br>Hüküm no: 143<br>Orijinal metin no: [20b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Abdullah’ın menzilini Yusuf Beşe b. Abdullah’a sattığı</b><br><br>Mahrûse-i Galata hâricinde Fındıklı kasabasına vâki‘ İbrahim Efendi mahallesi sâkinelerinden Saliha bt. Abdullah b. Abdülkerîm nâm hâtun tarafından bey‘-i câi’z-zikri ikrâra vekîli olduğu zât-ı mezbûreyi ma‘rifet-i şer‘iyye ile ârifân Abdullah Beşe b. Hasan ve Ömer Beşe b. Ahmed şehâdetleriyle mahzar-ı hasm-ı câhidde şer‘an sâbit olan zevci Ömer Çelebi b. Mahmud nâm kimesne mahfil-i şer‘de işbu râfi‘u’l-vesîka Yusuf Beşe b. Abdullah mahzarında bi’l-vekâle ikrâr ve takrîr-i kelâm edip akd-i âtî sudûruna değin zevcem müvekkile-i merkūme Saliha Hâtun yedinde mülkü olup mahalle-i mezbûrede vâki‘ bir tarafdan ba‘zen Ali Beşe ve ba‘zen Abdullah Beşe mülkleri ve bir tarafdan ba‘zen Fâtıma Hâtun mülkü ve ba‘zen müvekkile-i mezbûrenin âhar mülkü ve bir tarafdan defter emîni ahuru ve bir tarafdan tarîk-i âm ile mahdûd mülk menzil arsasını cemî‘ tevâbi‘ ve levâhıkı ve kâffe-i menâfi‘ ve merâfıkıyla tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Yusuf Beşe’ye kırk guruşa bey‘ u teslîm eyledikden sonra ol dahi ber-minvâl-i muharrer iştirâ ve tesellüm ve kabûl eyledikden sonra semeni olan meblağ-ı mezbûr kırk guruşu müşterî-i mezbûr yedinden tamâmen alıp kabz eyledi ba‘de’l-yevm arsa-i mahdûde-i merkūme bi-cümletin mâ yeştemiluhâ müşterî-i mezbûr Yusuf Beşe’nin mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis min-şehri Ramazâni’l-mübârek sene 1137.<br><br>Şuhûdü’l-hâl: İmâm Mustafa Efendi b. el-Hâc Ahmed, Hasan Çelebi b. Abdullah, Saka Mustafa b. Ahmed, Ahmed Efendi b. eş-Şeyh Süleyman, Halil Çelebi b. Mustafa, Mustafa b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>