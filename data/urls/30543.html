﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 108<br>Hüküm no: 84<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Ahmed b. Mustafa ile Zeron v. Karabet’in değirmen hisselerini Haçok v. Talhak’a sattıkları</b><br><br>Ma‘rûz<br><br>İstanbul’da Eskiodalar kurbünde Çukurçeşme’de vâki‘ üç horoslu bir bâb uncu değirmeni derûnunda mevcûde beyne’l-hıref gedik ta‘bîr olunur on iki re’s bargir vesâ’ir âlât-ı lâzıme-i ma‘lûmenin rub‘ hissesine mutasarrıf olan el-Hâc Ahmed b. Mustafa ile sülüs-ı erbâ‘ hissesine mutasarrıf olan Zeron v. Karabet nâm zimmîden her biri meclis-i şer‘-i münîrde uncıyân esnâfının kethüdâları Mustafa Ağa ve mazbûtü’l-esâmî ustalar hâzırûn oldukları hâlde yine esnâf-ı mezbûreden Haçok v. Talhak nâm zimmî muvâcehesinde takrîr-i kelâm edip biz değirmen-i mezkûrda ber-vech-i muharrer ale’l-iştirâk mutasarrıf olduğumuz on iki re’s bargir ve âlât-ı sâ’ire-i ma‘lûmemizi dört bin guruşa mersûm Haçok zimmîye bâtten bey‘ ve temlîk ve teslîm eylediğimizde ol dahî ber-vech-i muharrer ba‘de’l-iştirâ ve’l-kabûl bizim cânib-i mîrîye senevî dört yüz elli guruş taksît ile dört bin guruş deynimiz olmağla semen-i mezkûrdan ber-vech-i muharrer senevî dört yüz elli guruş taksît ile deyn-i mezkûru cânib-i mîrîye edâ etmek üzre mersûm Haçok zimmîye emr eylediğimizde ol dahî ber minvâl-i muharrer taksît-i mezkûr ile deyn-i mezkûru edâya ta‘ahhüd ve iltizâm eyledi dediklerinde mersûm Haçok zimmî dahî tasdîk ve değirmen-i mezkûru edâya iktidârı olduğunu kethüdâ-yı merkûm ve mezbûrûn ustalar ihbâr etmeleriyle değirmen-i mezkûr gediği mersûm Haçok zimmî üzerine başmuhâsebeye kayd ve kayd-ı atîkine şerh birle ilm u haberi ve yedine sûret i‘tâ olunmak bâbında emr-i âlîşân sudûru istid‘âsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî 9 min Ca. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>