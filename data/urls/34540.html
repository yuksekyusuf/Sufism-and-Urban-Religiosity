﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 377<br>Hüküm no: 362<br>Orijinal metin no: [68b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun ile Mehmed Naim Molla’nın kendilerine miras yoluyla intikal eden değirmeni Değirmenci Şahmişir’e sattıkları</b><br><br>Uncu değirmeni<br><br>İhrâc-şüd<br><br>Fî 5 S sene [1]251<br><br>Mahmiye-i İstanbul’da Çarşambapazarı kurbünde Beyceğiz mahallesi ahâlîsinden olup işbu târîhden üç sene mukaddem Vilâyet-i Rumeli’de Menlik kazâsında hâkimü’ş-şer‘ iken vefât eden eşrâf-ı kuzâtdan Mîzânîzâde es-Seyyid Mehmed Hasib Efendi b. es-Seyyid Halil b. Mustafa’nın verâseti zevce-i menkûha-i metrûkesi Ümmügülsüm Hatun bt. Abdullah ile zevce-i uhrâsından mütevellid sulbî sagīr oğlu es-Seyyid Mehmed Naim Molla’ya münhasıra ve mesele-i mîrâsları sekiz sehmden olup sihâm-ı mezbûreden bir sehmi zevce-i mezbûreye ve yedi sehmi sagīr-i merkūma isâbeti tahakkukundan sonra vârisân-ı mezbûrândan zevce-i merkūme Ümmügülsüm Hatun tarafından husûs-ı âti’l-beyânda vekîl-i sâbitü’l-vekâlesi ve sagīr-i merkūm es-Seyyid Mehmed Naim Molla’nın bâ-hüccet vasiyy-i mansûbu kısmet-i askeriye muhzırânından İbrahim İbiş Ağa b. Abdullah meclis-i şer‘-i şerîf-i enverde değirmenci tâifesinden işbu hâmilü’s-sifr Şahmişir v. Ohan nâm zimmî muvâcehesinde bi’l-vekâle ve bi’l-vesâye ikrâr-ı tâm ve takrîr-i kelâm edip mahmiye-i mezbûrede Samatya kurbünde Sancakdârhayreddin mahallesinde Ağa Hamamı nezdinde Veli Ağa değirmeni ittisâlinde kâin iki horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur eşyâ ve âlât-ı lâzıme-i ma‘lûme müteveffâ-yı mezbûr es-Seyyid Mehmed Hasib Efendi’nin hayatında ile’l-vefâtihî yedinde mülkü ve ba‘de’l-vefât zevcesi müvekkilem merkūme Ümmügülsüm Hatun ile vasîsi olduğum sagīr-i merkūma ber-tashîh-i mezkûr mevrûs oldukdan sonra gedik-i mezkûr bâ-yed-i münâdî beyne’t-tâlibîn lede’l-müzâyede ve gıbbe’l-inkıtâ‘i’r-rağbe [69a] dört bin beş yüz guruşda mesfûr Şahmişir zimmî üzerinde karâr edip tâlib-i âharları keff-i yed edip ve meblağ-ı mezkûr gedik-i merkūmun el-yevm semen-i misli idiği bi’l-ihbâ[r] zâhir ve mütehakkık olmağla ben gedik-i mezkûru tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mesfûr Şahmişir zimmîye dört bin beş yüz guruşa bi’l-vekâle ve bi’l-vesâye bey‘ ü temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eyledikden sonra semen-i mezkûr dört bin beş yüz guruşu müşteri-i mersûm Şahmişir zimmî bana tamâmen def‘ ü teslîm ve ben dahi yedinden bi’l-vekâle ve bi’l-vesâye ahz u kabz ve müteveffâ-yı merkūmun defter-i kassâmına idhâl etmemle fîmâ-ba‘d gedik-i mezkûrda müvekkilem merkūme Ümmügülsüm Hatun ile vasîsi olduğum sagīr-i mezbûr es-Seyyid Mehmed Naim Molla’nın aslâ ve kat‘â alâka ve medhalleri kalmayıp müşteri-i mesfûr Şahmişir zimmînin mülk-i müşterâsı ve hakk-ı sırfı olmuşdur ke-emsâlihi mâlik ve mutasarrıf olsun dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 26 Ş sene [1]247<br><br>Şuhûdü’l-hâl: Muhzır Molla Halil, Çukadâr Ali Ağa, Salıcı İsmail Ağa, Uncular Kethüdâsı Mehmed İzzet Efendi, Ekmekçiler Kethüdâsı Osman Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>