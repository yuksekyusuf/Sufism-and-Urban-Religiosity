﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 220<br>Hüküm no: 274<br>Orijinal metin no: [81b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Arslan ile Panayot v. İlya aralarındaki alacak verecek hususunda sulh oldukları</b><br><br>Mahrûse-i Galata’ya tâbi‘ kasaba-i Beşiktaş mahallâtından Sinanpaşa mahallesi sükkânından Yanaki v. Arslan nâm zimmî mahfil-i kazâda işbu râfi‘ü hâze’l-kitâb Panayot v. İlya nâm zimmî muvâcehesinde bi-tav‘ihî ikrâr ve takrîr-i kelâm edüp bundan esbak mezbûr Panayot meyhânemde destgâhdârım iken beynimizde nice ahz u i‘tâ vâki‘ olmağla beynimizde hesâb eylediğimizde ba‘de külli hesâb mezbûrun zimmetinde bin akçe hakkım zuhûr etmeğin meblağ-ı mezbûru taleb eylediğimde ol dahi inkâr edüp ben dahi müdde‘âmı isbât sadedinde iken beynimizde münâza‘ât-ı kesîre ve muhâsamât-ı şedîde vâki‘ olmuşidi el-hâletü hâzihî beynimize muslihûn tavassut edüp da‘vâ-yı mezkûrumdan beni beş yüz akçe üzerine inşâ-i akd-i sulh eylediklerinde ben de sulh-ı merkūmu kabûl ve bedel-i sulh olan meblağ-ı mezbûr beş yüz akçeyi mezbûr Panayot yedinden bi’t-tamâm alıp kabz edüp mâ‘adâdan mezbûrun zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm merkūm Panayot ile husûs-ı merkūma müte‘allika benden bi’z-zât ve bi’l-vâsıta da‘vâ ve nizâ‘ sudur eder ise lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene isneyn ve sittîn ve elf.<br><br>Şühûdü’l-hâl: Hızır Efendi el-kâtib, Mustafa Beşe b. Mehmed, Cafer b. Mehmed, Mehmed b. Ramazan ve Mahmud b. Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10435"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10437"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o299"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>