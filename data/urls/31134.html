﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 335<br>Hüküm no: 380<br>Orijinal metin no: [54a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Mehmed b. Hüseyin’in evinin orta penceresinden açtığı balkonu kapatması gerektiği</b><br><br>Göbek şeh-nişîn men‘i<br><br>Ma‘rûz<br><br>Sâdır olan fermân-ı âlîlerine imtisâlen savb-ı şer‘-i enverden irsâl olunan Süleyman Efendi hâssa mi‘mârı hulefasından Mustafa ve es-Seyyid Hüseyin halîfeler ile İstanbul’da Musallâ kurbünde Şeyh Ferhad Mahallesi’nde Şeyh Ferhad vakfı musakkafâtından sâhib-i arzuhâl es-Seyyid Ahmed Ağa b. el-Hâc Mustafa nâm kimesnenin bi’l-îcâreteyn mutasarrıf olduğu menzile varıp huzûr-ı Müslimînde akd-i meclis-i şer‘-i âlî ettikde mezbûr es-Seyyid Ahmed Ağa meclis-i ma‘kūd-ı mezkûrda yine vakf-ı mezbûrdan menzil-i mezkûr ittisâlinde kâin bir bâb menzile ber-vech-i iştirâken bi’l-îcâreteyn mutasarrıf olan Şeyh Mehmed b. Hüseyin ile zevcesi ve zâtı ta‘rîf-i şer‘î ile mu‘arrefe olan Hatice bt. el-Hâc Ömer nâm Hatun muvâcehelerinde vakf-ı mezbûr mütevellîsi İmâm Hâfız Mehmed Efendi b. İsmail hâzır olduğu hâlde mezbûr eş-Şeyh Mehmed ile zevcesi Hatice Hatun mutasarrıf oldukları menzillerinin bir odasının orta penceresinden hilâf-ı fermân-ı âlî göbek şeh-nişîn ihdâs etmekle muhdes olan şeh-nişîni hedm olunmak matlûbumdur dedikde mezbûrân dahi cevâblarında zikr olunan göbek şeh-nişîn muhdes olduğu her biri ba‘de’l-ikrâr mi‘marân-ı mezbûrân zikr olunan göbek şeh-nişîn hilâf-ı fermân-ı âlî olduğunu ve hedmi vakfa muzır olmadığını haber verdiklerinden sonra mezbûrân eş-Şeyh Mehmed ve zevcesi Hatice Hatun zikr olunan şeh-nişîni rızâlarıyla hedm etme üzere ta‘ahhüd eyledikleni mevlânâ-yı mezbûr ma‘an mürsel ümenâ-i şer‘le meclis-i şer‘a inhâ eylediği huzûr-ı âlîlerine i‘lâm olundu.<br><br>Fî-29 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31133"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31135"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>