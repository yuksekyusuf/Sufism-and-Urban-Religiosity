﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 389<br>Hüküm no: 426<br>Orijinal metin no: [58b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Despina bt. Koçi’nin Bayezid Ağa Mahallesi’ndeki evini Ali Çavuş Vakfı’na istiğlal yolu ile satıp tekrar kiraladığı</b><br><br>Mahmiye-i İstanbul’da Topkapısı kurbünde Bayezid Ağa Mahallesi sâkinelerinden olup zâtı ta‘rîf-i şer‘î ile mu‘arrefe olan Despina bt. Koçi nâm Nasrâniye mahfil-i kazâda merhûm Ali Çavuş Vakfı’na bi’l-fi‘il mütevellî olan işbu râfi‘u’l-kitâb Mehmed Çelebi b. Abdi nâm kimesne mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Nefuz? Ermeni mülkü ve bir tarafdan Kireççi Duka mülkü ve bir tarafdan tarîk-i hâs ile mahdûd ma‘lûmü’l-müştemilât mülk menzilimi mütevellî-i mezbûra yüz yetmiş guruşa bi-tarîkı’l-istiğlâl bey‘ ve teslîm eylediğimde ol dahi ber-vech-i muharrer mâl-ı vakf-ı mezbûr ile iştirâ ve tesellüm ve kabûl eylediğinden sonra semeni olan meblağ-ı mezbûr yüz yetmiş guruşu mütevellî-i mezbûr yedinden tamamen ahz u kabz eylediğimden sonra menzil-i mahdûd-ı mezkûru mütevellî-i mezbûr gıbbe’t-tahliyyeti’ş-şer‘iyye ve’t-tekābuzi’l-mer‘î târih-i kitâb senesi Cumâdelûlâ gurresinden bir sene tamamına değin yine bana yirmi beş buçuk guruşa îcâr ve teslîm ben dahi istîcâr ve tesellüm eyledim dedikde gıbbe’t-tasdîkı’ş-şer‘î mezbûre Despina mahfil-i mezkûrda Mustafa Çelebi b. ( ) nâm kimesne mahzarında ikrâr ve takrîr-i kelâm edip menzil-i mahdûd-ı mezbûr hakīkatde rehin ve meblağ-ı mezbûr zimmetimde deyn olmağla müddet-i mezbûre tamamında asl-ı mâl-ı mezkûr ile ücret-i mezbûreyi edâ ve menzil-i mezbûrun fekki müyesser olmaz ise menzil-i mezbûru semen-i misli ile âhara bey‘ ve semeninden deyn-i mezkûru edâya akd-i rehnde meşrûta küllemâ azeltüke fe-ente vekîlî mazmûnu üzere azl ve in‘izâlden masûne vekâlet-i devriye ile tarafımdan mezbûr Mustafa Çelebi’yi vekîl ve nâib-i menâb nasb u ta‘yîn eyledikde ol dahi vekâlet-i mezbûreyi kabûl ve merâsimini edâya ta‘ahhüd eyledi dedikde gıbbe’t-tasdîkı’l-mer‘î mâ-vaka‘a [59a] bi’t-taleb ketb olundu.<br><br>Fî 18 min-Cumâdelâhire sene 1121<br><br>Şuhûdü’l-hâl: Mustafa Efendi b. Ahmed, Mustafa Bey b. Ahmed, Mehmed b. Mehmed el-Müezzin, Ahmed Efendi b. Mustafa el-İmâm, Mustafa Efendi b. Müstakīm, Mehmed Efendi b. Ahmed, Mehmed b. Hasan, Siyavuş Bey b. Abdullah, İmâmzâde Halil b. Ahmed, el-Hâc Ali b. Abdullah, Osman b. Abdullah, Mustafa b. Şa‘ban, Ali b. İvaz, Hasan b. Mustafa, Ali b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4704"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4706"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>