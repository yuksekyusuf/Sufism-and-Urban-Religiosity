﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 386<br>Hüküm no: 334<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Ağa b. Abdullah’ın, kendisine borçlu olan Musa Ağa b. Mehmed ile 1300 guruşa sulh olduğu</b><br><br>1300 guruşa sulh<br><br>Ma‘rûz<br><br>Sahib-i arzuhâl Mühtedî Abdullah Ağa b. Abdullah nâm kimesne meclis-i şer‘-i münîrde derûn-ı arzuhâlde mezkûru’l-ism es-Seyyid Musa Ağa b. es-Seyyid Mehmed muvâcehesinde ben bin iki yüz otuz yedi senesi vilâyet-i Anadolu’da Kayseriye’de vâki‘ gāib ani’l-meclis zu‘amâdan Ali Ağa nâm kimesnenin bâ-berât-ı âlî-şân mutasarrıf olduğu Büyük Çukur nâm karye ze‘âmetini sene-i mezbûre Martı ibtidâsından bir seneliğini ol târihde Kayseriye sancağı mutasarrıfı vüzerâ-yı ızâmdan sa‘âdetlü el-Hâc Hüseyin Paşa hazretlerinin sarrâfı olmam takrîbiyle vâlî-i müşârün-ileyh taraflarından şurûtu mûcibince mutasarrıfı gāib-i merkūm Ali Ağa’dan iki bin yedi yüz elli guruş bedel mukāvelesiyle mezbûr es-Seyyid Musa Ağa’<<dan>> ya ilzâm ettirmemle ol vechile merkūm es-Seyyid Musa Ağa’nın bi-şartı’r-rücû‘ emriyle gāib-i mezbûr Ali Ağa’ya mâlımdan verdiğim bedel-i mezkûr iki bin yedi yüz elli guruş ve tımar-ı mezkûrun mesârif-i sâiresine dahi kezâlik mezbûrun emriyle mâlımdan masrûfum olan beş yüz elli guruş ki cem‘an mezbûr es-Seyyid Musa Ağa’nın zimmetinde bi’l-mürâca‘a alacak hakkım olan üç bin üç yüz guruşu mezbûrdan hâlâ taleb ederim deyü tesâddî eylediğim da‘vâmdan bâ-tavassut-ı muslihîn merkūm es-Seyyid Musa Ağa ile bi’t-tav‘ ve’r-rızâ bin üç yüz guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâdesi olan iki bin guruşa müte‘allika da‘vâdan mezbûr es-Seyyid Musa Ağa’nın zimmetini kabûlü hâvî ibrâ ve ıskāt eyledim deyü ba‘de’l-ikrâr ve’t-tasdîk ibrâdan müstesnâ bedel-i sulh-ı merkūm bin üç yüz guruş zimmetinde müdde‘î-i mezbûra sahîhan deyni olduğunu merkūm es-Seyyid Musa Ağa tâyi‘an ve kat‘iyen ikrâr ve i‘tirâf etmeğin alâ-mûcib-i i‘tirâfihî bedel-i sulh-ı mezkûr bin üç yüz guruşun müdde‘î-i mezbûr Abdullah Ağa’ya edâ ve teslîmiyle merkūm es-Seyyid Musa Ağa ilzâm olunduğu İstanbul Mahkemesi’nden huzûr.<br><br>Fî 22 min-şehri Ramazani’l-mübârek sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33760"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33762"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>