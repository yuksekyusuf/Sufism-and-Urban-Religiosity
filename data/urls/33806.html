﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 434<br>Hüküm no: 379<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artin v. Serope’nin, hapsedilmesinin meşru olmadığı</b><br><br>İflâs hükmü<br><br>Ma‘rûz<br><br>Selefim fazîletlü el-Hâc Mehmed Sâdık Efendi dâ‘îlerinin mührünü hâvî sene-i sâbıkā Recebi’l-ferdinin beşinci günü târihiyle müverrah der-dest olan i‘lâm-ı şer‘îleri mantûkunca İngilterelü Tomazoriço v. Noviço ile Esper ve Aci v. Nikola nâm müste’menlere on bin sekiz yüz doksan dokuz guruş deyni için müddet-i medîdeden beri mahpus [mahbûs] olan sahib-i arzuhâl Dellâl Uncu oğlu Artin v. Serope nâm zimmî Çarşamba günü Arz Odası’nda huzûr-ı hazret-i sadâret-penâhîlerinde ma‘kūd meclis-i şer‘-i münîrde dâyinân-ı müste’menân-ı mersûmân muvâcehelerinde tercümanı Federiko hazır olduğu hâlde çend sene mukaddem mahrûse-i Galata’da vukū‘ bulan harîkde mecmû‘-ı mâlım muhterik olmak takrîri ben fakīr ve mu‘assir olup lâbis olduğum müsta‘mel libâsımdan gayrı ism-i mâl ıtlâk olunur nesnem olmamağla sebîlim tahliye olunmak matlûbumdur deyü ısrarını iddi‘â ve dâyinân-ı mesfûrân medyûn-ı mersûmun yesârını isbâta kādirler olmamağla mahpus-ı [mahbûs-ı] mersûm ber-vech-i muharrer ısâr müdde‘âsını lede’t-tezkiye makbûlü’ş-şehâde idükleri ihbâr olunan kalpakçılar kâhyası Mıgırdıç v. Artin ve Haffâf Abraham v. Kalos nâm zimmîler şehâdetleriyle dâyinân-ı mersûmân Tomazoriço ve Esper ve Aci muvâcehelerinde ber-nehc-i şer‘î isbât etmeğin mûcibince medyûn-ı mersûm Artin zimmînin yesârı sâbit olmadıkça hapsi meşrû‘ olmayıp hapisden ıtlâk olunmak lâzım geldiği İstanbul Mahkemesi’nden huzûr.<br><br>Fî 10 min-Za sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33805"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33807"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>