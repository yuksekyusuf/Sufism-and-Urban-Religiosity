﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 138<br>Hüküm no: 114<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri Kâtibi Nesimi Efendi’nin Malkoç Efendi b. Ali’deki alacağını tahsil ettiği</b><br><br>Bundan akdem yeniçeri kâtibi olan fahrü’l-emâcid ve’l-a‘yân Nesimi Efendi meclis-i şer‘-i hatîrde hâlâ yeniçeri kâtibi olan hâfız-ı kitâb-ı sedâd-intisâb zahrü’l-ekâbir ve’l-akrân fahrü erbâbi’t-tahrîr ve’l-beyân Malkoç Efendi b. Ali mahzarında üzerine da‘vâ edip bundan akdem bin yirmi yedi senesinde medîne-i Erzurum’da müşârun-ileyh Malkoç Efendi’ye kendi mâlımdan yirmi kere yüz bin fıddî akçe ikrâz ve teslîm edip ve her biri bin akçeye olmak üzere dört yük akçeye dört yüz aded dülbend verip ol dahi cümlesini kabz ve tesellüm eyledikden sonra on beş yük akçesini vekîlim olan Ahmed Bey nâm kimesne ile bana irsâl edip ben dahi kabz eyledim dokuz yük akçesi zimmetindedir taleb ederim dedikde gıbbe’s-suâl müşârun-ileyh Malkoç Efendi cevâbında fi’l-vâkı‘ sene-i mezbûrede Erdebil seferinde Seyfoğlu’na ve Bitlis hâkimine ve ba‘zı kimesnelere sekiz yük akçe nakd ve üç yük akçelik ba‘zı emti‘a-i ma‘lûme verip cümle on bir yük akçe olup dokuz yük akçe dahi ribh ve fâʼide kat‘ edip cümle yirmi yük akçe hesâb edip sefer-i mezkûrdan avd olunup İstanbul’a geldiğimizde Seyfoğlu’nun kethüdâsına her biri yedişer yüz ellişer akçeye olmak üzere üç yük akçeye dört yüz aded kızıl uçlu dülbend verip deyn-i sabıka zam ve hesâb edip cem‘an yirmi üç yük akçe olup meblâğ-ı mezbûru tahsîl eyle deyü bana tenbîh edip ben dahi zâmin olup tahsîl etmeye ta‘ahhüd etmiş idim ba‘dehû kendüye harçlık lâzım gelmekle meblâğ-ı mersûma mahsûb olmak üzere İstanbul’da yüz beş bin akçe verip ba‘dehû ben Trablus kâtibi olup gittiğimde mûmâ-ileyh Nesimi Efendi yeniçeri ağasından ve ocak ağalarından müʼekked mektublar alıp sipâhî Ahmed Bey’in karındaşı oğlu Solak İbrahim Bey’i kabza ve kendüye îsâle tevkîl ve irsâl eyledikde mezbûrlar dahi Seyfoğlu’ndan ve sâirlerden tahsîl olununcaya değin sabır etmeyip minvâl-i meşrûh üzere tahsîline ta‘ahhüd eylediğim akçeden on beş yük akçesini bir def‘a mezkûrlara verip ba‘dehû altı yük kırk beş bin akçesini dahi yine mezbûrâna bi’t-tamâm teslîm edip cem‘an yirmi bir yük kırk beş bin akçeyi mezbûrlar bi’t-tamâm alıp kabz edip ve kabz eylediklerine ol zamanda Trablus kādısı olan Mevlânâ Yusuf Efendi b. Şeyh Mehmed huzûrunda her biri ikrâr ve i‘tirâf edip hüccet olunmuşdur deyü min-külli’l-vücûh kelimât-ı meşrûhasına mutâbıka ve müdde‘âsını nâtıka ve bin yirmi dokuz senesi şehri Muharremü’l-harâmı evâhiri tarîhiyle müverraha hüccet-i şer‘iyye ibrâz eyledikde müşârun-ileyh Nesimi Efendi dahi istintâk olundukda nehc-i muharrer üzere mezbûrân Ahmed Bey ve İbrahim Çelebi’yi meblâğ-ı mezkûru kabza tevkîl ve irsâl eylediğini i‘tirâf edip lâkin mukaddemâ kendisi meblâğ-ı merkūmun yüz beş bin akçesini kabz eylediğini ve vekîlân-ı mersûmânın dahi vech-i muharrer üzere yirmi bir yük kırk beş bin akçeyi kabz eylediklerini ve kabzını i‘tirâf eylediklerini inkâr edicek müdde‘î-i müşârun-ileyhden beyyine taleb olundukda udûl-i Müslimînden Sekbânlar Kâtibi fahr-i erbâbi’l-kalem Mustafa Çelebi b. Ali ve Ali Halîfe b. Mehmed li-ecli’ş-şehâde hâzırân olup fi’l-vâkı‘ bundan akdem müşârun-ileyh Nesimi Efendi mûmâ-ileyh Malkoç Efendi yedinden İstanbul’da deyn-i mezbûra mahsûb olmak üzere yüz beş bin akçe alıp kabz eyledi şâhidleriz şehâdet dahi ederiz deyü edâ-i şehâdet-i şer‘iyye edip Mehmed b. Süleyman ve İbrahim b. Osman nâm kimesneler dahi hâzırân olup gıbbe’l-istişhâd fi’l-hakīka müşârun-ileyh Nesimi Efendi’nin kabzına vekîlleri olan mersûmân Ahmed Bey ve İbrahim Çelebi medîne-i Trablus’da hâkim-i müşârun-ileyh huzûrunda bi’l-vekâle müşârun-ileyh Nesimi Efendi’nin mâlından cem‘an yirmi bir yük kırk beş bin akçeyi mûmâ-ileyh Malkoç Efendi yedinden bi’t-tamâm ahz u kabz eyledik deyü bi tav‘ihi’s-sâf ikrâr ve i‘tirâf eylediler bu husûsa bu vech üzere şâhidleriz şehâdet dahi ederiz deyü mazmûn-ı hüccet-i merkūmeye muvâfık edâ-i şehâdet-i şer‘iyye eylediklerinde şuhûd-ı mezbûrûn sırran ve alenen tezkiye olunup ta‘dîl olunduklarından sonra şehâdetleri makbûle olup mâ-vaka‘a bi’t-taleb ketb olundu.<br><br>Tahrîren fî-evâsıtı Recebi’l-mürecceb li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîn Hüseyin Efendi b. ( ), Abdullah Efendi b. Ali el-mülâzım, Hüseyin Çelebi b. Mustafa er-râcil, Hüsrev Bey b. Abdullah el-cündî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39405"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39407"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o416"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>