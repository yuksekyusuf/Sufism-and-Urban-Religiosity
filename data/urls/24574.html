﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 326<br>Hüküm no: 469<br>Orijinal metin no: [53a-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Oruç b. Evranos’un, Mimar Sinan Vakfı’na ait dükkân ve üstündeki odanın tasarruf hakkını Yorgi v. Yani’ye sattığı</b><br><br>Oruç b. Evranos nâm kimesne meclis-i şer‘-i şerîfde işbu sâhibü’l-kitâb Yorgi v. Yani mahzarında takrîr-i kelâm edip, mahmiye-i İstanbul’da Mimar Sinan mahallesinde vâki‘, merhûm Mimar Sinan vakfından olup icâre-i mu‘accele ve müeccele ile taht-ı icâremde olup iki tarafdan vakf-ı mezbûra ve bir tarafdan merhûm Kadızâde Efendi türbesine ve bir tarafdan tarîk-i âmma müntehî olan bir bâb bakkāl dükkânı ve üstünde olan bir bâb odanın hakk-ı tasarrufunu ma‘rifet-i mütevellî ile mezbûr Yorgi’ye tefvîz edip, ol dahi tefevvüz ve kabûl eyledikden sonra mukābilinde mezbûr Yorgi yedinden beş bin nakd-i râyic fi’l-vakt akçe alıp kabz eyledim, ba‘de’l-yevm mâdemki zikr olunan dükkânın icâresini cânib-i vakfa edâ eyleye, keyfe mâ yeşâ mutasarrıf ola dedikde, mukırr-ı mezbûrun vech-i meşrûh üzre sudûr eden ikrârın el-mukarru lehü’l-merkūm Yorgi bi’l-muvâcehe tasdîk edicek, mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâbi‘ ve’l-ışrîn min Cemâziyelâhir min şuhûri sene seb‘a ve ışrîn ve elf.<br><br><br>Şuhûdü’l-hâl: Sefer Çelebi b. Bâli, Sinan b. Abdullah, Murad b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24573"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24575"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>