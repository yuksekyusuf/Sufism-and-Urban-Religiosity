﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 119<br>Hüküm no: 105<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haslar kasabasından Mehmed Ağa b. Ahmed’in çiftliğinden kaybolan ve Ahmed b. Mehmed’in elinde bulduğu bargirini geri almak istemesi</b><br><br>Hazret-i Ebî Eyyüb el-Ensârî muzâfâtından Haslar nâm kasabada sâkin olup mahmiye-i İstanbul’da müsâferet vechi üzere sâkin Mehmed Ağa b. Ahmed meclis-i şer‘-i şerîf-i enverde Ahmed b. Mehmed mahzarında üzerine da‘vâ ve takrîr-i kelâm edip elân mezbûr Ahmed’in yedinde olup işbu mahalde mevcûd bir elmacığı eksik demir kır bârgir benim yedimde mülk ve hakkım iken târih-i kitâbdan on üç gün mukaddem kasaba-i mezbûrede vâki‘ çiftliğimden zâyi‘ olmuşdu, hâlâ mezbûr Ahmed’in yedinde buldum, taleb ederim, suâl olunsun dedikde gıbbe’s-suâl mezbûr Ahmed cevâbında ben mârru’z-zikr bârgiri târih-i kitâbdan sekiz gün mukaddem mahrûse-i Edirne’de Hasan nâm kimesne yedinden on sekiz guruşa iştirâ ve tesellüm eyledim, müdde‘î-i merkūmun vech-i muharrer üzere mülkü olup târih-i merkūmdan mülkünden zâyi‘ olduğu ma‘lûmum değildir deyicek, müdde‘î-i mezbûrdan müdde‘âsını mübeyyin beyyine taleb olundukda udûl-ı müslimînden olup mahrûse-i Hazret-i Ebî Eyyüb’de Defterdâr mahallesinde sâkin Abdurrahman Çelebi b. Mahmud ve Abdullah b. Mahmud ve Mustafa b. Ahmed ve Osman b. Ahmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu mahalde mevcûd olan mârru’z-zikr demir kır bârgir müdde‘î-i mezbûrun yedinde mülkü olup târih-i kitâbdan on üç gün mukaddem mülkünden zâyi‘ olmuşdu, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle oldukdan sonra mârru’z-zikr demir kır bârgiri bir vechile mülkünden ihrâc etmediğine müdde‘î-i mezbûr Mehmed Ağa’ya yemîn teklîf olundukda ol dahi alâ hasebi’l-mes’ûl yemîn billâhi’l-aliyyi’l-a‘lâ etmeğin mûcebiyle ba‘de’l-hükm mârru’z-zikr bârgiri müdde‘î-i mezbûra redd ü teslîme mezbûr Ahmed’e tenbîh birle mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâbi‘ min-Muharremi’l-harâm li-sene mi’e ve elf.<br><br>Şuhûdü’l-hâl: Hüseyin Çelebi, İsmail b. Mustafa, Çukadâr Ahmed b. Mehmed, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=28129"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28131"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>