﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 182<br>Hüküm no: 201<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Beşe b. Mehmed’in el-Hac Hasan b. Süleyman’dan satın aldığı bargirin ayıplı çıkması üzerine iade etmek istemesi</b><br><br>Mahmiye-i İstanbul’da Haraççı Kara Muhyiddin mahallesinde sâkin işbu râfi‘ü’l-kitâb İbrahim Beşe b. Mehmed meclis-i şer‘-i şerîf-i enverde el-Hâc Hasan b. Süleyman mahzarında üzerine da‘vâ ve takrîr-i kelâm edip târih-i kitâbdan on beş gün mukaddem mezbûr el-Hâc Hasan işbu müşâhede olunan doru iğdiç bârgirini cemî‘ uyûbdan sâlim olmak üzere otuz guruşa bana bey‘ ve teslîm, ben dahi iştirâ ve tesellüm ve def‘-i semen-i mezbûr etmişdim. Hâlâ zikr olunan bârgir boynundan karaca marazına mübtelâ olduğu aybına muttali‘ oldum, ayb-ı mezbûr kadîm ve inde’t-tüccâr noksân semen îcâb eder uyûbdan olmağın suâl olunup mârru’z-zikr bârgiri ahz ve semen deyü medfû‘um olan meblağ-ı mezbûru bana redd ü teslîme merkūm el-Hâc Hasan’a tenbîh olunmak matlûbumdur dedikde evvelâ teveccüh-i husûmet için zikr olunan bârgir taraf-ı saltanat-ı aliyyeden ehl-i hibre ta‘yîn olunan Abbas b. Ebûbekir ve Mustafa b. Hasan’a irsâl ve irâ’et olundukda onlar dahi ba‘de’n-nazar meclis-i şer‘a gelip zikr olunan bârgir boynundan karaca marazına mübtelâ olup ayb-ı mezbûr ile elân mu‘ayyebdir deyü her biri haber vermeğin gıbbe’s-suâl mezbûr el-Hâc Hasan cevâbında zikri murûr eden bârgiri târih-i mezkûrda müdde‘î-i merkūma meblağ-ı mezbûr otuz guruşa cemî‘ uyûbdan sâlim olmak üzere bey‘ ve kabz-ı semen eylediğini ikrâr lâkin ayb-ı mezbûrun kadîmini inkâr edicek, müdde‘î-i mezbûrdan ayb-ı merkūmun kadîmini mübeyyin beyyine taleb olundukda udûl-ı müslimînden mezbûrân Abbas ve Mustafa li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mârrü’l-beyân bârgirde hâlâ mevcûd olan ayb-ı mezkûr otuz günden ekalde hâdis olur değildir kadîmdir, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm ve’t-tenbîh mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâlis aşer min-Muharremi’l-harâm li-sene mi’e ve elf.<br><br>Şuhûdü’l-hâl: İbrahim Beşe b. Ahmed, İbrahim Çelebi [b.] Ahmed, el-Hâc Abdullah Çukadâr, Mehmed b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=28225"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28227"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>