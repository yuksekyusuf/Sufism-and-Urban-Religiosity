﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 48<br>Hüküm no: 4<br>Orijinal metin no: [1b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah Hatun’un vasiyet ettiği paraların ilgili şahıslara verildiği</b><br><br>Husûs-ı âti’z-zikrin mahâllinde ketb ü tahrîri için bi’l-iltimâs savb-ı şer‘-i enverden Mevlânâ Ahmed Efendi b. Osman irsâl olunup ol dahi mahmiye-i İstanbul’da Mimar Abbas mahâllesinde sâkine iken bundan akdem vefât eden Emetullah Hatun bt. Abdullah’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde, müteveffât-ı mezbûrenin mûsâ-lehlerinden es-Seyyid Mustafa b. es-Seyyid Hüseyin ve zâtları ta‘rîf-i şer‘î ile mu‘arrefe olan Ümmühani bt. Abdullah ve Emine bt. Abdullah ve Maksud bt. Abdullah ve Gülistan bt. Abdullah meclis-i ma‘kūd-ı mezkûrda müteveffât-ı mezbûrenin sülüs-i mâlından vesâyâsını tenfîze bâ-hüccet-i şer‘iyye vasiyy-i muhtârı olmağla terekesine bi’l-vesâye vâzı‘ü’l-yed olan bâ‘isü’l-kitâb es-Seyyid Ali Çelebi b. es-Seyyid Hasan mahzarında her biri ikrâr ve takrîr-i kelâm edip vasiyy-i mezbûr es-Seyyid Ali Çelebi’nin yedinde olan hüccet-i şer‘iyyede tasrîh olunduğu üzere müteveffât-ı mezbûre Emetullah Hatun sülüs-i mâlından bizim için vasiyet eylediği cem‘an iki yüz otuz beş guruşu vasiyy-i mezbûr bize tamâmen def‘ u teslîm biz dahi ber-mûceb-i hüccet-i mezkûre bi-kadri’l-hısas yedinden her birimiz alıp kabz eyledik, min-ba‘d meblağ-ı mûsâ-bih-i mecmû‘-ı mezkûr iki yüz otuz beş guruşdan vasiyy-i mezbûr es-Seyyid Ali Çelebi yedinde bir akçe ve bir habbe bâkī kalmadı dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Ahmed Çelebi b. İsmail ve el-Hâc Veli b. Ali ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 22 min-Cumadelûlâ sene 1143.<br><br>Şuhûdü’l-hâl: Osman Efendi b. Halil imam-ı mahâlle, Mustafa Çelebi b. Mehmed berber, el-Hâc Mustafa b. Hasan, es-Seyyid Mehmed Çelebi b. Mustafa, Hasan Çelebi b. Abdullah, Ahmed Çelebi b. Abdullah, es-Seyyid Mustafa b. Abdullah, Yusuf Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37808"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37810"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b048"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>