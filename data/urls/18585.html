﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 102<br>Hüküm no: 105<br>Orijinal metin no: [26b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Zabitü’l-avâbık Hasan b. Abdullah’ın, Peymâne Hâtun bt. Mahmud’un kaçak cariyesi Yasemin’i müddet-i örfiyesi dolmadan sattığı</b><br><br>Mahmiye-i İstanbul’da Hoca Üveys mahallesi sâkinelerinden fahrü’l-muhadderât Peymâne Hâtun bt. Mahmud tarafından hasm-ı şer‘î mahzarında vekâleti sâbite olan işbu bâ‘isü’s-sicil el-Hâc Cafer b. Abdülmennân Kasımpaşa’da zâbitü’l-avâbık olan Hasan b. Abdullah nâm kimesneyi ihzâr ve mahzarında takrîr-i kelâm edip mezbûr Hasan müvekkilemin Yasemin nâm câriye-i âbıkasın tutup haps edip müddet-i örfiyyesi tamâm olmadan on dört bin akçeye bey‘ etmişdir tamâm olmadan bey‘ olunması şer‘î olmayıp aynı ile câriyeyi buldurup yâhud kıymet-i mislini tazmîne kādir olur deyû yedimde fetvâ-yı şerîfem vardır taleb ederim tefahhus olunup müddet-i örfiyyesi münkaziye olmadan bey‘ ettiği zâhir olur zâhir oldukda mûceb-i şer‘îsi icrâ olunsun dedikde gıbbe’s-suâl emr-i mezbûr takrîr-i kelâm edip fi’l-hakīka on dört bin akçeye Yasemin nâm bir câriye bey‘ ettirdim lâkin müddet-i örfiyyesi tamâm oldukdan sonra bey‘ etmişdir deyû cevâb verip ve yedinde Kasımpaşa nâibinden bir temessükü olup ibrâz eyledikde müdde‘î-i mezbûr temessük-i merkūm muvâza‘adır hakīkat-i hâl müslümanlardan ve zindancı olup bunun emsâlinde emîn ve mu‘temedün aleyh olandan bi’l-muvâcehe suâl olunsun Dîvân-ı hümâyûn’da tefahhus olunması fermân olunmuşdur deyû ilhâh ettikde emîn-i mezbûr tefahhus olunmağa mutâva‘at etmeyip meclis-i şer‘den firâr eyledikde mahmiye-i Galata zindancısı olan Hasan b. Abdullah hâzır olup tefahhus olundukda hakīkat-i hâl budur ki emîn-i mezbûr câriye-i merkūmeyi bir tarîkle ahz ve haps edip müddet-i örfiyyesi tamâm olmadan bey‘ etmişdir bi’l-muvâcehe dahi ihbâr ederim deyû haber vericek mâ vaka‘a bi’t-taleb kayd-ı sicil olundu. Tahrîren fî evâili Recebi’l-mürecceb li sene semânîn ve tis‘în ve tis‘a mi’e.<br><br><br>Şuhûdü’l-hâl: Mustafa b. Abdülkerim, Receb Çelebi b. Mehmed, İbrahim Bey b. Mehmed, Mehmed b. Musa, Hüsrev b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18584"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18586"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>