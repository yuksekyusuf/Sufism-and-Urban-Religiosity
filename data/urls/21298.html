﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 354<br>Hüküm no: 234<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Bayram Bey’e ait olduğu iddia edilen mülklerin Gazanfer Ağa Vakfı’na ait olduğu</b><br><br>Mahmiye-i Galata hâricinde vâki‘ Saray-ı Sultânîˈden Galata Sarayı teberdârları kethudâsı olup kasaba-i Kasımpaşaˈda Sürûri Efendi mahallesi sükkânından iken bundan akdem müteveffâ olan Bayram Bey b. ( ) nâm kimesnenin sulbiye sagīre kızı Âişeˈnin tesviye-i umûri’çün kıbel-i şer‘den mansûb vasîsi olan Şa‘bân Efendi b. Hüseyin nâm kimesne meclis-i şer‘-i hatîr-i lâzımüˈt-tevkīrde saray-ı mezkûrda vâki‘ ashâb-ı hayrâtdan merhûm Gazanfer Ağaˈnın nükūd-ı mevkūfesine hâlâ mütevellî olup zikri âtî odalara vâzi‘uˈl-yed olduğu şer‘an sâbit olan işbu bâ‘isüˈr-rakīm Mustafa Çelebi b. Yusuf mahzarında üzerine da‘vâ ve takrîr-i kelâm edip müteveffâ-yı mezbûrun muhallefâtından yine kasaba-i merkūmede Emin Câmi‘i mahallesinde vâki‘ bir tarafdan ba‘zan câmi‘-i mezbûr vakfı ve ba‘zan Çiçekî Saraylı demekle meşhûre Sâliha nâm hatun mülkü ve bir tarafdan Kirlioğlu ve ba‘zan Osman Beşe ve ba‘zan Kasab Vakfı mülkleri ve ba‘zan tarîk-i hâs ve bir tarafdan ba‘zan Âişe Hatun Vakfı ve ba‘zan Mühürdar Mustafa Bey mülkü ve ba‘zan Kādıkızı mülkü ve bir tarafdan tarîk-i âm ile mahdûd on altı pâre cedîd odalar iki bâb atîk odaları ve ahırı ve bi’r-i mâ’ı ve bir mikdâr arsayı müştemil mülk menzile mütevellî-i mezkûr vakf-ı merkūmdan olmak üzre vaz‘-ı yed eder suâl olunsun dedikde gıbbeˈs-suâl mütevellî-i mezbûr cevâbında müteveffâ-yı merkūm Bayram Bey sıhhati hâlinde meşrûtiyet üzre vakf-ı mezbûra mütevellî iken zikirleri sebk eden iki bâb atîk oda ve ahır ve bi’r-i mâ’ı ve bir mikdâr arsa-i hâliyeyi mal-ı vakf-ı mezbûr ile vakf-ı mezbûra akār-ı mezbûre akār olmak üzere vakf içün iştirâ eylediğinden sonra yine mal-ı vakf-ı mezbûrdan zimem kaldırıp ol zimemden kaldırdığı akçe ile arsa-i mezkûre üzerine müceddeden on altı aded oda binâ ve ihdâs eyleyip hatta zikirleri sebk iden odaların cümlesi ve ahır ve bi’r-i mâ’ bi-cümletiˈl-tevâbi‘ veˈl-levâhık vakf-ı mezbûrundur vechen mineˈl-vücûh benim alâka ve medhalim yokdur deyip alâ-ruûsiˈl-işhâd nâzır-ı vakf huzûrunda ikrâr ve işhâd ettirip vakf-ı mezbûra ilhâk etmişdir ber-vech-i muharrer zikri mürûr eden odaları ve ahır ve bi’r-i mâ’ bi-cümletiˈt-tevâbi‘ vakfındır kat‘a mezbûr Bayram Beyˈin alâkası yokdur deyicek vasî-i mezbûr Şa‘bân Efendi istintâk olundukda inkâr ile cevâb vermeğin mütevellî-i mezbûrdan takrîr-i meşrûhuna mutâbık beyyine taleb olundukda udûl-ı Müslimînˈden Mehmed Efendi b. Ali ve Ahmed Efendi b. Hüseyin ve Hâfız Ahmed Efendi b. Hüseyin nâm kimesneler li-ecliˈş-şehâde meclis-i şer‘a hâzırûn olup isreˈl-işhâd fiˈl-vâki‘ müteveffâ-yı mezbûr sıhhati hâlinde hudûd-ı mezkûre ile mahdûd sâlifüˈz-zikr iki bâb atîk oda ve ahır ve bi’r-i mâ’ ve arsayı müştemil menzil iştirâ eylediğinden sonra arsa-i mezkûre üzerine on altı bâb oda binâ ve ihdâs eylediğinde bizim huzûrumuzda vakf-ı mezkûr nâzırı muvâcehesinde işbu on altı bâb odayı mal-ı vakf-ı mezbûrdan zimem kaldırıp (işbu on altı bâb odayı vakf-ı mezbûrdan zimem kaldırıp) vakf-ı mezbûr içün binâ eyledim ve arsasına dahi iki bâb atîk oda ve ahır ve bi’r-i mâ’ ile vakf-ı mezbûra akār olmak üzere mal-ı vakf-ı mezbûr ile iştirâ etmişdim cümlesi vakfındır benim kat‘a alâka ve medhalim yokdur vakf-ı mersûm ilhâk eyledi deyip kirâren ve mirâren ikrâr eyleyip bizi işhâd eyledi biz bu husûsa şâhidleriz şehâdet dahi ederiz deyü her biri edâ-yı şehâdet-i şer‘iye eyledikde gıbbe ri‘âyet-i şerâyitiˈl-kabûl şehâdetleri makbûl olmağın mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-yevmiˈl-âşir min-Cumâdelâhire li-sene erba‘a ve semânîn ve elf.<br><br>Şuhûdüˈl-hâl: Hasan Çelebi b. Abdullah, Abdullah b. Receb, İsmail b. Mehmed el-bevvâb, Mustafa Bey el-bevvâb, Mehmed Bey Bölükbaşı</p>          <br><a title="Önceki sayfa" style="text-decoration:none" href="./ayrmetin.php?idno=21297"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21299"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o974"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>