﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 536<br>Hüküm no: 471<br>Orijinal metin no: [184-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf tönbeki dükkânına ait hisse satışı</b><br><br>Tönbekici dükkânı ferâğı<br><br>[Ma‘rûz]<br><br>Derûn-ı arzuhâlde ismi mastûr Sarrâf Simyon v. Yuvan zimmî bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde evvelen Çarşamba günü huzûr-ı hazret-i Fetvâ-penâhî’de ve ba‘dehû şifâhen sâdır olan fermân-ı âlîlerine imtisâlen müfettiş-i mûmâ-ileyh tarafından meb‘ûs Mehmed İzzet Efendi hâzır olduğu hâlde bâb-ı cenâb-ı müşârün-ileyhde İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i hatîrde arzuhâl sâhibelerinden Prosini bt. Sarrâf Yuvan v. Matos Nasrâniye tarafından husûs-ı âti’l-beyânda vekîl olduğu şahsını bilirler Yamandi v. Simyon ve Hıristo v. Kostandi nâm zimmîler şehâdetleriyle sâbit ve müvekkile-i mersûmenin li-ebeveyn kız karındaşları Eleniko ve Poliksan Nasrâniyeler taraflarından dahi kezâlik husûs-ı âti’l-beyânda vekîl-i müseccelleri olan Kuyumcu Yorgi v. Mihal zimmî muvâcehesinde bâ-irâde-i seniyye Hazîne-i Evkāf-ı Haremeyn-i Muhteremeyn tarafından idâre olunan evkāfdan İstanbul’da vâki‘ merhûm Mahmudpaşa Câmi’-i şerîfi müsakkafâtından câmi’-i şerîf-i mezkûr civârında yağhâne sûkunun alt başında kâin ma‘lûmü’l-hudûd bir bâb mukaddemâ kürkcü ve el-yevm tönbekici dükkânının bâ-temessük-i mütevellî bi’l-icâreteyn mutasarrıf olduğum rub‘ hisse-i şâyi‘asını hüsn-i rızâ ve tayyib-i hâtırım ve ferâğ-ı mu‘teber-i kat‘î ile müvekkilât-ı mersûmât Prosini ve Eleniko ve Poliksan Nasrâniyelere alâ-iştirâki’s-seviyy beş yüz guruş bedel-i makbûz ve müstehlek mukābelesinde bâ-re’y-i mütevellî ferâğ ve tefvîz ve vech-i lâyıkı üzere teslîm eylediğimde onlar dahi ber-vech-i muharrer tefevvüz ve kabûl edip fîmâ-ba‘d dükkân-ı mezkûrun rub‘ hisse-i şâyi‘a-i merkūmesi müvekkilât-ı mesfûrâtın seviyyen dâhil-i havza-i tasarrufları olup benim aslâ ve kat‘a alâka ve medhalim kalmamağla bi’l-cümle husûs-ı mezkûra müte‘allika âmme-i da‘vâdan ben müvekkilât-ı mersûmât Prosini ve Eleniko ve Poliksan Nasrâniyelerin zimmetlerini ve vekîl-i mersûm Yorgi zimmî dahi benim zimmetimi her birimiz ibrâ-i sahîh-i şer‘î ile bi’l-asâle ve bi’l-vekâle ibrâ ve iskāt ve tarafeynden her birimiz ber-vech-i muharrer âharın ibrâsını asâleten ve vekâleten kabûl edip bu vechile külliyen kat‘-ı münâza‘a eyledik deyü ikrâr ve tasdîkleri tescîl ve huzûr-ı âlîlerine i‘lâm olundu.<br><br>Fî 18 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35123"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35125"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>