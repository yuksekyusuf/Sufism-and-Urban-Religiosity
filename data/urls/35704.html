﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 80<br>Hüküm no: 29<br>Orijinal metin no: [6b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal esnâfından Yanko v. Esteryo’nun bakkal dükkânını Ergirili Yorgi, Yani ve Kosta kardeşlere satması</b><br><br>Bakkal mübâya‘ası 60000 guruş, Kaydı ihrâc şüd fî 17 Ra sene 306<br><br>Kezâlik teba‘a-i Devlet-i aliyye’nin Rum milletinden ve bakkal esnâfından Yanko v. Esteryo meclis-i şer‘-i şerîf-i hatîrde Havâss-ı Refî‘a kazasına muzâfe kasaba-i Hasköy’de kasab olup teba‘a-i Devlet-i aliyye’nin Rum milletinden olduğu bâ-ilmühaber mütehakkık olan bâ‘isü’r-rakīm Ergirili Yorgi ve. Yani ve Kosti evlâdi’l-müteveffâ Nikola Fiço muvâcehelerinde esnâf-ı merkūme kethüdâsı Ahmed Efendi tarafından mürsel esnâf-ı merkūmenin çavuşu teba‘a-i Devlet-i aliyye’den Sava v. Vasil hâzır olduğu hâlde ikrâr-ı tâm ve takrîr-i kelâm edip mahmiye-i İstanbul hısnı ebvâbından Balatkapısı dâhilinde vâki‘ bir tarafdan Mustafa Ağa dükkânı ve bir tarafdan Şekerci Ali Ağa dükkânı ve bir tarafdan Aşçı Anaştaş dükkânı ve taraf-ı râbi‘i tarîk-i âm ile mahdûd mahmiye-i mahkiyede vâki‘ Ayasofya-i Kebîr Câmi’-i şerîfi evkāf-ı celîlesi müsakkafâtından benim bi’l-icâreteyn taht-ı tasarrufumda olan şehriye on beş guruş kirâlı Osman Ağa dükkânı demekle arîf kadîm bir bâb bakkal dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme akd-i âti’z-zikrin sudûruna değin yedimde olup bin iki yüz yetmiş altı senesi Şa‘bânü’l-mu‘azzamının yedinci günü târihiyle müverraha ve ol târihde İstanbul Bâb mahkemesi nâibi olan müderrisîn-i kirâmdan mekremetlü Harputî es-Seyyid Mustafa Faik Efendi’nin imzâ ve hateminihâviye işbu bir kıt‘a hücccet-i şer‘iyye ve kethüdâ-yı mezbûr Ahmed Efendi’nin takdîm eylediği bir kıt‘a ilmühaber mantûklarınca yedimde müstakillen mülk ve hakkım olmağla ben ber-minvâl-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile altmış iki bin guruşa merkūmûn Yorgi ve Yani ve Kosti’ye seviyyen bey‘ ve temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz u kabûl eylediklerinden sonra semeni olan meblağ-ı merkūm altmış iki bin guruşu tamamen bana def‘ u teslîm ben dahi yedlerinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlumuzu hâvî ibrâ vü ıskāt eyledik ba‘de’l-yevm âlât-ı gedik-i mezkûrde benim aslâ ve kat‘âalâka ve medhalim kalmayıp merkūmûn Yorgi ve Yani ve Kosti’nin ale’l-iştirâki’s-seviy mülk-i müşterâları ve hakk-ı sırfları olmuşdur dedikde gıbbe’t-tasdîk.<br><br>Fî 9 Şevval sene 1278<br><br>Şuhûdü’l-hâl: Eş-şahidune’s-sabıkūn</p>          <br><a title="Önceki sayfa" style="text-decoration:none" href="./ayrmetin.php?idno=35703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o417"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>