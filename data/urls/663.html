﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 332<br>Hüküm no: 480<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden el-Hâc Hüseyin Efendi’nin hayatta iken ticaret için es-Seyyid Mehmed Efendi’ye verdiği paradaki hakkını, vârislerden Hatice’nin tamamen aldığı</b><br><br><<Diyâr-ı Mısriyye’de sâkin>> Diyâr-ı Mısriyye’de sugr-ı Reşid’de sâkin iken bundan akdem vefât eden merhûm el-Hâc Hüseyin Efendi’nin verâseti zevce-i metrûkesi Emine bt. ( ) nâm hatuna ve sulbiye kebîre kızları Hadice ve Sittine nâm hatunlara ve li-ebeveyn kız karındaşı oğulları olan beş nefer kimesnelere münhasıra olup kable’l-kısmet mezbûre Sittine dahi müteveffât olup verâseti vâlidesi mezbûre Emine’ye ve li-ebeveyn kız karındaşı mezbûre Hadice’ye ve li-ebeveyn ammi oğulları olan mezbûrûn beş nefer kimesnelere münhasıra olup meblağ-ı âti’l-beyânın üç yüz altmış sehmden seksen beş sehmi mezbûre Emine’ye ve yüz seksen sehmi mezbûre Hadice’ye ve doksan beş sehmi dahi asebât-ı mezkûreye isâbet eylediği bi-hükmi’l-münâsaha şer‘an mütebeyyen oldukdan sonra mezbûre Hadice tarafından zikrolunan yüz seksen sehm mukābelesinde meblağ-ı âti’z-zikrden isâbet eden hakkını ahz u kabz ve kendüye îsâle ve ibrâya vekîl olup vekâleti hasm-ı câhid-i şer‘î mahzarında mezbûre Hadice’nin zâtını ma‘rifet-i şer‘iyye ile ârifân olan el-Hâc Mehmed b. Şehabeddin ve Seydî Yusuf b. Abdullah şehâdetleri ile şer‘an sâbite olan zevci Mustafa Çelebi b. Abdülvehhab Efendi mahfil-i kazâda hâlâ hacc-ı şerîfde olan Reşidî es-Seyyid Mehmed Efendi tarafından zikri âti’l-meblağı def‘ ve teslîme ve ikrâr-ı âti’l-beyânı tasdîka vekîl-i sâbitü’l-vekâlesi olan işbu râfi‘u’l-kitâb Mustafa Bey b. Abdullah mahzarında bi’l-vekâle ikrâr-ı tâm ve takrîr-i kelâm edip müteveffâ-i evvel mezbûr el-Hâc Hüseyin hâl-i sıhhatinde müvekkil-i mezbûr es-Seyyid Mehmed Efendi’ye İstanbul’da bey‘ edivermek için Reşid’den irsâl eylediği mikdârları ilm-i şer‘î ile beynimizde ma‘lûm olan keten ve pirinç bahâsından müvekkil-i mezbûr es-Seyyid Mehmed Efendi’den bâkī kalan sekiz yüz otuz iki buçuk ve bir sümün riyâl guruşdan sihâm-ı mezbûre mukābelesinde müvekkile-i merkūme Hadice’ye isâbet eden dört yüz on altı guruş ve bir rub‘ ve nısf sümün hakkını vekâletim hasebiyle vekîl-i mezbûr Mustafa Bey’den bi’t-tamam ve’l-kemâl ahz u kabz edip meblağ-ı mezbûra müte‘allik da‘vâdan müvekkil olan merkūm es-Seyyid Mehmed Efendi’nin zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledim, müvekkile-i mezbûrenin min-ba‘d da‘vâ ve nizâ‘ı kalmadı dedikde gıbbe’t-tasdîk ve’t-taleb mâ-vaka‘a ketb olundu.<br><br>Fi’l-yevmi’r-râbi‘ min-Zilhicceti’ş-şerîfe li-sene erba‘a ve sittin ve elf.<br><br>Şuhûdü’l-hâl: el-Hâc Ali Efendi b. Salih Trablusî, Selim Çelebi b. el-Hâc Kasım, el-Hâc Selim b. Cum‘a, el-Hâc Yusuf b. Said, el-Hâc Nimetullah b. Şehabeddin, Ali Çelebi b. Zülfikār ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>