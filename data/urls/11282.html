﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 576<br>Hüküm no: 739<br>Orijinal metin no: [95a-8]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman b. Hüseyin ile Şerife Zeliha Hatun arasındaki yanmış olan vakıf menzil enkazı satışı davası</b><br><br>Bâ‘isü’l-i‘lâm el-Hâc Osman b. Hüseyin nâm kimesne Davudpaşa Mahkemesi’nde meclis-i şer‘de mu‘arrefetü’z-zât Şerife Zeliha Hatun bt. es-Seyyid Osman mahzarında mezbûre Şerife Zeliha Hatun İslâmbol’da Müneccim Sa‘di mahallesinde vâki‘ bi’l-icâreteyn taht-ı tasarrufunda olan ma‘lûmü’l-hudûd bir bâb vakıf menzilinin münhedim olan mevâzi‘inden ma‘lûmü’l-mikdâr enkāzını bundan akdem seksen guruş semen-i medfû‘ ve makbûza bana bey‘ ve teslîm ve ben dahi ba‘de’l-iştirâ ve’t-tesellüm ve’l-kabûl zikr olunan enkāzı vakf-ı mezbûrun mütevellîsi gāib ani’l-meclis Hüseyin Şevki nâm kimesne benden da‘vâ ve bâ-vesâtet-i muslihîn benimle seksen guruşa sulh ve bedel-i sulh olan meblağ-ı mezbûr seksen guruşu bâ-i‘lâm-ı şer‘î benden ahz etmekle ben dahi ber-vech-i muharrer medfû‘um olan seksen guruşun otuz beş guruşunu mezbûre Şerife Zeliha Hatun yedinden ahz ü kabz ve kırk beş guruşu zimmetinde bâkī kalmağla meblağ-ı bâkī-i mezbûr kırk beş guruşu istirdâd ederim deyü ba‘de’d-da‘vâ ve’l-istintâk mezbûre Şerife Zeliha Hatun dahi kaziyye vech-i muharrer üzere olduğunu ikrâr lâkin müdde‘î-i mezbûr el-Hâc Osman kabzını mu‘terif olduğu meblağ-ı mezbûr otuz beş guruşa benimle sulh olup mâ‘adâ kırk beş guruşa ve bi’l-cümle husûs-ı mezkûra müte‘allika âmme-i de‘âvîden benim zimmetimi ibrâ ve ıskāt ve ben dahi ibrâsını kabûl etmiş idim deyü ba‘de’d-da‘vâ ve’l-inkâr mezbûre Şerife Zeliha Hatun [95b] def‘-i mezkûrunu lede’t-tezkiye adâletleri zâhir olan şühûd-ı udûlden Kahveci el-Hâc Mustafa b. Halil ve Hüseyin b. Süleyman nâm kimesneler şehâdetleriyle vech-i şer‘î üzere bi’l-muvâcehe isbât etmeğin mûcebince müdde‘î el-Hâc Osman meblağ-ı bâkī-i mezbûr kırk beş guruş mutâlebesiyle mezbûre Şerife Zeliha Hatun’a bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 4 C sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b576"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>