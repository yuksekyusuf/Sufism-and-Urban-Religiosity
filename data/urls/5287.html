﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 360<br>Hüküm no: 363<br>Orijinal metin no: [82a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musazâde Mehmed Efendi’nin çocukları Fâtıma ve Ümmügülsüm’ün vâlidelerine olan borçlarına takas olmak üzere evlerini sattıkları</b><br><br>Husûs-ı âti’l-beyânın mahallinde ketb ü tahrîri iltimâs olunmağın bu fakīr bizzât mahmiye-i İstanbul’da Gülcâmi‘ Mahallesi’nde Musazâde Mehmed Efendi’nin kerîmeleri Fâtıma ve Ümmügülsüm nâm hatunların menzillerinde vâki‘ fevkānî odaya varıp zeyl-i kitâbda mastûrü’l-esâmî olan Müslimîn huzûrunda akd-i meclis-i şer‘-i nebevî eyledikde mezbûretân Fâtıma ve Ümmügülsüm nâm hatunların zâtları mahalle-i mezbûrede sâkin Berber İbrahim Çelebi b. Ali ile Attâr İbrahim Ağa b. İvaz nâm kimesneler ta‘rîfleriyle mu‘arrefe oldukdan sonra meclis-i ma‘kūd-ı mezkûrda vâlideleri işbu râfi‘u’l-kitâb Kerime Hatun bt. Abdullah nâm hatun mahzarında her biri ikrâr-ı tâm ve takrîr-i kelâm edip akd-i âti’z-zikrin sudûruna değin ber-vech-i iştirâki’s-seviyy bir ferde mülkümüz ve hakkımız olup mahalle-i mezbûrede vâki‘ bir tarafdan Kara Abdi menzili ve bir tarafdan İsmail Efendi Sirkeci Vakfı menzili ve bir tarafdan tarîk-i hâs ve bir tarafdan tarîk-i âm ile mahdûd fevkānî bir köşk ve bir tahta-pûş ve vustâda dört bâb oda ve bir su kuyusu ve bir kenîfi müştemil mülk menzilimizi bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i kat‘î ile vâlidemiz mezbûre Kerime Hatun’a beş yüz elli guruşa bey‘ ve temlîk ve teslîm ol dahi ber-vech-i muharrer iştirâ ve temellük ve tesellüm ve kabz eyledikden sonra semeni olan meblağ-ı mezbûr beş yüz elli guruşu vâlidemiz mezbûre Kerime Hatun’a ikimizin zimmetinde cihet-i karzdan reddi lâzım beş yüz elli guruş deynimize takās ol dahi ber-vech-i meşrûh mukāssa ve kabûl edip fîmâ-ba‘d menzil-i mahdûd-ı mezkûr cemî‘ müştemilâtıyla vâlidemiz mezbûre Kerime Hatun’un mülk-i müşterâsı olmuşdur bizim kat‘â alâka ve medhalimiz kalmayıp keyfe mâ teşâ ve tahtâr mutasarrıfe olsun dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’r-râbi‘ aşer min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Mustafa Çelebi b. İbrahim, Berber İbrahim Çelebi b. Ali, Hüseyin Çelebi b. Ali, Attâr İbrahim Ağa b. İvaz, Ali Çelebi b. Şa‘ban el-hayyât, Mustafa Çelebi b. Abdülaziz, Yorgancı Molla Ebûbekir Çelebi b. Mahmud, Hüseyin b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5286"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5288"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o683"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>