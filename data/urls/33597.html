﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 231<br>Hüküm no: 170<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife Hanım bt. Numan Efendi’nin, Camcı Ali mahallesindeki yedi aded dükkânını kiraya verdiği</b><br><br>Yedi bâb dekâkîn îcârı<br><br>Ma‘rûz<br><br>Sahibe-i arzuhâl mu‘arrefetü’z-zât Hanife Hanım bt. Nu‘man Efendi bi’l-ma‘iyye rü’yete me’mûr nezâret-i hazret-i sadr-ı âlîde âsûde evkāf müfettişi müderrisîn-i kirâm-ı zevi’l-ihtirâmdan fazîletlü Mahmud Nidâî Efendi tarafından mürsel Kâtib el-Hâc İbrahim Efendi hazır olduğu hâlde akd olunan meclis-i şer‘-i münîrde zikri âtî bir bâb halâlcı dükkânı müste’ciri Mustafa Efendi b. Lütfullah ve bir lüleci dükkânı müste’ciri es-Seyyid Hüseyin Ağa b. İsmail ve bir bâb duhânî dükkânı müste’ciri el-Hâc Mehmed Ağa b. Ali nâm kimesneler ile dört bâb eskici dükkânları müste’cirleri Artin ve Aslan veledey Toros ve diğer Artin v. Serkiz ve Haçador v. Artin zimmîler muvâcehelerinde nezâret-i hazret-i müşârün-ileyhde âsûde evkāfdan sadr-ı esbak-ı merhûm Mustafa Paşa Vakfı müsakkafâtından İstanbul’da Acemoğlu Meydânı civârında Camcı Ali mahallesinde kâin bâ-temessük-i mütevellî bi’l-icâreteyn mutasarrıfe olduğum zikrolunan yedi bâb dükkânda merkūmûn ve mesfûrûndan her biri beher şehr üçer guruş kirâ ile müste’cirim olup el-hâletü hâzihî fesh-i akd-i icâre ile ihrâc murâd eylediğimde dekâkîn-i mezkûre gedikleri mukayyed ve mu‘teber değil iken hurûcdan imtinâ‘ etmeleriyle suâl olunup her birinin dekâkîn-i mezkûreden ihrâc olunmaları murâdımdır deyü da‘vâ eylediğinde onlar dahi cevâblarında zikrolunan yedi bâb dükkân fi’l-asl mahâll-i mezkûrda kâin hâmiş-i arzuhâle derkenâr olunan emr-i âlîye dâhil yirmi bâb eskici dükkânlarından olup el-hâletü hâzihî üç adedinde halâlcı ve lüleci ve tütüncü sâkinlerdir deyip ol vechile beynimizde ba‘de’l-münâza‘a beynimiz ıslâh olunup ben dekâkîn-i mezkûreyi işbu bin iki yüz kırk iki senesi şehr-i Rebî‘ülâhir gurresinden aded-i şuhûr beyân olunmaksızın her birini beher şehr altışar guruş kirâ kavliye merkūmûn ve mesfûrûna kemâ-fi’s-sâbık îcâr ve teslîm eylediğimde onlar dahi istîcâr ve kabûl ve iktizâ eden ta‘mîr ve termîmini dahi kendi mâllarından teberru‘an li’l-vakf harc ve sarfa ve kirâ-yı mezkûrları mâh-be-mâh cevr ü ezâ etmeksizin bana edâya ben dahi merkūmûn ve mesfûrûnu dekâkîn-i mezkûreden adem-i ihrâca tarafeynden her birimiz ta‘ahhüd eyledik deyü takrîrini merkūmûn ve mesfûrûndan her biri tasdîk eyledikleri İstanbul Mahkemesi’nden huzûr.<br><br>Fî 4 R sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33596"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33598"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>