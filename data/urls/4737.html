﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 409<br>Hüküm no: 458<br>Orijinal metin no: [62b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habibe bt. Abdullah b. Abdurrahman’ın boşandığı kocası Ahmed b. Mustafa’daki mehir, nafaka ve diğer alacaklarını alıp zimmetini ibra ettiği</b><br><br>Mahmiye-i İstanbul’da Mesîh Hasanpaşa Mahallesiʼnde sâkine Habibe bt. Abdullah b. Abdurrahman nâm hatun tarafından husûs-ı âti’l-beyânı ikrâra vekîl olduğu zât-ı mezbûreyi ma‘rifet-i şer‘iyye ile ârifân Mehmed Çelebi b. Halil ve Resul Çelebi b. Ali nâm kimesneler şehâdetleriyle şer‘an sâbit olan Müezzin Mustafa Efendi b. Abdülaziz nâm kimesne meclis-i şer‘-i şerîf-i enverde müvekkile-i mezbûrenin zevc-i dâhili işbu râfi‘u’l-kitâb Ahmed b. Mustafa nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûreyi merkūm Ahmed târih-i kitâb günü bâyinen tatlîk etmekle zimmetinde mütekarrer ve ma‘kūdün-aleyh olan yirmi guruş mehr-i müeccelinin on beş guruşunu mukaddemâ hibe-i sahîha-i şer‘iyye ile hibe edip bâkī beş guruş mehr-i müecceli ile iddet-i nafaka ve meûnet-i süknâsiʼçün bi’t-terâzî ta‘yîn olunan beş guruş ki cem‘an on guruşu zevci mezbûr Ahmed yedinden tamamen ahz u kabz edip husûs-ı mezbûra ve sâir târih-i kitâba gelince beynlerinde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan zevci mezbûr Ahmed’in zimmetini ibrâ-i âm ile ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 8 min-Recebi’l-ferd sene 1121<br><br>Şuhûdü’l-hâl: Resul Çelebi b. Mustafa, Mustafa Çelebi b. Muharrem, Mustafa Çelebi b. Abdullah, Hüseyin b. Ahmed, Seyfullah b. Süleyman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4736"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4738"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>