﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 140<br>Hüküm no: 65<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Ali’nin kefaletinden dolayı alacaklı olduğu Mirza Çelebi b. Musa ile sulh olduğu</b><br><br>Mahmiye-i İstanbul’da Zeyrek câmi‘i kurbünde sâkin Hüseyin b. Ali nâm kimesne meclis-i şer‘-i hatîr-i lâzımü’t-tevkīrde Mirza Çelebi b. Musa mahzarında ikrâr ve takrîr-i kelâm edip bundan akdem Ahıska Paşası olup vefât eden Frenk Ahmed Paşa b. Abdullah zimmetinde deyn-i şer‘îden olan bin dört yüz riyâlî guruş hakkım mezbûr Mirza Çelebi emr ve kabûlü hâviye kefâletle kefîl oldukdan sonra meblağ-ı mezbûrun kırk riyâlî guruşunu hâl-i sıhhatinde Paşa-yı müşârün-ileyhden alıp mâ‘adâ bin üç yüz altmış guruşun ahz etmedin Paşa-yı müşârün-ileyh medyûnen fevt olup meblağ-ı mezbûrun altı yüz riyâlî guruşu kefîl-i mezbûrdan da‘vâ eylediğimde mezbûr Mirza Çelebi vech-i muharrer üzere kefâletini ikrâr eyledikden sonra beynimizde muslihûn tavassut etmekle da‘vâ-yı merkūmeden an-ikrâr-ı mezbûr Mirza Çelebi benimle yirmi bin akçe üzerine sulh olup ben dahi vech-i meşrûh üzere sulh-ı mezbûru kabûl ve bedel-i sulh olan yirmi bin akçeyi yedinden kabz meblağ-ı mezbûr bin üç yüz altmış riyâlî guruşa kefâleti da‘vâsından mezbûr Mirza Çelebi’nin zimmetini ibrâ ve ıskāt eyledim min-ba‘d benden veyâ vekîlimden meblağ-ı merkūme müte‘allika da‘vâ sudûr ederse lede’l-hükkâm mesmû‘a olmasın dedikde gıbbe’t-tasdîk mâ hüve’l-vâki‘ bi’t-taleb kaydolundu.<br><br>Fi’s-sânî aşer min-Recebi’l-ferd sene [10]72.<br><br>Şuhûdu’l-hâl: İbrahim Çelebi b. Mehmed el-yesârî, Mehmed Ağa b. Mahmud, Kadri Beşe b. el-Hâc Hanefî, Abdülhalim Beşe b. Fazlullah, Hamza Çavuş el-mübâşir, el-Hâc Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=24951"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24953"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1060"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>