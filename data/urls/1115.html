﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 258<br>Hüküm no: 212<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Demircioğlu İbrahim’in, Karabacakoğlu İbrahim aleyhindeki tarla ve menzil yeri davasında anlaşma sağlanması</b><br><br>Ma‘rûz,<br><br>Anadolu’da Kastamonu sancağında Bolu kazâsına tâbi‘ Tavşanlı Divânı’nda Kavak karyesi ahâlîsinden sâhib-i arzuhâl Demircioğlu İbrahim b. Hasan Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde karye-i mezbûre ahâlîsinden derûn-ı arzuhâlde mezkûrü’l-ism Karabacakoğlu es-Seyyid İbrahim b. Mehmed nâm kimesne muvâcehesinde karye-i mezbûre hudûdu dâhilinde Şatıroğlu Yurdu ittisâlinde bir bâb menzil yeri yedimde mülküm ve Kumlaryeri demekle arîf nâm mahâlde Şatıroğlu tarlası ve doruk ve tarîk-i âm ile mahdûd üç keyl tohum istî‘âb eder bir kıt‘a tarla taht-ı tasarrufumda iken mezbûr es-Seyyid İbrahim bir müddetden beri zikr olunan menzil yeri ile tarla-yı mezkûru fuzûlî zabt ve vaz‘-ı yed etmekle keff-i yed ve mahâllinde bana teslîme mezbûr es-Seyyid İbrahim’e tenbîh olunmak matlûbumdur deyü da‘vâya tasaddî etmiş idim. El-hâletü hâzihî mezbûr es-Seyyid İbrahim zikirleri mürûr eden menzil yeri ile tarla-yı mahdûd-ı mezkûrlardan bu def‘a keff-i yed ve mahâllinde bana teslîme ta‘ahhüd etmekle ben dahi ta‘ahhüdünü kabûl ve bu vechile kat‘-ı münâza‘a eyledik deyü mukırr-ı merkūm İbrahim’in bi’l-cümle takrîr-i meşrûhunu mezbûr İbrahim’in tasdîk eylediği tescîl ve huzûr-ı âlîlerine i‘lâm olundu. El-emru [li-men-lehü’l-emr].<br><br>Fî 13 R sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1114"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1116"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o309"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>