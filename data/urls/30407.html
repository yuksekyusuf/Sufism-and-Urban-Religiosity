﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 228<br>Hüküm no: 205<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Âbid Molla Efendi b. Dürrîzâde Mehmed Nurullah Efendi’nin rüştünü ispat ederek vasîdeki tereke hissesini teslim aldığı</b><br><br>Mahmiye-i İstanbul’da Sultân Mehmed kurbünde Mi‘mâr Sinan Mahallesi sâkinlerinden olup Rumeli Kādıaskeri iken bundan akdem vedâ‘-ı âlem-i fânî eden cennet-mekân Dürrîzâde Mehmed Nurullah Efendi merhûmun mahdûm-ı muhteremleri olup ve on yedi yaşını tekmîl ve cüssesi bulûğa mütehammil olmağla bulûğunu mu‘terîf ve ber-vech-i âtî rüşdünü iddi‘â eden müderrisîn-i kirâmdan sa‘âdetlü Mehmed Âbid Molla Efendi meclis-i şer‘-i şerîf-i Nebevî’de, bâ-hüccet-i şer‘iyye vasîsi müderrisînden bâ‘isü’l-kitâbi’l-müstetâb Abdülhalim Efendi b. el-Hâc Ahmed mahzarında üzerine da‘vâ ve takrîr-i kelâm edip ben on yedi yaşında olup hâlâ âkıl ve bâliğ ve reşîd ve bulûğuma rüşdüm munzam olup umûrumu bi’n-nefs rü’yete kādir ve i‘ânet-i vasîden müstağnî olmamla, vâlidim merhûm-ı müşârün-ileyhin mecmû‘-ı terekesinden bana isâbet eden mûmâ-ileyh Abdülhalim Efendi’nin bi’l-vesâye makbûzlarını bana teslîme mûmâ-ileyh Abdülhalim Efendi tenbîh olunmak matlûbumdur deyü da‘vâ ettiğimde, vasî-i mûmâ-ileyh dahi ber-minvâl-i muharrer hisse-i irsiyesini bi’l-vesâye kabzını ikrâr lâkin müdde‘î-i mûmâ-ileyhin rüşdünü inkâr edicek müdde‘î-i mûmâ-ileyh Mehmed Âbid Molla Efendi’den ber-vech-i muharrrer müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden ve müderrisînden es-Seyyid Ali Efendi b. es-Seyyid Ali ve Mustafa Efendi b. Mehmed ve es-Seyyid İbrahim Efendi b. es-Seyyid Ahmed Efendi ve Debbağzâde Mehmed Reşid Efendi ve Murad Efendi b. Abdullah Efendi ve Feyzullah Efendi b. Hasan li-eclis’ş-şehâde meclis-i şer‘a hâzırûn olup isre’l-iştişhâd, fi’l-hakīka müdde‘î-i mûmâ-ileyh Mehmed Âbid Molla Efendi on yedi yaşında olup âkıl ve bâliğ ve reşîd ve bulûğuna rüşdü munzam ve umûrunu bi’n-nefs rü’yete kādir ve i‘ânet-i vasîden müstağnî olduğu bizim ma‘lûmumuzdur bizler bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle ba‘de’t-tenbîh mûmâ-ileyh Mehmed Âbid Molla Efendi meclis-i şer‘de mûmâ-ileyh Abdülhalim Efendi mahzarında i‘âde-i kelâm edip vâlidim cennet-mekân-ı merhûm-ı müşârün-ileyh Mehmed Nurullah Efendi’nin terekesinden hisse-i irsiyeme isâbet edip vasîm mûmâ-ileyh Abdülhalim Efendi’nin bi’l-vesâye makbûzu olan meblağdan on altı bin iki yüz elli guruşu vasîm mûmâ-ileyh bana def‘ ü teslîm, ben-dahi yedinden bi’t-tamam ve’l-kemâl ahz ü kabz ve cânib-i mîrîden ber-vech-i mâlikâne olduğum Filibe mukāta‘ası sihâmından bir sehim ve İstanbul Duhan Gümrüğü sihâmından rub‘ sehim hisselerin mu‘accele ve harc-ı berevâtı’çün cânib-i mîrî ve aklâma harc ve sarf ettim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 27 min-Şa‘bân sene [1]194.<br><br>Şuhûdü’l-hâl: Müderrisîn-i kirâmdan Keçecizâde Mehmed Salih Efendi, Vekāyi‘ Kâtibi Mehmed Emin Efendi, Kethudâ-yı Muhzırân Mehmed b. Ahmed, Çukadar Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=30406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>