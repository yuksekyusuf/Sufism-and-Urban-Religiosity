﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 64<br>Hüküm no: 21<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ortaköy'de Abram adlı Yahudinin evini basan firari eşkıyanın bulundukları yerde yakalanarak İstanbul'a gönderilmeleri emri</b><br><br>Efâzılü’l-kuzât ve’l-müslimîn evlâ vülâti’l-muvahhidîn ma‘denü’l-fazl ve’l-yakīn râfi‘u a‘lâmi’ş-şerî‘ati ve’d-dîn vârisü’l-enbiyâi ve’l-mürselîn el-muhtassu bi-mezîdi inâyeti’l-meliki’l-mu‘izz mevlânâ Üsküdar kādısı -zîde fazluhû- iftihârü’l-emâcid ve’l-ekârim câmi‘ü’l-mehâmid ve’l-mekârim el-muhtassu bi-mezîdi inâyeti’l-meliki’llâhi’d-dâim bi’l-fi‘il Hâssa Bostancıbaşısı Halil -dâme mecdühû- ve mefâhirü’l-kuzâ[t] ve’l-hükkâm ma‘denü’l-fazl ve’l-ekârim İznikmid kādısı ve Gekbüze ve Karamürsel ve Yalakâbad kādıları nâibleri -zîde fazluhum- tevkī‘-i refî‘-i hümâyûn vâsıl olucak ma‘lûm ola ki Abram nâm Yahûdi südde-i sa‘âdetime arzuhâl edip Ortaköy’de bundan akdem hânesin basan haydûd eşkıyâsından ( ) nâm şakī Edirne’de ahz ve refîklerinden ( ) nâm şakī taht-ı kazânıza firâr üzere oldukları bildirilip bulundukları yerlerde ahz ve Âsitâne-i sa‘âdetime ihzâr olunmaları bâbında hükm-i hümâyûnum ricâ etmeğin sen ki bostancıbaşı-yı mûmâ-ileyhsin, ma‘rifetinle zikr olunan şakīler bulundukları yerlerde ahz ve Âsitâne-i sa‘âdetime ihzâr olup ammâ bu bahâne ile ahz ü celb olmakdan ihtirâz olunmak emrim olmuşdur. Buyurdum ki, vusûl buldukda bu bâbda sâdır olan emrim üzere amel, dahi sen ki bostancıbaşı-yı mûmâ-ileyhsin, sâlifü’z-zikr haydûd eşkıyâsı taht-ı kazânızda bulunduğu mahâlde ahz ve Âsitâne-i sa‘âdetime ihzâr eyleyesiz, ammâ mukayyed olasız ki bu bahâne ile kendü hâllerinde olanları ahz u celb olmakdan hilâf-ı şer‘-i şerîf kimesneye zulm ve ta‘addîden be-gāyet ihtirâz eyleyip emr-i şerîfim ile âmil olasız, şöyle bilesiz, alâmet-i şerîfime i‘timâd kılasız.<br><br>Tahrîren fî-evâili Safer sene selâsîn ve mi'e ve elf.<br><br>Kostantıniyye.<br><br>İzzetlü bostancıbaşı ağa İstanbul’da Ortaköy’de sâkin Abram Yahûdinin hânesin basan haydûd eşkıyâsının birkaç neferi Edirne’den ahzolunmağla ahzolunan merkūmların üzerlerinde olan eşyâları dahi mübâşirleri olan haseki ma‘rifetiyle ve ma‘rifet-i şer‘le tefahhus ve zuhûra getirmekle ziyâde dikkat edip ve bu ahzolunan şakīlerin refîkleri dahi mazanne olan mahallerden gereği gibi tecessüs ve tefahhus ve haber alındığı mahallerde bi-eyyi hâlin mübâşirleri hasekiler ma‘rifetiyle ahz ve ele getirmesine bezl ü sa‘y ü dikkat eyleyesin.<br><br>Fî 23 Zilhicce sene [1]129</p>          <br><a title="Önceki sayfa" style="text-decoration:none" href="./ayrmetin.php?idno=36472"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36474"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>