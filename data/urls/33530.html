﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 158<br>Hüküm no: 103<br>Orijinal metin no: [22b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gedikpaşa’da Murad Ağa’nın mağazasına bitişik duvarın yıkılıp asıl şekliyle yeniden inşa edileceği</b><br><br>Karababa zukāğında dîvâr keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu mahâllinde lede’l-mu‘âyene keşf ü tahkīk için cânib-i şer‘-i mutahhardan me’zûnen irsâl olunan Kâtib Mehmed Hidâyetullâh Efendi dâ‘îleri hâssa mi‘mârı hulefâsından es-Seyyid Abdülkadir ve Abdullah Halîfeler ile nezâret-i dâ‘îlerinde âsûde evkāfdan Tersâne-i âmire emîni esbak Salih Efendi nâm sahibü’l-hayrın vakfı müsakkafâtından İstanbul’da Gedikpaşa kurbünde Emin Sinan mahallesinde Karababa zukāğı nâm mahâlde köşede vâki‘ fi’l-asl Hurşid Efendi Konağı demekle meşhûr konak arsasından müfrez münâza‘un-fîh olan ma‘lûmü’l-hudûd bir bâb muhterik menzil arsasına varıp huzûr-ı Müslimînde akd-i meclis-i şer‘-i nebevî ettikde arsa-i mezbûreye bâ-temessük-i mütevellî bi’l-icâreteyn mutasarrıf olan sahib-i arzuhâl Bağdâdî İsmail Ağa b. el-Hâc Osman nâm kimesne meclis-i ma‘kūd-ı mezkûrda yine vakf-ı mezbûrdan arsa-i mezkûre ittisâlinde kâin kezâlik ma‘lûmü’l-hudûd nâ-tamam bir bâb menzile bâ-temessük-i mütevellî bi’l-icâreteyn mutasarrıf olan derûn-ı arzuhâlde mezkûru’l-ism esirci Tamanlı el-Hâc Murad Ağa b. el-Hâc Mustafa nâm kimesne muvâcehesinde vakf-ı mezbûrun mütevellîsi es-Seyyid Ahmed Efendi b. es-Seyyid İbrahim hazır olduğu hâlde işbu derûnunda akd-i meclis-i şer‘-i âlî olunan arsa-i mezkûrenin zîr-i zemîninde kârgir mahzen ittisâlinde tarîk-ı âm tarafından mezbûr el-Hâc Murad Ağa’nın mağazasının kapısına müntehî mahalle kadar mi‘mârân-ı mezbûrân misâhalarıyla tûlen on üç zirâ‘ ve arzan an-asl on sekiz parmak taş dîvârı hedmle arzan on üç parmak olarak taş duvar binâ ve inşâ edip ol vechile zikrolunan mahzen dîvâr-ı mezkûra muttasıl olup kadîmi üzre arzan on sekiz parmak taş dîvâr binâ olunmadığı sûretde kemeri açılıp mahzen-i mezkûra mazarrâtı olduğu zâhir ve mütehakkık olmağla mazarrâtını def‘e tenbîh olunmak murâdımdır deyü bundan akdem da‘vâya tesâddî etmişdim el-hâletü hâzihî zikrolunan dîvârı mi‘mârân-ı mezbûrân misâhalarıyla kadden beş buçuk zirâ‘ olarak heyet-i aslîsi üzre mâlından teberru‘an li’l-vakf melez harçla taş dîvâr binâ ve inşâ etmek üzre ta‘ahhüd ben dahi ta‘ahhüdünü kabûl eyledim deyü takrîrini mezbûr el-Hâc Murad Ağa tasdîk ve bu vechile kat‘-ı münâza‘a eylediklerini kâtib-i merkūm dâ‘îleri mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr eyledikleri İstanbul Mahkemesi’nden huzûr.<br><br>Fî 22 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>