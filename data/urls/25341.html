﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 424<br>Hüküm no: 454<br>Orijinal metin no: [56b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sulumanastır mahallesinden Hanim bt. Habariz’in ölen kocası Marat v. Krişi’de olan alacağını terekesinden talep etmesi</b><br><br>İsbât-ı deyn.<br><br>Mahmiye-i İstanbul’da Sulu Manastır mahallesinde mütemekkin işbu hâmilü’s-sifr Hanim bt. Habariz nâm Nasrâniye meclis-i şer‘-i hatîrde mahalle-i mezbûrede mütemekkin iken bundan akdem hâlik olan zevcim Marat v. Krişe nâm zimmînin sulbiye kızları Asılzat nâm sagīrenin kıbel-i şer‘den mansûb vasîsi olmağla hâlik-i mezbûrun terekesine vâzı‘u’l-yed idiği şer‘an sâbit olan Marat v. Panos zimmî mahzarında üzerine bi’l-vesâye da‘vâ ve takrîr-i kelâm edip zevcim hâlik-i mezbûrun zimmetinde karz-ı şer‘îden üç yüz seksen riyâlî guruş hakkım olup hatta hâl-i sıhhatinde huzûr-ı şuhûdda bana minvâl-i muharrer üzere üç yüz seksen guruş deyni olduğu[nu] ikrâr eylemiş iken meblağ-ı mezbûru kable’l-edâ hâlik oldukdan sonra terekesinden yüz guruşu alıp bâkī kalan iki yüz seksen guruşunu hâlâ tereke-i vâfiyesinden alıverilmek taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden müdde‘âsını mübeyyin beyyine taleb olundukda mahalle-i mezbûrede mütemekkinlerinden Avraham Papas v. Kirkos ve Asvador v. Arakil ve Toros v. Avanos nâm zimmîler li-ecli’ş-şehâde meclis-i şer‘a hâzırûn olup istişhâd olunduklarında fi’l-vâki‘ müdde‘iye-i mezbûrenin zevci hâlik-i mezbûr hâl-i sıhhatinde zevcem mezbûre Habariz’e zimmetimde karz-ı şer‘îden üç yüz seksen guruş deynim vardır ikrâr ve bizi işhâd eyledi biz bu vech üzere hâlik-i mezbûrun ikrârına şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’itü’l-kabûl şehâdetleri makbûle oldukdan sonra meblağ-ı bâkī-yi mezbûru küllen ve ba‘zan ahz ve istifâ veyâ hîbe veyâ turûk-ı şer‘iyeden bir tarîk ile hâlik-i mezbûrun zimmetini ibrâ ve ıskāt etmediğine müdde‘iye-i mezbûreye yemîn teklîf olundukda ol dahi alâ-hüve’l-mesûl halfü billâhillezî enzele’l-İncîle alâ-İsa aleyhi’s-selâm etmeğin mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Süleyman Çelebi b. Hasan, Halil b. Lütfullah, Mehmed Efendi b. Osman el-imâm, Mehmed Efendi b. İbrahim el-müezzin, Gazanfer b. Tevekkül ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b424"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1010"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>