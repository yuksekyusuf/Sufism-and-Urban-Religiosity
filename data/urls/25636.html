﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 643<br>Hüküm no: 749<br>Orijinal metin no: [95b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Valide Sultan’a ait mülk binalı arsanın Kamer Hatun Vakfı’na ait arsa ile değiştirilmesi</b><br><br>İstibdâl.<br><br>Mahrûse-i Galata’ya tâbi‘ kasaba-ı Kasımpaşa’da merhûm Kamer Hatun Evkāfı’na bi’l-fi‘il mütevellî olan Mehmed Çelebi b. Ali meclis-i şer‘de işbu bâ‘isü’r-rakīm Ali Çelebi b. Handan mahzarında ikrâr ve i‘tirâf edip vakf-ı mezbûrdan olup mahmiye-i İstanbul’da Adliye Câmi‘-i Şerîfi kurbünde vâki‘ ma‘lûmü’l-hudûd Yahûdihâne icâre-i mu‘accele ve mü’eccele-i ma‘lûmeteyn ile mezbûr Ali Çelebi’nin taht-ı tasarrufunda iken bin yetmiş senesi Zilka‘desi’nin on altıncı gününde vâki‘ olan harîk-i ekberde bi-emrillâhi te‘âlâ muhterik olup arsa-i sırfa kaldıkda arsa-i mezbûre Sultanü’l-muhadderât bürhânü’l-muvakkarât aliyyetü’z-zât safiyyetü’s-sıfât Vâlide Sultan -dâmet ismetuhâ- hazretlerinin müceddeden binâ eyledikleri sâlifü’z-zikr Adliye Câmi‘-i Şerîfi kurbünde olmağla Sultan -ı müşârün-ileyhâ hazretlerine taraf-ı saltanat-ı aliyyeden temlîk olunup mahrûse-i mezbûrede Karaköy Kapısı dâhilinde Marya Kenîsesi demekli ma‘rûfe kenîsenin önünde binâ olunmuş beş bâb dükkân ve üzerinde iki buçuk oda ve kenîse-i mezkûrenin binâ olunmuş duvarları ve arsasının nıkzı be-hesâb-ı terbî‘î beş yüz doksan zirâ‘ binâlı arsa ile yine mahrûse-i mezbûrede Meydâncık nâm mevzi‘de ma‘lûmü’l-hudûd yüz seksen zirâ‘ arsa-i sâlifü’z-zikr Yahûdihâne arsası ile bâ-emr-i âlî istibdâl olunup bedel verilmiş idi el-hâletü hâzihî zikrolunan beş yüz doksan zirâ‘ arsa üzerine binâ olunmuş beş bâb dükkân ve üzerine iki buçuk oda ve kenîse-i mezbûrenin binâ olunmuş taş duvarları ve arsasının nıkzı ve zîr-i olunan Meydâncık nâm mevzi‘de olan yüz seksen zirâ‘ arsayı yine ke’l-evvel yevmî on akçe ücret-i mü’eccele ile îcâr ol dahi vech-i muharrer üzere istîcâr ve kabûl eyledikden sonra zikrolunan Yahûdîhâne üzerinde mevcûd olan pencere demirleri dokuz bin beş yüz akçeye bey‘ olunup meblağ-ı merkūm Ali Çelebi’ye istîcâr eylediği yerlere sarf etmek için teslîm ol dahi kabz edip yedine hat ve hâtemimi hâvî temessük vermişimdir dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-hâmis min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Şükrullah b. Mustafa, Mehmed b. Ramazan, Hüseyin Efendi b. Abdülfettah, İbrahim Çelebi b. İsmail.</p>          <br><a title="Önceki sayfa" style="text-decoration:none" href="./ayrmetin.php?idno=25635"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25637"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b643"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o970"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>