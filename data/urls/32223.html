﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 327<br>Hüküm no: 226<br>Orijinal metin no: [85a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gayrimüslimlerin, Müslümanların giydiği elbiseleri giymemeleri, bilhassa kadınlarının başlarına yeşil sarmamaları</b><br><br>Bâ-sah.<br><br>İstanbul Kādısı Fazîletlü Efendi<br><br>Ehl-i zimmet Rum ve Ermeni ve Yahûd tâifesi fi’l-asl kendilere alâmet ve şi‘âr olan kisâye-i mahsûsalarını biraz vakitden beri tağyîr ile ehl-i İslâma mahsûs elbise iksâsına ve bâ-husûs nisvânı başlarına yeşil sarmağa cesâret eyledikleri mu‘âyene ve müşâhede olunup men‘-i ekîd ile men‘i ve memnû‘ olmayanların tedîbi ehemm ü elzem ve matlûb ve mültezem olmağla imdi basmacılar ve boyacılar ve yemenîciler ve dülbendciler kethudâlarını ve ihtiyârlarını ve Rum ve Ermeni patrikleriyle Yahûd tâifesinin Hahambaşı ve cemâ‘atbaşılarını huzûrunuza getirtip fîmâ-ba‘d esnâf-ı merkūme re‘âyâ-yı mersûmûna yeşil boya boyamamak ve füruht etmemek üzere esnâf-ı merkūme kethudâlarına muhkem tenbîh ve tahzîr bundan böyle erkekleri ve dişileri ehl-i İslâma taklîd libâs giymeyip ve husûsiyle karıları başlarına yeşil sarmayıp resm-i kadîm üzere kisve-i mahsûsaların iksâ eylemek üzere alâ-vechi’t-tehdîd tenbîh eylemelerini patriklere ve hahambaşı ve cemâ‘atbaşılarına ifâde ve tefhîm ve bundan sonra tefahhus olunup hilâf-ı fermân-ı âlî hareket eyleyenleri ahz ve eşed vechile tedîb ve adem-i ihtimâmlarına haml ile kendileri dahi muâhaze ve tağrîb olunacağı mukarrer idiğini tebyîn ve telkīne mübâderet eyleyesiz deyü.<br><br>Fî 2 Ca sene 1222</p>          <br><a title="Önceki sayfa" style="text-decoration:none" href="./ayrmetin.php?idno=32222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>