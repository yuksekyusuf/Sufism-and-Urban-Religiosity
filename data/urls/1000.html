﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 131<br>Hüküm no: 97<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İsmail’in varislerinden Sâbire ve Ali’nin miras hususunda Tokat Müftüsü Ahmed Efendi’den şikâyette bulunmaları</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Anadolu’da Tokad kazâsı ahâlîsinden olup kazâ-i mezkûrede sâkin iken işbu târîhden altı ay mukaddem vefât eden İsmail b. Abdullah’ın verâseti li-ebeveyn kız karındaşı Sâbire nâm hatun ile li-ebeveyn er karındaşı müteveffâ Salih’in sulbî kebîr evlâdı Ali ve Memiş ve Ahmed’e ba‘de’l-inhisâr müteveffâ-yı mezbûr İsmail hayatında kazâ-i mezkûrda Kadirleroğlu mahallesinde Saralıoğlu Hanı demekle arîf ma‘lûmü’l-hudûd bir bâb vakıf han arsası üzerine izn-i mütevellî ve kendi malıyla nefsi için müceddeden binâ ve inşâ eylediği bir kıt‘a han ebniyesi ber-vech-i mülkiyet hayatında ile’l-vefât müstakıllen yedinde mülkü olup ba‘de vefâtihî nısfı karındaşı mezbûre Sâbire Hatun’a ve bâkīsi dahi karındaşı oğulları merkūmûna mevrûs olmuş iken hâlâ kazâ-i mezkûr müftüsü bulunan Ahmed Efendi Han-ı mezkûrun arsa ve ebniyesinin mecmû‘u kazâ-i merkūm müftüsü bulunanlara meşrûta vakıfdır deyü bi-gayr-ı hakkın fuzûlî müdâhalesinden bahisle işbu arzuhâle merbût [21a] olan fetvâ-yı şerîfeler mantûklarınca müfti-yi mûmâ-ileyhin ber-vech-i muharrer müdâhalesinin men‘ ü def‘i bâbında Sivas vâlîsi ve hâkimine hitâben bir kıt‘a fermân-ı âlîşân sudûrunu verese-i merkūmûndan mezbûre Sâbire Hatun ile merkūm Ali’den her biri istid‘â ve istirhâm etmiş oldukları meâl-i istid‘âdan ve husûs-ı mezkûre mahâllinde muhassıl ve a‘zâ-yı meclis ma‘rifetleriyle rü’yet ve tesviyesi tanzîmât-ı hayriye usûl-i mehâsin-şümûlü müteferri‘âtından bulunmuş ve mûmâ-ileyh Ahmed Efendi el-yevm me’zûn-ı bi’l-iftâ bulunmak mülâbesesiyle işâret-i aliyye-i hazret-i Şeyhülislâmîye mütevakkıf olduğu derkenâr-ı mezkûr müfâdından müstebân olmağın bu sûretde müfti-yi mûmâ-ileyhin minvâl-i muharrer üzere müdâhalesi ber-mûceb-i fetvâ-yı şerîfe vâki‘ ise ber-vech-i istid‘â mahâllinde tarafeyn bi’l-muvâcehe terâfu‘-i şer‘-i şerîf ve ihkāk-ı hak olunması bâbında bâ-işâret-i aliyye-i bâhiretü’l-beşâre fermân-ı âlîşân sudûru re’y-i rezîn-i isâbet-karîn-i âsafânelerine menût mevâddan idüğü huzûr-ı âlîlerine i‘lâm olundu.<br><br>Fî 27 C sene [12]56.</p>          <br><a title="Önceki sayfa" style="text-decoration:none" href="./ayrmetin.php?idno=999"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1001"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>