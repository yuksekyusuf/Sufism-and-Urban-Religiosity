﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 169<br>Hüküm no: 120<br>Orijinal metin no: [79-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Saatçi Ali Efendi’den vârislerine kalan evin satılmasına izin verilmesi</b><br><br>Mustafa Zühdü, izin: 1 kıt‘a<br><br>Numara: 94, 22,5 guruş<br><br>Merhûme ve mağfûrun-lehâ Bezmiâlem Vâlide Sultan -tâbe serâha- hazretlerinin İstanbul’da Yenibahçe’de kâin binâ ve ihyâ buyurdukları hastahânelerinde li-ecli’l-müdâvât sâkin iken bundan akdem vefât eden Sâ‘atçi Ali Efendi b. Osman’ın sulbî sagīr oğlu Halil Molla’nın vâlidesi ve tesviye-i umûruna bâ-hüccet-i şer‘iye vasîyy-i mansûbesi zâtı mu‘arrefe işbu bâ‘isü’l-kitâb Fatıma Hanım bt. Mehmed Tâhir bi’l-vesâye takrîr-i kelâm ve ta‘bîr ani’l-merâm edüp Nezâret-i evkāf-ı hümâyûna mülhak evkāfdan derûnu eş-Şeyh el-Hâc Mehmed Efendi Vakfı müsakkafâtından İstanbul’da Ebulfeth Sultan Mehmed Han -aleyhi’r-rahmetü ve’l-gufrân- hazretleri câmi‘-i şerîfi kurbünde Hocahayreddin mahallesinde Fındıkoğlu sokağında kâin ma‘lûmü’l-hudûd ve’l-müştemilât şehriye on beş akçe icâre-i müeccelelü bir bâb menzilin dört hisse i‘tibârıyla üç hissesi müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīr-i mezbûr ile diğer zevcesinden mütevellid sulbî sagīr oğlu Mehmed Ali’ye hasbe’l-âde intikāl edüp ancak menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīr-i mezbûr Halil hakkında muzır ve gayr-ı müfîd olduğundan mâ‘adâ sagīr-i mezbûrun nafaka ve kisveye dahi eşedd-i ihtiyâcı olmağla sagīr-i mezbûrun menzil-i mezkûrda olan bir buçuk hisse-i şâyi‘ası bedel-i misliyle bâ-re’y-i mütevellî âhara ferâğa ve bedeli ahz ü kabz ve müteveffâ-yı mezbûrun Mahkeme-i Teftîş-i Evkāf Beytü’l-mâl Kassâmlığı cânibinden tahrîr olan terekesi defter-i kassâm zeyline idhâl birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında vücûha enfa‘ ve evlâ olduğuna binâen işbu yedimde olup Üçüncü Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil-i mezkûrda olan bir buçuk hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla bin beş yüz guruş mukābelesinde âhara ferâğa izin taleb şüd.<br><br>Fî 23 Muharrem sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Fatıma Hanım sagīr-i mezbûr Halil Molla’nın menzil-i mezkûrda olan bir buçuk hisse-i şâyi‘ası bedel-i misli idiği bi’l-ihbâr zâhir olan bin beş yüz guruş mukābelesinde Muhzır Mehmed Ağa b. Mustafa’ya ol dahi der-akab meblağ-ı merkūm mukābelesinde vasîyy-i mezbûre Fatıma Hanım’a ba‘de’l-ferâğ vasîyy-i mezbûre Fatıma Hanım oğlu sagīr-i mezbûrun mâlından ve li-ecli’l-idâne vasî nasb olunan Muhzır Mehmed Ağa yedinden istidâne ve kabz eylediği bin beş yüz guruş deyni mukābelesinde bir buçuk hisse-i menzil-i mezkûru sagīr-i mezbûra vefâen ferâğ edeceğinden Senedât-ı Umûmiye İdâresi’nde ferâğı icrâ olunmak üzere işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=12037"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12039"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>