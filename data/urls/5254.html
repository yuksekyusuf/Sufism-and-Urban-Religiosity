﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 332<br>Hüküm no: 330<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firuz Ağa Camii imamına meşrûta olan evin süknâsı hususunda önceki imam Mehmed ile yeni imamın vasisi Fâtıma bt. Mehmed’in anlaştığı</b><br><br>Husûs-ı âti’l-beyânın mahallinde keşf ve tahrîri için sâdır olan fermân-ı âlîlerine imtisâlen cânib-i şer‘den irsâl olunan keşif nâibi Mevlânâ Yusuf Efendi hâssa mi‘mârlarından Hüseyin Halîfe b. Ali ile mahmiye-i İstanbul’da Sultan Ahmed Hân -aleyhi’r-rahme ve’l-gufrân- Câmi‘-i şerîfi kurbünde Firuzağa Mahallesi’nde vâki‘ merhûm-ı mezbûr Firuz Ağa Câmi‘-i şerîfinin sâbıkā imâmı gāib ani’l-meclis Mehmed b. Mehmed b. Mustafa’nın sâkin olduğu menzile varıp zeyl-i vesîkada muharrerü’l-esâmî huzûrlarında akd-i meclis-i şer‘-i şerîf ettikde mârru’z-zikr Firuz Ağa Câmi‘i’nin hâlâ imâmı olan Ali b. Mehmed nâm sagīrin tesviye-i umûruna kıbel-i şer‘den mansûbe vasîsi ve vâlidesi Fâtıma bt. Mehmed nâm hatun meclis-i ma‘kūd-ı mezkûrda imâm-ı sâbık mezbûr Mehmed’in vekîl-i şer‘îsi üveği babası Hüseyin Ağa b. Ali muvâcehesinde üzerine takrîr-i da‘vâ ve tasvîr-i müdde‘â edip işbu akd-i meclis olan bir tarafı Harâcî Küçük Ali Ağa menzili ve bir tarafdan Ahmed Ağazâde Mehmed Ağa menzili ve bir tarafdan mahalle-i mezbûre müezzinine meşrûta menzil ve bir tarafdan tarîk-i âm ile mahdûd fevkānî üç oda ve dehlîz ve tahtânî bir matbah ve bir kenîf ve bir kömürlük ve bir câmeşûycu dukkânı ve bir camcı dükkânını müştemil menzil-i mezbûrun süknâsını câmi‘-i mezkûrda imâm olanlara meşrûta olmağla sâlifü’z-zikr menzili sagīr-i mezbûr için bana teslîme vekîl-i mezbûr Hüseyin Ağa’ya tenbîh olunmak bi’l-vesâye matlûbumdur dedikde gıbbe’s-suâl mezbûr Hüseyin Ağa cevâbında mârru’z-zikr menzil bundan akdem müşrif-i harâb ve mâil-i türâb olup bir vechile süknâ mümkün olmamağla sâlifü’z-zikr Firuz Ağa Câmi‘i’nin bundan akdem imâmı ve mütevellîsi olan müvekkilem mezbûr Mehmed’in emriyle menzil-i mezbûru müceddeden mâlım ile binâ eylemişidim hâlâ masrûfâtım keşif ve tahmîn-i sahîh ile ba‘de’t-tahmîn ve’t-takvîm mezbûr Fâtıma masrûfâtımı bana tamamen edâ etmedikçe menzil-i mezkûru teslîm etmem deyip ve ebniye-i mezkûre ba‘de’l-mu‘âyene ve’l-müşâhede hâl mezbûr Hüseyin Ağa’nın takrîr-i meşrûhuna mutâbık olduğu lede’ş-şer‘i’l-enver zâhir ve mukarrer olmağla mi‘mârân-ı mezbûrân ebniye-i mezkûreyi ba‘de’l-mesâha ve’t-takvîm min-haysu’l-mecmû‘ ebniye-i mezkûrenin kıymeti elli bir bin akçeye bâliğ olup ve bundan ekal ile mümkün değildir deyü mi‘mârân-ı mezbûrân [74a] haber ve Müslimûn-ı merkūmûn icmâ‘ ve ittifâk eylediklerini mevlânâ-yı mezbûr mahallinde ketb ü tahrîr ve ba‘de ma‘an ba‘s olunan Mustafa Çelebi b. Mehmed ile meclis-i şer‘a gelip alâ-vukū‘ihî ba‘de’l-inhâ beynlerinde muslihûn tavassut edip mezbûr Hüseyin Ağa ebniye-i mezkûreyi semen-i mislinden nâkıs olan yirmi dört bin akçeye vasiyye-i mezbûre Fâtıma’ya bey‘ ve temlîk eylediğinde ol dahi nef‘an lâ-sagīr [li’s-sagīr] bi-şartü’r-rücû‘ mâlıyla ber-vech-i muharrer iştirâ ve temellük ve kabz ve kabûl eyledikden sonra semeni olan meblağ-ı mezbûr iki yüz guruşu mezbûre Fâtıma merkūm Hüseyin Ağa’ya def‘ ve teslîm ol dahi yedinden tamamen ba‘de’l-ahz ve’l-kabz ve mezbûr Hüseyin Ağa menzil-i mezkûru vasiyye-i mezbûreye ba‘de’t-teslîm menzil-i mezbûra ve semen-i mezkûra müte‘allika âmme-i da‘vâdan her biri âharın zimmetini ibrâ-i âmm-ı kātı‘u’n-nizâ‘la ibrâ ve iskāt etmeleriyle mâ-hüve’l-vâki‘ bi’t-taleb ketb olundu.<br><br>Bâ-imzâ-i hazret-i efendi.<br><br>Fi’l-yevmi’s-sâlis min-Cumâdelâhire li-sene selâse ve erba‘în ve mi’e ve elf.<br><br>Şuhûdü’l-hâl: es-Seyyid Süleyman Efendi b. es-Seyyid Hasan, Ali Ağa b. Mustafa, es-Seyyid el-Hâc Abdurrahman b. es-Seyyid Mustafa, Çorbacı İbrahim Ağa b. Derviş, el-Hâc İbrahim b. Halil, Habib Ağa b. Ömer, İbrahim Çelebi b. Mustafa, Süleyman Efendi b. Osman, Mübâşir Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=5253"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5255"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o691"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>