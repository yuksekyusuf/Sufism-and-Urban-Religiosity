﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 323<br>Hüküm no: 474<br>Orijinal metin no: [63a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü İsak’ın Osman Ağa’ya olan borcunu ödemesi</b><br><br>1400 guruş hüküm<br><br>Ma‘rûz<br><br>Osman Ağa b. Abdullah nâm kimesne İstanbul Bâb Mahkemesi’nde meclis-i şer‘-i münîrde Tütüncü İsak v. Menahim nâm Yahûdi muvâcehesinde mersûm İsak Yahûdi zimmetinde bundan akdem mâlımdan ve yedimden iştirâ ve kabz eylediği duhân semeninden ba‘de külli’l-hesâb gayr-ı ez-teslîmât sahhu’l-bâkī bin dört yüz guruş alacak hakkım olmağla meblağ-ı bâkī-i mezkûr[u] mersûm İsak Yahûdiden hâlâ taleb ederim deyü da‘vâ ettikde ol dahi cevâbında ber-vech-i muharrer ikrâr lâkin ben deynim olan meblağ-ı bâkī-i mezkûrun iki yüz guruşunu târîh-i i‘lâmdan bir ay mukaddem İstanbul’da Balatkapısı dâhilinde vâki‘ berber dükkânında müdde‘î-i merkūma edâ ve teslîm <<etmekl>> etmemle ol vechile zimmetimde bin iki yüz guruş deynim bâkī kalmışdır deyü müdde‘î-i merkūmun inkârına mukārin eylediği def‘ine ikāmet-i beyyine edemeyip tahlîfe dahi tâlib olmamağın mûcebince dâfi‘-i mersûm def‘-i mezkûruyla merkūm Osman Ağa’ya bilâ-beyyine mu‘ârazadan ba‘de’l-men‘ mersûm İsak Yahûdiden sâlifü’l-beyân ikrârıyla lâzım gelen meblağ-ı mezkûr bin dört yüz guruşun müdde‘î-i merkūm Osman Ağa’ya edâsıyla mersûm İsak Yahûdi ilzâm olunduğu mübâşirleri Bâb-ı Seraskerî kavaslarından İbrahim Kavas kulları yediyle huzûr-ı [âlîlerine i‘lâm olundu]<br><br>Fî 11 S sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>