﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 470<br>Hüküm no: 455<br>Orijinal metin no: [65b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Giritli Terzi Mehmed Ağa’nın Galata’daki kasap dükkânı gediğini bey’ bi’l-vefâ yoluyla sattığı ve geri kendisine iade etmesi gerektiği iddiasıyla Osman Usta aleyhine açtığı davada iddiasını ispat edemediği</b><br><br>Kasab ferâğı nizâ‘ı<br><br>Ma‘rûz<br><br>Derûn-ı arzuhâlde mezkûrü’l-ism Giridî Derzi Mehmed Ağa b. Ali nâm kimesne Çarşamba günü arz odasında huzûr-ı hazret-i sadâret-penâhîde ma‘kūd meclis-i şer‘-i münîrde zikri âtî kasab dükkânı gediğine mutasarrıf ve vâzı‘ü’l-yed olan sâhib-i arzuhâl Osman Usta b. Mustafa muvâcehesinde Hudâvendigār-ı esbak cennet-mekân firdevs-âşiyân merhûm ve mağfûrun-leh Sultan Abdülhamid Han -tâbe serâhû- hazretlerinin evkāf-ı şerîfelerinden Yedikule hâricinde vâki‘ ganem sel[h]hânelerinden dördüncü sel[h]hâneye merbût kasab dükkânlarından mahrûse-i Galata’da Kareki Kapısı dâhilinde habbâz fırını ittisâlinde kâin bir bâb kasab dükkânı derûnunda mevcûde gedik ta‘bîr olunan âlât-ı lâzıme-i ma‘lûme mukaddemâ bâ-temessük-i mütevellî müstakıllen benim taht-ı tasarrufumda iken bin iki yüz beş senesinde benim sulbî evlâdım olmadığına mebnî bilâ-veled fevt olur isem mahlûl olur mülâhazasıyla zikr olunan âlât-ı lâzımeyi her ne zaman diler isem bana red ve ferâğ etmek şartıyla gāib ani’l-meclis Giridî Tatar Ömer nâm kimesneye bâ-i‘lâm ve bâ-re’y-i mütevellî ferâğ ve kasr-ı yed eylediğimden sonra merkūm Tatar Ömer dahi sâlifü’l-beyân gedik ta‘bîr olunan âlât-ı [66a] lâzımeyi bin iki yüz on bir senesinde benim izin ve icâzetimle işbu mezbûr Osman Usta’dan alıp bana teslîm eylediği iki bin guruş mukābelesinde her ne zaman meblağ-ı mezbûru verir isem bana redd ü ferâğ etmek şartıyla bâ-re’y-i mütevellî mezbûr Osman Usta’ya vefâen ferâğ ve mezbûr Osman Usta dahi ol şartla kabûl etmiş idi hâlâ meblağ-ı merkūm iki bin guruşu yedimden ahz birle âlât-ı lâzıme-i merkūmeden bâ-re’y-i mütevellî keff-i yed ve bana teslîme merkūm Osman Usta’ya tenbîh olunmak matlûbumdur deyü vakf-ı müşârün-ileyhin kāimmakām-ı mütevellîsi ile hâssa kasabbaşısı izzetlü Osman Ağa taraflarından mürsel vekîlleri Kasablar Kethudâsı Ahmed Usta ve sâir kasab ustaları hâzır oldukları hâlde da‘vâ etdikde ol dahi cevâbında sâlifü’l-beyân gedik ta‘bîr olunan âlât-ı lâzıme-i ma‘lûmeyi târih-i merkūmda mezbûr Tatar Ömer hüsn-i rızâsıyla malımdan ve yedimden makbûzu olan meblağ-ı mezbûr iki bin guruş mukābelesinde ferâğ-ı kat‘î-i mu‘teber ile bâ-i‘lâm-ı şer‘î ve bâ-re’y-i mütevellî bana ferâğ ve kasr-ı yed etmekle ben dahi tefevvüz ve kabûl etmiş idim deyü mazmûnu takrîr-i meşrûhuna mutâbık bir kıt‘a i‘lâm ve bir kıt‘a mütevellî temessüğü ibrâz edip ferâğ-ı mezkûr vefâ tarîkile olduğunu inkâr etmekle müdde‘î-i mezbûr Mehmed Ağa ber-vech-i muharrer ferâğ bi’l-vefâ’ müdde‘âsına ikāmet-i beyyineden izhâr-ı acz ve tahlîfe dahi tâlib olmayıp kavl-i mücerrediyle şer‘an nesne sâbit olmamağla merkūm Mehmed Ağa da‘vâ-yı mezkûresiyle bilâ-beyyine mu‘ârazadan men‘ olunup zikr olunan âlât-ı lâzıme-i ma‘lûme ke’l-evvel Osman Usta’nın tasarrufunda ibkā olunduğu İstanbul Mahkemesi’nden huzûr.<br><br>Fî-gurreti Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31862"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31864"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>