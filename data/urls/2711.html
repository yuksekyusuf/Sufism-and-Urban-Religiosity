﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 332<br>Hüküm no: 393<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Efendi’nin varislerinden Âbide’nin hissesini diğer varis Abdülgani’ye satması</b><br><br>Husûs-ı âti’l-beyânın mahallinde tahrîri için gıbbe’l-iltimâs savb-ı şer‘-i enverden Mevlânâ Keşfî Mustafa Efendi irsâl olunup ol dahi umdetü’l-müderrisîni’l-kirâm zübdetü’l-muhakkıkīni’l-fihâm Vardarî Şeyhzâde Efendi demekle ma‘rûf Abdülgani Efendi b. el-müvellâ el-merhûm Mehmed Efendi’nin mahmiye-i İstanbul’da Molla Ahî mahallesinde sâkin olduğu menziline varıp zeyl-i vesîkada isimleri terkîm olunan Müslimîn huzûrlarında akd-i meclis-i şer‘-i şerîf eyledikde mahalle-i mezbûrede sâkin iken bundan akdem vefât eden mûmâ-ileyh Mehmed Efendi’nin verâseti zevce-i metrûkesi Sare Hatun bt. el-merhûm Isâmîzâde Mustafa Efendi’ye ve sulbî kebîr oğlu mûmâ-ileyh Abdülgani Efendi’ye ve sulbiye kebîre kızları Safiye ve Âbide ve Fâtıma ve Bakıye nâm hatunlara münhasıra olup kable’l-kısme mezbûre Safiye dahi vefât edip verâseti vâlidesi mezbûre Sare Hatun’a ve li-ebeveyn er karındaşı mûmâ-ileyh Abdülgani Efendi’ye ve li-ebeveyn kız karındaşları mezbûrât Âbide ve Fâtıma ve Bakıye’ye münhasıra olup kable’l-kısme mezbûre Sare dahi vefât edip verâseti sadrî oğlu mûmâ-ileyh Abdülgani Efendi’ye ve sadriye kızları mezbûrât Âbide ve Fâtıma ve Bakıye’ye münhasıra olup kable’l-kısme mezbûre Fâtıma dahi vefât edip verâseti li-ebeveyn karındaşı mûmâ-ileyh Abdülgani Efendi’ye ve li-ebeveyn kız karındaşları mezbûrân Âbide ve Bakıye’ye münhasıra ve tashîh-i meseleleri bin dört yüz kırk sehmden olup sihâm-ı mezbûreden yedi yüz yirmi sehmi mûmâ-ileyh Abdülgani Efendi’ye ve üçer yüz altmışar sehmi mezbûretân Âbide ve Bakıye’den herbirine isâbet etdiği şer‘an zâhir ve müte‘ayyin oldukdan sonra zâtı Sahhâf İsmail Çelebi b. Ali ve Sahhâf es-Seyyid Mehmed Çelebi b. es-Seyyid Cafer ta‘rîfleri ile mu‘arrefe olan mezbûre Âbide meclis-i ma‘kūd-ı mezbûrda işbu kitâb-ı sıhhat-nisâbın sâhibi mûmâ-ileyh Abdülgani Efendi mahzarında bi-tav‘ihâ ikrâr u i‘tirâf edip merhûm-ı mezbûr Mehmed Efendi’nin terekesinden mahalle-i mezbûrede vâki‘ bir tarafdan ba‘zan Debbâğzâde Mehmed Efendi mülkü ve ba‘zan karındaşım mûmâ-ileyh Abdülgani Efendi’nin mülk-i mevhûbu olan menzil ve bir tarafdan Şeyhülislâm iken vefât eden merhûm Yahya Efendi Medresesi ve bir tarafdan merhûme Handan Hatun Vakfı’ndan olup Ataullah Efendi tasarrufunda olan menzil ve bir tarafdan tarîk-i âm ile mahdûd fevkānî ve tahtânî büyût-ı adîdeyi ve tarîk-i âm cânibinde vâki‘ yedi bâb dükkânları müştemil arsasının senede merkūm Şeyh Nefsî? Vakfı’na elli akçe mukāta‘a-i kadîme olan menzilden ve mahmiye-i mezbûrede Küçük Karaman kurbünde Malta demekle ma‘rûf mevzi‘de vâki‘ lede’l-ahâlî ve’l-cîrân ma‘lûmü’l-hudûd olup arsalarının ayda Molla Ahî vakfına yüz yetmiş akçe mukāta‘a-yı kadîmesi olan fevkānî ve tahtânî on yedi bâb oda ve altı bâb dükkânlardan bi-hükmi’l-münâsahati’l-mezkûre bin dört yüz kırk sehmden hisse-i şer‘iyyem olan üç yüz altmış sehmini mûmâ-ileyh Abdülgani Efendi’ye bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile yetmiş sekiz bin iki yüz elli akçeye bey‘ ve teslîm, mûmâ-ileyh Abdülgani Efendi dahi iştirâ ve kabûl ve tesellüm eyledikden sonra semen-i mezbûr yetmiş sekiz bin iki yüz elli akçeyi mûmâ-ileyh Abdülgani Efendi yedinden tamâmen ahz u kabz eyledim min-ba‘d zikr olunan menzil ve odalar ve dükkânların bin dört yüz kırk sehmden üç yüz altmış sehm-i şâyi‘i mûmâ-ileyh Abdülgani Efendi’nin mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîk’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Hüseyin Çelebi b. Ebubekir ve Yusuf Çavuş b. Abdullah ile meclis-i şer‘a gelip alâ vukū‘ihi inhâ ve takrîr etdiklerinde mâ-hüve’l-vâki‘ bi’t-taleb ketb olundu.<br><br>Fî 8 min-Şa‘bâni’l-mu‘azzam sene 1081.<br><br>Şuhûdü’l-hâl: es-Seyyid Cafer Çelebi b. es-Seyyid Abdülkerim, Ramazan Efendi b. Mustafa, Ahmed b. Mustafa, Ömer Ağa b. Hüseyin, Ramazan Beşe b. Hasan, Süleyman Çelebi b. Ahmed, İbrahim Çelebi b. Receb, Mustafa b. Mehmed, Ali Çelebi b. Mustafa, Mustafa Efendi b. Hüseyin, Ramazan b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=2710"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2712"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>