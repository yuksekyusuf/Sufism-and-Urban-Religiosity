﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 156<br>Hüküm no: 145<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mısır kadılarından Mehmed Efendi’nin borcunu ödemesi</b><br><br>Mahmiye-i İstanbul’da Atpazarı’nda Mehmed Paşa Mahallesiʼnde sâkin kuzâtdan bâʻisü’l-iʻlâm Hasan Efendi b. Süleyman medîne-i Eyüb mahkemesinde meclis-i şerʻ-i hatîrde kuzât-ı Mısriye’den olup medîne-i mezbûrede Takyecibaşı Mahallesiʼnde sâkin Mehmed Efendi b. İbrahim nâm kimesne muvâcehesinde mezbûr Mehmed Efendi zimmetinde cihet-i karz-ı şerʻîden bâ-temessük iki yüz altmış dokuz guruş hakkım vardır taleb ederim deyü daʻvâ, mezbûr Mehmed Efendi cevâbında cihet-i mezbûreden müddeʻî-i mezbûr zimmetinde iki yüz altmış guruş bâ-temessük deynim vardır deyü ikrâr lâkin hakīkatte deynim olmayıp kâziben ikrâr edip temessük-ı mezbûru vermiş idim deyicek mezbûr Mehmed Efendi ikrârında kâzib olmadığına mezbûr Mehmed Efendi’nin talebiyle müddeʻî-i merkūm Hasan Efendi baʻde’t-tahlîfü’ş-şerʻî mûcebiyle meblâğ-ı mezbûr iki yüz altmış guruşu müddeʻî-i mezbûr Hasan Efendi’ye edâ ve teslîme merkūm Mehmed Efendi’ye baʻde’t-tenbîh münkir olduğu dokuz guruşu isbât içün müddeʻî-i mezbûr şâhide havâle olunduğu tescîl olunup bi’l-iltimâs huzûr-ı âlîlerine iʻlâm olundu. Bâkī fermân men-lehü’l-emrindir.<br><br>Fi’l-yevmi’s-sâmin min-Rebîʻi’l-âhir sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17097"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17099"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o755"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>