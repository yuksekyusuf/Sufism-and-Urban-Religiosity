﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 429<br>Hüküm no: 460<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cariye olarak satılan aslında hür anne ve babanın kızı olan Meryem’in cariye olmadığını ispat etmesi</b><br><br>İsbât-ı hürriyet.<br><br>Mahmiye-i İstanbul’da Sinan Ağa mahallesinde sâkine Meryem bt. Ahmed nâm seyyib meclis-i şer‘-i hatîr-i lâzımü’t-tevkīrde rıkk olmak üzere kendiye vâzı‘u’l-yed olduğu şer‘an sâbit olan Hüseyin Bey b. Ebîbekir mahzarında üzerine da‘vâ edip ben fi’l-asl vilâyet-i Rumeli’nde Vidin kasabasında vâki‘ Brasik nâm mahallede sâkin Ahmed Sipâhi b. Abdullah nâm hürrü’l-aslın aslına asla rıkk târî olmayan zevcesi Hadîce bt. Abdurrahim nâm hürretü’l-asldan mütevellide olmuş sulbiye kızı olup hürretü’l-asl iken mezbûr Hüseyin Bey rıkk olmak üzere bana vaz‘-ı yed eder suâl olunup mezbûrun kasr-ı yedine tenbîh ile sebîlim tahliye olunmak taleb ederim dedikde gıbbe’s-suâl mezbûr Hüseyin Bey cevâbında ben mezbûre Meryem’i târih-i kitâbdan dört ay mukaddem ismi ma‘lûmum olmayan gāib ani’l-meclis esirciden Rusiyetü’l-asl câriye olmak üzere seksen riyâlî guruşa iştirâ ve kabz eyledim hâlâ mezbûrenin ber-minvâl-i muharrer hürretü’l-asl olduğu ma‘lûmum değildir deyü inkâr eyledikde mezbûre Meryem’den müdde‘âsı için beyyine taleb olundukda udûl-i Müslimînden olup kasaba-i mezbûre sükkânından mahmiye-i mezbûrede İbrahim Hanzâde sarayında müsâfiren sâkin Ali Bey b. Abdullah ve Havuzlu Hamam’da müsâfiren sâkin <<Ali Bey b. Abdullah>> Ahmed Bey b. Mustafa Odabaşı nâm kimesneler li-ecli’ş-şehâde meclis-i şer‘de hâzırân olup gıbbe’l-istişhâd fi’l-vâki‘ mezbûre Meryem kasaba-i mezbûrede vâki‘ mahalle-i mezbûre Prasik’de sâkin Ahmed Sipâhi b. Abdullah nâm hürrü’l-aslın aslına asla rıkk târî olmayan zevcesi Hadîce bt. Abdurrahim nâm hürretü’l-asldan mütevellide olmuş sulbiye kızıdır. Biz bu husûsa bu vech üzer[e] şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mezbûre Meryem’in sebîli tahliye olunup mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Mefharu’l-kuzât Hüseyin Efendi el-Burûsî, Mustafa Efendi el-kâtib, Ahmed Efendi el-kâtib, Abdi Çelebi b. Hüseyin, Mustafa Çelebi b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=25346"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25348"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b429"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1009"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>