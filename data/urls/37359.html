﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 545<br>Hüküm no: 415<br>Orijinal metin no: [100a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin oğlu Mustafa’nın vasisi olan diğer Mehmed Efendi’nin muhasebe defteri</b><br><br>Mahmiye-i İstanbul’da Ayasofya-i kebîr kurbünde Üskübî mahallesi ahâlîsinden olup mahrûse-i Edirne’de bundan akdem fevt olan Mehmed Efendi b. Hasan’ın sagīr oğlu Mustafa’nın tesviye-i umûruna vasiyy-i muhtârı Mehmed Efendi b. Mustafa’nın üzerine hasbî nâzır olan Mehmed Çelebi b. Hasan talebiyle bin yüz dokuz Muharremi’l-harâmı gurresinden bin yüz on Rebî‘ülâhiri gurresine on beş ayda makbûz ve masrûfunun görülen hesâbı defteridir ki ber-vech-i âtî zikr olunur.<br><br>Hurrire fî-evâsıtı şehri Rebî‘i’l-âhir li-sene aşer ve mi’e ve elf.<br><br>Ber-mûceb-i defter-i kassâm-ı İstanbul hisse-i sagīr-i mezbûr 19.972 guruş 14 para Defter-i mezbûr mûcebince ba‘dehû vefât eden karındaşı Mehmed’den isâbet eden hissesi 1.313 guruş Ber-mûceb-i defter-i kassâm üzere hisse-i sagīre-i mezbûr 1.852 guruş Edirne defterinden müteveffâ-yı mezbûr Mehmed’in hisse-i müntakilesinden sagīr-i mezbûra isâbet eden 88 guruş 13 para Hâric ez-defter on guruş kıymetli çekmece ve dört guruş kıymetli iki aded sîm hâtem semeninden sagīr-i mezbûra isâbet eden 6 guruş 12 para Kezâlik hâric ez-defter Gönenli es-Seyyid Ömer nâm kimesneden kabz olunan yirmi beş guruşdan sagīr-i mezbûra isâbet eden hisse 102 guruş 17 para Yine hâric ez-defter Kâğıdçı Osman Çelebi’den kabz olunan yirmi guruşun bir buçuk guruşu hücceti harcına verildikden sonra bâkī kalan on sekiz buçuk guruşdan hissesi 8 guruş 4 para<br><br>Cem‘an yekûn 3.610 guruş, yalnız üç bin altı yüz on guruşdur.<br><br>Minha’l-ihrâcât<br><br>#&# Müddet-i merkūmede beher şehr yedişer buçuk guruşdan bâ-hüccet nafaka-i mefrûza-i masrûfa 112,5 guruş Ahmed Çelebi ve Fâtıma nâm Hatun’un ba‘de’t-taksîm bâ-hüccet isbât eyledikleri kırk yedi buçuk guruş ve bir rub‘dan sagīrin hissesine lâzım gelen 20 guruş, 10 zolota Mahalle-i mezbûrede vâki‘ vakıf menzilin bin yüz dokuz Muharremi’nden yüz on Muharremi’ne gelince bir senelik icâresi 3 guruş Yine mahalle-i mezbûrede vâki‘ Zeyneb Hatun Vakfı’ndan olan senelik ber-vech-i muharrer bir senelik icâresi 6 guruş Bezzâzistân-ı cedîdde vâki‘ bezzâzistân müstahfızlarına müddet-i merkūmede verilen ücret 5 guruş 1 rub‘ Sagīr-i mezbûrun malını hıfz eden sandık ve kilid semeni 3 rub‘ Zikr olunan menzil meremmeti içün ihrâc olunan 10 guruş Edirne kassâmı defteri mûcebince hissesine mahsûb olmak üzere alıkonulan eşyâ semeni 51,5 guruş, 12,5 para Defter-i mezbûr mûcebince fevt olan karındaşı mezbûr Mehmed’in hissesine mahsûb olup alıkonulan ba‘dehû sagīr-i mezbûra ba‘s olunan Mushaf-ı şerîf ve Takvîmü’l-ebdân ve Siyer ve Neseî ve Molla Câmî ve Sadrü’ş-şerî‘a beheri 42,5 guruş 2,5 para Bâlâda bast olunup sagīr-i mezbûrun hissesine mahsûb olmak üzere alıkonulan çekmece semeni 10 guruş Vasiyy-i mezbûrun mahrûse-i mezbûreden gelip ...? varınca ücret-i mekkârî ve mesârif-i tarîk ve sâir masrûfu 20 guruş Harc-ı muhâsebe 7,5 guruş Kalemiye ve huddâmiye 2,5 guruş Kaydiye-i defter 0,5 guruş<br><br>Cem‘an yekûn ihrâcât, 293,5 guruş 2 para<br><br>El-bâkī, 3.316,5 guruş 18 para, yalnız üç bin üç yüz on altı buçuk guruş on sekiz paradır.</p>          <br><a title="Önceki sayfa" style="text-decoration:none" href="./ayrmetin.php?idno=37358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0545"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1145"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>