﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 149<br>Hüküm no: 69<br>Orijinal metin no: [23a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İvaz Beşe b. Derviş b. Abdullah’ı haksız yere hapsedip parasını alan İbrahim Haseki’nin parayı geri ödemesi</b><br><br>Mahrûse-i Galata kazâsı nevâhîsinden Kapıdağı nâhiyesine tâbi‘ Şahinbogos nâm karye ahâlîsinden İvaz Beşe b. Derviş b. Abdullah nâm kimesnenin oğlu ve tarafından husûs-ı âti’z-zikre vekîl olduğu Ali Beşe b. Mehmed ve Osman Beşe b. İsmail şehâdetleriyle şer‘an sâbit olan bâ‘isü hâze’l-kitâb Mehmed Beşe b. ( ) nâm kimesne dîvân-ı hazret-i sadrazamîde ma‘kūd meclis-i şer‘-i şerîf-i âlîde Hadîka-i hâssa’da vâki‘ bostan hasekilerinden İbrahim Haseki bir husûs için kasaba-i Bandırma’ya geldikde senin Eyüb ve Kanca Mehmed ile adâvetin vardır deyü babam müvekkil-i mezbûr İvaz Beşe’yi habs ve cerîme nâmıyla bi-gayr-ı hakkın otuz guruşun ahz u kabz ve kendi mesârifine sarfla istihlâk etmişidim hâlâ suâl olunup meblağ-ı mezbûrun bi-tarîkı’d-damân alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mutâbıka beyyine taleb olundukda ityân-ı beyyineden ızhâr-ı acz ile istihlâf etmeğin fi’l-hakīka müdde‘î-i mezbûr Mehmed Beşe’nin babası müvekkil-i merkūm İvaz Beşe’yi ber-vech-i muharrer habs ve cerîme nâmıyla bi-gayr-ı hakkın otuz guruşunu ahz u kabz etmeyip ol vechile meblağ-ı mezbûrun bi-tarîkı’d-damân müvekkil-i mezbûr İvaz Beşe’ye reddi üzerine lâzım gelmedikde merkūm İbrahim Haseki’ye yemîn teklîf olundukda ol dahi yemînden nükûl etmeğin mûcebiyle meblağ-ı mezbûr otuz guruşu vekîl-i mezbûr Mehmed Beşe’ye redd ü teslîme merkūm İbrahim Haseki’ye tenbîh birle mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-ışrîn min-şehri Recebi’l-ferd li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem Mustafa Efendi Tezkire-i evvel, zübdetü ashâbi’t-tastîr ve’r-rakām Mehmed Efendi Tezkire-i sânî, fahrü’l-eşbâh ve’l-a‘yân Yusuf Bey Ser-çavuşân, fahrü’l-akrân Odabaşı ( ), el-Hâc Mehmed Çavuş, İbrahim Çavuş, Halil Efendi [b.] Mehmed, el-Hâc Mustafa.<br><br>Yevm-i sebt fî 29 min-Recebi’l-ferd li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28484"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28486"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o893"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>