﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 146<br>Hüküm no: 190<br>Orijinal metin no: [45b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Osman b. Ali’nin, ölen Sabur Hâtun bt. Ahmed’in usûbet-i nesebiye cihetinden vârisi olduğu</b><br><br>Vech-i tahrîr-i sicil budur ki Hâric-i Galata’da Hacı Memi mahallesinde vefât eden Sabur Hâtun bt. Ahmed’in ceddinin oğlunun oğlu olup usûbet-i nesebiyye cihetinden vârisi olup nakl-i şehâdet ile isbât-ı verâset eden Osman b. Ali meclis-i şer‘-i şerîfe işbu bâ‘isü’s-sicil Halil Reis b. Hızır ile hâzırân olduklarında takrîr-i kelâm edip bundan akdem mûrisem müteveffât-ı mezbûre fevt oldukda muhallefâtın emîn-i beytülmâl kabz edip mezbûr Halil Reis zevi’l-erhâm tarafından vâris olmağla isbât-ı verâset eyleyip muhallefâtından bir mikdâr mâl kabz eylemişidi hâlen ben mezbûrdan mukaddem vâris olduğum isbât eyleyip muhallefâtı cemî‘an buna hükm olundukda mâbeynimize muslihûn tavassut eyleyip cemî‘ muhallefât-ı makbûzasın kalîl ve kesîr bin beş yüz akçeye sulh eylediklerinde ben dahi meblağ-ı mezbûr bedel-i sulhu alıp kabz edip zimmet-i mûrisemin mîrâsına müte‘allik da‘vâdan umûmen ibrâ ettim min ba‘d benden veyâhud vekîlimden husûs-ı mezbûra müte‘allik mezbûr Halil Reis ile da‘vâ sâdıra olursa lede’l-hükkâmi’l-kirâm mesmû‘a olmaya deyicek gıbbe’t-tasdîk kaziyye bi’t-taleb kayd-ı sicil olundu.<br><br><br>Şuhûdü’l-hâl: Hacı Nasuh b. Ramazan, Pîrî b. Hasan, Hacı Mehmed b. Hüseyin, Hacı Mustafa b. Hasan, Mehmed b. Murad el-İmâm.</p>          <br><a title="Önceki sayfa" style="text-decoration:none" href="./ayrmetin.php?idno=18669"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18671"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>