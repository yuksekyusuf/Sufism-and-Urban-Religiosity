﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 273<br>Hüküm no: 561<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akıntıburnu köyünden Petro ve Yani’nin mirasları hususunda vârislerinin birbirlerinin zimmetlerini ibrâ ettikleri</b><br><br>Yevmü’s-sülâsâ, fî 19<br><br>Sebeb-i tahrîr-i hurûf budur ki<br><br>Akındı[burnu] nâm karyeden bundan akdem Petro nâm Nasrânî fevt olup sulbî oğullarından Kosta ve Todora ve Yani[‘yi] terk edip müteveffâ-yı mezbûrun muhallefâtından bazı muhallefâtı beyne’l-verese kısmet olunup karye-i mezbûrede iki tahtânî evi içinde at değirmeni ve buzhânesi ve fırını ve bir kıt‘a bahçesi ile mezkûr vârisler müşâ‘ [u] müşterek zabt [u] tasarruflar iken kable kısmet Yani-i mezkûr dahi fevt olup Andreya ve Manol ve Hafir nâm sagīreleri terk edip zevcesi Tarandaklidi bt. Yani[‘yi] terk etdikde mezkûr vârisler talebiyle ve ehl-i vukūfdan ve muhammin[în]den bazı kimesneler ile üzerine varıldıkda fırın değirmenli ve kırk dört zirâ‘ tûlu ve on sekiz zirâ‘ arzı [olan] bahçeden mezbûr sagīrlere, zevcesine hisse ta‘yîn olundukda hudûd-ı erba‘ası; bir tarafı dere ve bir tarafı tarîk-i âm ve bir tarafı Kosta-i mezbûra muttasıl bir tarafı Dimitri b. Pavlo [ile] mahdûd olup ve buzhâne; -kayd olundu- sonra manastırın buzhâne kapısı, iki kayık, bir anbar, fırın köşesinden tarîk-i âmme varınca duvarıyla ve bahçeden kırk dört zirâ‘ tûlu ve on sekiz [zirâ‘] arzı olan hisse Kosta’ya ta‘yîn olundukda bir tarafı tarîk-i âm bir tarafı sagīrelere ta‘yîn olunan hisseye muttasıl ve bir tarafı Todora’ya muttasıl bir tarafı Dimitri b. Pavlo’ya muttasıl [ve] mahdûd olup bahçeden altmış altı zirâ‘ tûlu yirmi dört zirâ‘ arzı olup bir tarafı tarîk-i âm ve bir tarafı mezbûr Kosta’ya muttasıl bir tarafı yine kendi mülküne muttasıl bir tarafı Anekli’nin mülküne [muttasıl] olan hisse mezbûr Todora’ya ta‘yîn olunup min ba‘d mâbeynlerinde irse müte‘allik da‘vâ ve husûmet olmadığı bi’t-taleb kayd olundu.<br><br>Tahrîren fî evâsıtı Zilhicce li-sene seb‘a ve sittîn ve tis‘a mi’e.<br><br>Şuhûd: Fahrü’l-akrân Mustafa Çavuş, Sadi Subaşı [b.] Yusuf, Ali Reis b. Abdullah, Ramazan b. Mahmud, Ahmed b. Abdullah, Mehmed b. Mustafa el-muhzır, Papas Dimitri b. Yani, Yorgi Kethüdâ [b.] Lazari, Luz b. Yani, Dode b. Diçko, Arslan b. ( ), Atnas b. Pavlo, Andreya b. Horos, Duka b. Andreya ve gayruhüm mine’l-hâzırîn. </p>          <br><a title="Önceki sayfa" style="text-decoration:none" href="./ayrmetin.php?idno=10076"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10078"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>