﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 250<br>Hüküm no: 233<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed ve Mustafa’nın tasarruflarındaki Manisa’nın Umurbeyli köyündeki tımarlarını Mehmed Emin Ağa’ya verdikleri</b><br><br>Mahmiye-i İstanbul’da Mesihpaşa mahallesi sükkânından olup Saruhan sancağında Manisa nâhiyesinde Ulurbeyli [Umurbeyli] nâm karye ve gayrıdan on bir bin iki yüz kırk akçe yazılır timâra berât-ı âlîşân ile ber-vech-i iştirâk mutasarrıflar olan Mehmed ve Mustafa veledân-ı Halil meclis-i şer‘-i hatîr-ı lâzımü’t-tevkīrde umdetü’l-emâcid ve’l-a‘yân sâhib-i hâzihi’l-vesîka Mehmed Emin Ağa v. el-Hâc Mustafa muvâcehesinde her biri ikrâr-ı tâm ve takrîr-i kelâm edip berât-ı âlîşân ile ber-vech-i iştirâk-i seviyy mutasarrıf olduğumuz timâr-ı mezkûrumuzu kendi hüsn-i rızâ ve ihtiyârımız ile mûmâ-ileyh Mehmed Emin Ağa’ya ferâğ ve kasr-ı yed ve işbu berât-ı âlîşânı yedine def‘ ü teslîm eylediğimizde mûmâ-ileyh dahi vech-i muharrer üzere kabûl etmekle min-ba‘d timâr-ı mezkûrda bizim aslâ ve kat‘â alâka ve medhalimiz kalmayıp mûmâ-ileyh Mehmed Emin Ağa’nın dâhil-i havza-i tasarrufu olmuşdur, emsâli gibi mutasarrıf olsun dediklerinde gıbbe’t-tasdîkı’l-mu‘teber mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Saferi’l-hayr min-şuhûr li-sene selâse ve hamsîn ve mi’e ve elf.<br><br>Şuhûdü’l-hâl: La‘lîzâde es-Seyyid Mehmed Ma‘sum Efendi, Yahya Efendi ser-hulefâ-i hâslar, Arif Mehmed Efendi, Mehmed Ağa b. Hasan, Mehmed Ağa tâbi‘-i Yahya Efendi, el-Hâc Mehmed tâbi‘-i Hasim Ağa, Ahmed Beşe b. Mustafa, Abdullah b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>