﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 167<br>Hüküm no: 133<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Câsus Ahmed Beşe’nin kuruyemişci dükkânını oğlu Seyyid Hasan Efendi b. Seyyid Mahmud’a sattığı</b><br><br>Kuruyemişci<br><br>Vilâyet-i Anadolu’da Alâiye kazâsına tâbi‘ Simyan karyesi ahâlisinden olup hâlâ mahmiye-i İstanbul’da Süleymâniye Câmi‘-i şerîfi kurbünde Kâtib Şemseddin mahallesinde müsâfireten sâkine ve zâtı kazâ-i mezbûr ahâlisinden Topaloğlu İbrahim Beşe b. Mehmed ve es-Seyyid Hasan Beşe b. Mustafa ve Süleyman Efendi b. Mahmud nâm kimesneler ta‘rîfleriyle mu‘arrefe olan Âişe Hatun bt. Câsus Ahmed Beşe meclis-i şer‘-i hatîr-i lâzımü’t-tevkīrde sadrî kebîr oğlu işbu bâ‘isü’l-kitâb es-Seyyid Hasan Efendi b. es-Seyyid Mahmud nâm kimesne mahzarında ikrâr-ı tam ve takrîr-i kelâm edip mahmiye-i mezbûrede Zindân kapısı hâricinde Yemiş İskelesi’nde Tahtaüzeri nâm mahâlde vâki‘ Kürdoğlu ve Kalyoncu dükkânları beynlerinde kâin İmâmoğlu dükkânı demekle şehîr ma‘lûmü’l-hudûd üç kepenk bir bâb kuruyemişci dükkânı derûnunda mevcûde akd-i âtiyyü’z-zikrin sudûruna değin yedimde mâlım ve mülküm [olan] beyne’l-esnâf gedik ta‘bîr olunur âlât-ı lâzıme-i ma‘lûmemin nısfını yedimde ibkā ve nısf-ı âharını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bin beş yüz guruşa oğlum mezbûr es-Seyyid Hasan Efendi’ye bey‘ ve temlik ve teslîm eylediğimde [33a] ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm bin beş yüz guruşu bana def‘ ü teslîm eylediğinde ben dahi yedinden ahz ü kabz ve umûruma sarfla istihlâk edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i mezkûrenin nısf-ı şâyi‘ında benim kat‘a alâka ve medhalim kalmayup ber-minvâl-i muharrer oğlum merkūm es-Seyyid Hasan Efendi’nin mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 18 Ra sene [1]238.<br><br>Şühûdü’l-hâl: Kethudâ Mustafa Ağa, es-Seyyid el-Hâc Ahmed Ağa, el-Hâc Veliyüddin Ağa, Süleyman Efendi, Hasan Efendi, Ali Yazıcı, Yiğitbaşı Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=33030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>