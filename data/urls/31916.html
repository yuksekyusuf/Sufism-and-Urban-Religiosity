﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 518<br>Hüküm no: 508<br>Orijinal metin no: [74a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’a getirilecek Tekirdağ buğdayının kilesinin habbaz taifesine doksanar paraya verileceği</b><br><br>Fiyât husûsuna dâir<br><br>Ma‘rûz<br><br>Bi-inâyetillâhi te‘âlâ işbu sene-i amîmetü’l-meymenede mahsûl-i cedîd zuhûr etmekle etrâf ve enhâdan Dersaâdet’e külliyetlü zehâir celbi lâzımeden olduğuna mebnî ber-mu‘tâd-ı kadîm kapan tüccârı ile habbâzân esnâfının beynlerinde bi’t-terâzî fiyâtını kat‘ ve tanzîmi bâbında bu dâ‘îlerine hitâben şeref-yâfte-i sudûr olan fermân-ı âlîlerine imtisâlen kapan nâibimiz efendi ve anbar emîni efendi dâ‘îleri hâzır oldukları hâlde kapan tüccârından el-Hâc Mehmed Emin Ağa ve el-Hâc İsmail Ağa ve el-Hâc Ahmed Ağa ve Abdullah Ağa ve Hafız Ali Efendi ve es-Seyyid el-Hâc Osman Ağa ve İbrahim Ağa ve Hasan Ağa ve sâirleri ile Habbâzân Kethudâsı Mustafa Ağa ve Uncular Kethudâsı es-Seyyid Mustafa Ağa ve nizâm ustalarından es-Seyyid İsmail ve Mehmed Ağa Câmili İsmail, Darıcahamamlı İsmail [74b] ve Fazlı ve Ömer ve Ali nâm kimesneler ile re‘âyâ ustalarından Haçok ve Kirkor ve diğer Kirkor ve Ağya ve Manol ve Agop ve Bogos ve sâirleri meclis-i şer‘a ihzâr olunup mazmûn-ı emr-i âlî kendilere ifâde ve tefhîm ve işbu zehâir mâddesi etrâfıyla müzâkere ve istintâk olundukda Tekfurdağı hıntasının beher keyli keyl-i İstanbûlîden ziyâde olmağla kile başı fâidesine kanâ‘at olunarak Der-aliyye’de beher keyli habbâzân tâifesine doksanar paraya verilmek üzere bi’t-terâzî kat‘-ı fiyât olunup bi-avnihî sübhânehû ve te‘âlâ ucâleten Dersaâdet’e külliyetlü zehâir celb olunmasına ikdâm olunarak mahâllinde muhtekir tâifesi ve ashâb-ı çiftlikân ve mültezimîn iddihâr-ı zehâirden men‘ ve yedlerinde olan zahîrelerini derhâl iskeleye nakl ve fiyât-ı maktû‘a-i mezkûre ile tüccâra bey‘ eyleyip habbe-i vâhide ketm ve ihtikâra cesâret ederi olur ise tedîb olunmaları bâbında müekked emr-i celîlü’ş-şân ısdâr ve irsâli muktezâ-yı maslahatdan idiği İstanbul Mahkemesi’nden huzûr.<br><br>Fî 29 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b518"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>