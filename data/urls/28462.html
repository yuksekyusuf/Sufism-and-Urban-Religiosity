﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 121<br>Hüküm no: 46<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcundan dolayı hapiste olan Hacı İbrahim b. Yusuf’un borcunun bir kısmı devlet tarafından ödendiğinden serbest bırakıldığı</b><br><br>İşbu sene-i mübârekede es-sadakatü tereddü’l-belâ ve tezîdü’l-ömr mazmûnu ile amel buyurulup ihrâz-ı rızâ-yı melik-i Gaffâr ve isticlâb-ı ed‘iyye-i hayriye-i ashâb-ı ıztırâr için tesâdduk buyurulmağla sicn-i sultânîde düyûn-ı müsbite için mahbûs olan fukarâ ve zu‘afânın garîmleri yedlerinde olan hücec-i şer‘iye mûcebince haklarının bir mikdârını taraf-ı Devlet-i aliyye’den ihsân ve tesâdduk olunan meblağdan ahz ve bâkī haklarından medyûnlarının zimmetlerini ibrâ etmeleriyle husûs-ı âti’z-zikri mahâllinde ketb u tahrîr için savb-ı şer‘den irsâl [olunan] Ebûbekir Efendi mahmiye-i İstanbul’da vâki‘ Baba Cafer zindânına varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde işbu derûn-ı hüccetde mastûrü’l-ism olan el-Hâc Mehmed Ağa b. el-Hâc Abdülkadir meclis-i ma‘kūd-ı mezbûrda medyûn-ı merkūm el-Hâc İbrahim b. Yusuf mahzarında ikrâr ve takrîr-i kelâm edip işbu derûn-ı hüccetde mastûr olduğu üzere edâsına tenbîh olunan yirmi yedi guruş ile üç rub‘ guruşun on guruşunu ber-[vech-i] muharrer tesâdduk ve ihsân olunan meblağdan ahz u kabz edip mâ‘adâ on yedi guruş ile üç rub‘ guruş da‘vâsından mezbûr el-Hâc İbrahim’in [zimmetini] ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mezbûr Ebûbekir Efendi mahâllinde ketb u tahrîr edip ba‘dehû ma‘an ba‘s olunan Mehmed b. Ahmed ve Receb b. Osman ile meclis-i şer‘a gelip alâ vukū‘ihî inhâ ve tahrîr etmeğin mâ vaka‘a bi’t-taleb ketb olundu.<br><br>Hurrire fi’l-yevmi’l-hâmis min-Şa‘bâni’l-mu‘azzam sene [1]107.<br><br>Şuhûdü’l-hâl: el-Hâc Mustafa Ağa b. ( ), es-Seyyid Şükrullah Efendi, es-Seyyid Hasan Efendi, es-Seyyid Ali Efendi, Ali Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o900"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>