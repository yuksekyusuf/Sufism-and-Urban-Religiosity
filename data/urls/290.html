﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 109<br>Hüküm no: 107<br>Orijinal metin no: [16b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi’nin babasından kalan evini annesi Gülistan’a sattığı</b><br><br>Mahmiye-i İstanbul’da Yavaşca Şahin Mahallesi’nde sâkin Hasan Çelebi b. Ca‘fer nâm şâbb-ı emred mahfil-i şer‘-i şerîfde vâlidesi hâfız-ı hâze’l-kitâb Gülistan bt. Abdullah nâm hatun tarafından ikrâr-ı âti’l-beyânı tasdîka vekîl olup vekâleti bi mâ-hüve nehci’s-sübût şer‘an sâbite olan Ahmed Çelebi b. Mehmed mahzarında tav‘an ikrâr u i‘tirâf edip babam müteveffâ-i mezbûrdan irs-i şer‘î ile bana intikāl edip mahalle-i mezbûrede vâki‘ bir tarafı Emir Çelebi b. Mehmed tasarrufunda olan vakıf menzile ve iki tarafı el-Hâc Receb b. Abdullah mülküne ve bir tarafı tarîk-i hâssa müntehî iki fevkānî odayı ve bir su kuyusunu ve muhavvata ve kenîfi hâvî cemî‘ mülk menzilimin nısf-ı şâyi‘ini cümle tevâbi‘ ve levâhıkıyla yüz elli kıt‘a riyâlî guruşa mukaddemâ vâlidem mezbûre Gülistan’a bey‘-i bâtt-ı sahîh-i şer‘î ile bey‘ ve teslîm ol dahi iştirâ ve kabz ve tesellüm eyleyip semen-i mezbûru yedinden ahz u kabz eyledim hâlâ dahi mülk-i mevrûsum olan nısf-ı şâyi‘-i bâkīmi yüz kırk riyâlî guruşa vâlidem mezbûre Gülistan’a bey‘-i kat‘î ile bey‘ ve teslîm ol dahi iştirâ ve tesellüm eyleyip semen-i mersûm yüz kırk riyâlî guruşu dahi yedinden istîfâ ve kabz eyleyip menzil-i merkūmun cümlesi vâlidem mezbûre Gülistan’ın mülk-i müşterâsı olup kat‘an benim medhal ve alâkam kalmamışdır, keyfe mâ teşâ’ ve hasbe-mâ türîd mutasarrıfe olsun dedikde gıbbe’t-tasdîki’ş-şer‘î mâ-vaka‘a bi’t-taleb sebt ü ketb olundu.<br><br>Tahrîren fi’l-yevmi’s-sâlis ve’l-ışrîn min-Şevvâli’l-mükerrem li-sene selâse ve sittin ve elf.<br><br>[17a] Şuhûdü’l-hâl: el-Hâc Osman, Mehmed Çelebi b. Mustafa el-Üsküdârî, Mustafa Çelebi b. Ca‘fer el-müezzin, İsa Bey b. Ahmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=289"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=291"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>