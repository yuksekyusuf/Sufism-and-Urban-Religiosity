﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 133<br>Hüküm no: 107<br>Orijinal metin no: [20a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çavuş Vakfı’ndan olup Şemsi bt. Mehmed’in tasarrufunda bulunan odaların tasarruf hakkının Mustafa Bey b. Abdülmennân’a devredildiği</b><br><br>Mahmiye-i Kostantiniyye’de Zincirlikuyu kurbünde Alipaşa-yı atîk mahallesinde sâkine olan Şemsi bt. Mehmed nâm hatun mahfil-i şer‘-i hatîrde bâ‘isü’l-kitâb zahrü’l-akrân Mustafa Bey b. Abdülmennân nâm Postancı muvâcehesinde bi’t-tav‘i’s-sâf ikrâr ve i‘tirâf edip merhûm Ahmed Çavuş Vakfı’ndan olup mahalle-i merkūmede vâkı‘ tarafeyni Şahbaz Bey odaları ile vakf-ı mezbûr ve tarafeyn-i âhareyni Mevlânâ Kasım Efendi mülkü ile tarîk-i âmma müntehî olup ücret-i mu‘accele ve ayda doksan akçe ücret-i müeccele ile hâlâ taht-ı îcâre ve tasarrufumda olan birbirine muttasıl üç bâb tahtânî oda ile üç bâb fevkānî odanın hakk-ı tasarrufunu vakf-ı mezbûra bi’l-fi‘il mütevellî olan işbu hâzır fi’l-meclis el-Hâc Ahmed b. Abdullah ma‘rifetiyle on bir bin beş yüz akçe bedel-i tefvîz ile mezkûr Mustafa Bey’e tefvîz ve teslîm edip ol dahi tefevvüz ve tesellüm eyledikden sonra bedel-i tefvîzi bi’t-tamâm ve’l-kemâl yedinden alıp kabz eyledim. Ba‘de’l-yevm keyfe mâ-yeşâ tasarruf eylesin dedikde gıbbe’t-tasdîk ve’t-taleb mâ vaka‘a ketb ve imlâ olundu.<br><br>Hurrire fî-evâʼili Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Mehmed Efendi b. Ali el-imâm, Sefer Çavuş b. İskender Çavuş, Mehmed b. Ali el-müezzin, Kasım Efendi b. Mahmud el-müderris, Hasan b. Abdullah subaşı, Murad b. ( ), Mehmed b. Yusuf, Veli b. İbrahim, Mehmed Çelebi b. ( ) ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>