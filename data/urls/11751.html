﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 468<br>Hüküm no: 420<br>Orijinal metin no: [133a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirmasti mahallesindeki Haremeyn Vakfı’na intikal eden evin Mustafa Bey b. Haydar’a kiraya verilmesi</b><br><br>Haremeyn Vakfı’na bi’l-fi‘il mütevellî olan Ömer Bey b. Mustafa mahfil-i kazâda sâhibü’l-kitâb Mustafa Bey b. Haydar nâm kimesne mahzarında ikrâr ve takrîr-i kelâm edip mahmiyye-i İstanbul’da Kirmasti mahallesinde sâkine iken vefât eden Gülahmer? Hatun hâl-i hayâtında silk-i mülkünde münselik mahalle-i mezbûrede vâki‘ bir tarafı Seyfullah Efendi türbesi ve bir tarafı Solak Abdurrahman Çelebi mülkü ve bir tarafı Ebulfazl Vakfı ve bir tarafı tarîk-i âm ile mahdûd olup muhavvata-i dâhiliyyesi bir oda ve bir sofa ve bir tahtânî [ve] fevkānî iki kîlârı ve bir sundurma ve matbahı ve zîr-i zemîni ve kenîfi ve muhavvata-i hâriciyyesinde fevkānî ve tahtânî iki odayı ve bi’r-i mâ ve gurfe ve dahlîz ve kenîfi müştemil menzilini vakf edip süknâsını evvelâ nefsine, ba‘dehâ îcâr olunup hâsıl olan icâresi Medîne-i Münevvere fukarâsına irsâl oluna deyu şart etmişdi. El-hâletü hâzihî mezbûre Gülahmer? Hatun vefât etmekle menzil-i mezbûrun galle ve tasarrufu cânib-i vakfa âid olup vech-i âtî üzere îcâr her vechile vakfa enfa‘ idiği mütehakkık olmağın müzâyede olunup ragabât-ı nâs inkıtâ‘ından sonra mezbûr Mustafa Bey üzerinde on dört bin akçe icâre-i mu‘accele ve yevmî bir akçe ücret-i müeccele ile karâr edip ziyâde ile tâlib-i âhar zuhûr etmeyip ve semen-i mezbûr semen-i misl olmağın ben dahi menzil-i mezbûru vech-i muharrer üzere merkūm Mustafa Bey’e îcâr eyleyip ol dahi istîcâr eyledikden sonra meblağ-ı mezbûr on dört bir akçeyi bi’t-tamâm ahz edip tasarrufuna izin verdim dedikde gıbbe’t-tasdîk mâ-vaka‘a bi’t-taleb ketb olundu.<br><br>Hurrire fî-evâsıtı Zilhicce li-sene erba‘a ve selâsîn ve elf.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11750"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11752"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o694"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>