﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 501<br>Hüküm no: 524<br>Orijinal metin no: [128b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraybosna cizyedarı Hüseyin Ağa’nın İbrahim Ağa’ya olan borcuna karşılık olarak Beypazarı mukataasına mutasarrıf olan diğer Hüseyin Ağa’daki alacağını havale etmesi</b><br><br>Sâbıkā Bosna Sarayı Cizyedârı olup hâlâ mahmiye-i İstanbul’da Şehzâde Câmi‘i kurbünde Emin Nureddin mahâllesinde müsâfiren sâkin olan Kato Hüseyin Ağa b. Mustafa b. Mehmed mahmiye-i mezbûrede meclis-i şer‘de işbu bâ‘isü’l-kitâb İbrahim Ağa b. İsmail b. Mahmud mahzarında ikrâr-ı tam ve takrîr-i kelâm edip benim işbu mezbûr İbrahim Ağa’ya beynimizde cereyân eden mu‘âmelâtdan ba‘de-külli’l-hesâb zimmetimde bin üç yüz guruş deynim olup benim dahi hâlâ ber-vech-i mâlikâne bâ-berat-ı Sultânî Beypazarı mukāta‘âsına mutasarrıf olan Hüseyin Ağa b. Mehmed Ağa zimmetinde cihet-i şer‘iyyeden yedimde olan bir kıt‘a deyn temessükü ve hüccet-i şer‘iyye mûcibince bin üç yüz guruş hakkım olmağla işbu mezbûr İbrahim Ağa’yı meblağ-ı mezbûr bin üç yüz guruş ile kabûlüne mevkūfe havâle-i sahîha-i şer‘iyye ile mezbûr Mehmed Ağa üzerine itâle ve taslît eylediğimde ol dahi havâle-i mezbûreyi kabûl eylediğinden sonra mezbûr Mehmed Ağa’nın yedimde olan bir kıt‘a deyn temessükü ile bir kıt‘a hüccet-i şer‘iyyeyi mezbûr İbrahim Ağa’ya teslîm edip ol dahi ahz u kabz eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Recebi’l-mürecceb li-sene sitte aşere ve mi’e ve elf.<br><br>Şuhûdü’l-hâl: İbrahim Ağa b. Mustafa, Yusuf Bey b. Abdullah, Fahrü’l-akrân Mehmed Ağa-yı gönüllüyân-ı Sadr-ı âlî, Fahrü’l-akrân Ömer Ağa Ağa-yı dîvân-ı Sadr-ı âlî, diğer Mehmed Ağa tâbi‘-i Veli Paşa, Kara Ali b. el-Hâc Abdullah, Ali Efendi b. Ahmed, el-Hâc Mehmed Efendi b. Ahmed, Ömer Efendi el-kādı, Veliyüddin Efendi el-kādı, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=42053"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42055"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b501"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>