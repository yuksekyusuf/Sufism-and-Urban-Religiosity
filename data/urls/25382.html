﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 452<br>Hüküm no: 495<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun bt. Mehmed’in kocası Osman Beşe b. Kurt ile muhâlaa yoluyla boşandığı</b><br><br>Hul‘ ve tarafeyn ibrâ.<br><br>Mahmiye-i İstanbul’da Sancakdâr Hayreddin mahallesinde sâkine Havva Hatun tarafından husûs-ı câ’i’z-zikre vekîl olup mezbûrenin zâtını ma‘rifet-i şer‘iye ile ârifân olan Hasan b. Mehmed ve el-Hâc Mustafa b. Mehmed şehâdetleri ile vekâleti sâbite olan Mehmed b. Müstecâb nâm kimesne meclis-i şer‘de dâmadı Osman Beşe b. Kurt nâm râcil mahzarında bi’l-vekâle ikrâr ve takrîr-i kelâm edip kızım ve müvekkilem mezbûre Havva’nın zevci mezbûr Osman Beşe zimmetinde mütekarrir ve ma‘kūdun-aleyh olan altı bin beş yüz akçe mehr-i mü’eccel ve nafaka-i iddet-i ma‘lûmesi üzerlerine ve me’ûnet-i süknâsı dahi müvekkilemin üzerine olmak üzere ve mezbûrun firâşından hâsıla sagīre kızım Fâtıma’yı hakk-ı hıdâne sâkıt olunca kendi mâlından infâk ve iksâ etmek üzere ve mezbûr Osman Beşe’ye def‘ eylediğim bin akçe dahi bedel-i hul‘ olmak üzere mezbûr Osman Beşe ile muhâla‘a-i sahîha-i şer‘iye ile muhâla‘a eylediğimde ol dahi hul‘-ı mezbûru kabûl eyledikden sonra hukūk-ı zevciyete müte‘allika cemî‘ de‘âvîden bi’l-vekâle mezbûr Osman Beşe’nin zimmetini ibrâ ve ıskāt edip ol dahi hukūk-ı zevciyete müte‘allika cemî‘ de‘âvîden kızım ve müvekkilemin zimmetini ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Mehmed Çelebi b. Yusuf, Hamza Efendi b. Ahmed el-müderris, Tarancıyan? Mustafa Ağa, Hüseyin Çelebi b. Ebûbekir, Ahmed b. Yusuf, Hasan b. Mahmud, Hüseyin Çelebi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=25381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1005"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>