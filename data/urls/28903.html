﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 634<br>Hüküm no: 487<br>Orijinal metin no: [163b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Mehmed Geylânî Vakfı’na ait ve zaviyesine bitişik olup giriş kapısı zaviye tarafında olan mahzenin kiracısı Halil Ağa b. Hasan’ın mahzene geçişine mani olunmaması</b><br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden keşf nâibimiz olan fahrü’l-müderrisîni’l-kirâm Abdullah Efendi b. Ali irsâl olunup ol dahi mahmiye-i İstanbul hısnı ebvâbından Bahçekapısı hâricinde vâki‘ merhûm eş-Şeyh Mehmed Geylânî Vakfı’ndan olup bir tarafdan ba‘zan arpacı ve ba‘zan berber dükkânları ve bir tarafdan vakf-ı mezbûr mütevellîsine meşrûta menzil ve bir tarafdan damlalık ve bir tarafdan vakf-ı mezbûrun zâviyesi ile mahdûd mahzenin üzerine varıp zeyl-i vesîka[da] muharrerü’l-esâmî Müslimîn huzûrlarında akd-i meclis-i şer‘ eyledikde mahzen-i mahdûd-ı mezkûra icâreteyn-i ma‘lûmeteyn ile mutasarrıf olan işbu râfi‘u’l-kitâb Halil Ağa b. Hasan meclis-i ma‘kūd-ı mezbûrda vakf-ı mezbûra meşrûtiyyet üzere mütevellî olan Abdullah Efendi b. Sâdık mahzarında üzerine da‘vâ ve takrîr-i kelâm edip işbu mahzen-i mahdûd-ı mezbûrun kadîmden kapısı zâviye-i mezkûre tarafında olup ve zâviye-i mezkûre arsasından hakk-ı mürûrum var iken bin yüz yedi senesinde vâki‘ harîkde muhterik olmağın müceddeden kârgir binâ edip vaz‘-ı kadîmi üzere işbu kapıyı zâviye-i mezkûre tarafına vaz‘ edip zâviye-i mezkûre arsasından kemâ-fi’l-evvel mürûr murâd eylediğimde mütevellî-i mezbûr bi-gayr-ı vechin zikrolunan kapıyı sed eyleyüp mürûrdan mâni‘ olmağla suâl olunup vaz‘-ı kadîmi üzere mürûra mâni‘ olmamak için tenbîh olunmak matlûbumdur dedikde gıbbe’s-suâl mütevellî-i mezbûr cevâbında fi’l-vâki‘ ber-vech-i muharrer mahzen-i mahdûd-ı mezkûrun zikrolunan kapısı kadîmden zâviye-i mezkûre tarafında olup ve arsa-i merkūma hakk-ı mürûru olduğunu bi’t-tav‘i’s-sâf ikrâr ve i‘tirâf etmeğin mûcebiyle müdde‘î-i mezbûr Halil Ağa’nın mürûruna mâni‘ olmamak üzere mütevellî-i mezbûra tenbîh eylediğini mevlânâ-yı mezbûr mahâllinde ketb ü tahrîr ve ma‘an ba‘s olunan Mehmed b. İbrahim ve Yusuf b. Abdurrahim ile meclis-i şer‘e gelip alâ vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer [164a] min-Saferü’l-hayr sene [1]108.<br><br>Şuhûdü’l-hâl: (…) el-Hâc Ali b. Hüseyin, Abdullah Çelebi b. Ahmed, Mehmed Çelebi b. Halil, Hasan Çelebi b. İbrahim, Süleyman Çelebi b. Bilal, Kabasakal Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b634"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o752"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>