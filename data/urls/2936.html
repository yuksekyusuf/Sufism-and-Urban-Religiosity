﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 501<br>Hüküm no: 618<br>Orijinal metin no: [111a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Ağa’nın borcu için Şahin Ali Ağa’nın Yusuf Ağa’ya ödediği paranın Halil Ağa’dan tahsil olunması</b><br><br>Dârü’l-hilâfeti’l-aliyye Kostantıniyyetü’l-mahmiye’de hâlâ sadâret-i uzmâ ve vekâlet-i kübrâ kāimmakāmı olan düstûr-ı ekrem müşîr-i efham vezîr-i muhterem sa‘âdetlü İbrahim Paşa -dâme birruhû ve feşâ- hazretlerinin kapıcılar kethüdâsı olan umdetü’l-emâsil ve’l-akrân bâ‘isü hâze’l-kitâb Şahin Ali Ağa b. Abdülvahab meclis-i şer‘-i şerîfde Paşa-i mûmâ-ileyhin sâbıkā kethüdâsı olan Halil Ağa b. Ramazan nâm kimesne mahzarında üzerine da‘vâ ve takrîr-i kelâm edip mezbûr Halil Ağa’nın bundan akdem vilâyet-i Rumili’nde medîne-i Belgrad ahâlîsinden Yusuf Ağa b. Hüseyin nâm kimesneye cihet-i karzdan deyni olan bin yüz esedî guruşa hâzırûn bi’l-meclis Paşa’yı mûmâ-ileyhin baş tezkirecisi Hüseyin Efendi ve tevâbi‘inden Ramazan Bey ve diğer Halil Ağa ile ben mezbûr Halil Ağa’nın emriyle kefîl olduğumuzdan sonra mezbûr Halil Ağa deyn-i mezbûrunun iki yüz yirmi esedî guruşunu mezbûr Yusuf Ağa’nın vekîli Derviş Bey nâm kimesneye edâ ve teslîm edip bâkī sekiz yüz seksen guruşu zimmetinde kaldığından sonra mezbûr Yusuf Ağa’nın tarafından meblağ-ı bâkī-i mezbûru kabzına vekîli olduğu Mustafa Ağa b. Hasan ve Yusuf b. Abdullah şehâdetleri ile şer‘an sâbit olan hâzır bi’l-meclis mezbûr Derviş Bey b. Beşir nâm kimesne meblağ-ı bâkī-i mezbûrun iki yüz yirmi esedî guruşunu bi-hükmi’l-kefâle hükm-i hâkim ile benden almağla suâl olunup meblağ-ı mezbûr iki yüz yirmi esedî guruşun mezbûr Halil Ağa’dan emrine binâen alıverilmesi matlûbumdur dedikde, gıbbe’s-suâl mezbûr Halil Ağa kaziyye minvâl-i meşrûh üzere olduğunu tâyi‘an ikrâr u i‘tirâf etmeğin mûcebince meblağ-ı mezbûr iki yüz yirmi esedî guruşu müdde‘î-i mezbûr Şahin Ali Ağa’ya emrine binâen mezbûr Halil Ağa’ya edâya tenbîh olunmağın mâ-vaka‘a bi’t-taleb ketb olundu.<br><br>Fî 7 min-Şevvâli’l-mükerrem sene [10]81.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret-i efendi, fahrü’l-eşbâh Mehmed Ağa ser-muhzırân Mehmed Çavuş b. Ali el-mübâşir, Mehmed Çavuş b. Mustafa, Şah Mehmed Çelebi b. Abdülhalim.</p>          <br><a title="Önceki sayfa" style="text-decoration:none" href="./ayrmetin.php?idno=2935"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2937"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b501"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>