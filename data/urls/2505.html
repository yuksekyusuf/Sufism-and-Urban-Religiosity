﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 196<br>Hüküm no: 187<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bazı eşya ve cariye bedelinden olan borcunu ödemesi hususunda Ali Beşe’ye tenbihte bulunulması</b><br><br>Mahmiye-i İstanbul’da Ali Paşa-i atîk mahallesinde sâkin fahrü’l-a‘yân işbu bâ‘isü’l-kitâb Hasan Ağa b. Ali nâm kimesne meclis-i şer‘-i hatîr-ı lâzımü’t-tevkīrde esîrci tâifesinden Ali Beşe b. Mehmed nâm kimesne mahzarında üzerine da‘vâ ve takrîr-i kelâm edip târîh-i kitâbdan bir sene mukaddem cins ve vasfı beynimizde ilm-i şer‘î ile ma‘lûm Mevlâde ta‘bîr olunur câriye semeninden yetmiş kıt‘a esedî guruş ve yedimden müşterâ ve makbûz bir sîm raht ve bir sîm gaddâre ve bir aba kerrâke semenlerinden dahi yetmiş kıt‘a esedî guruş ki cem‘an yüz kırk kıt‘a esedî guruş hakkım olup hattâ bana zimmetinde yüz kırk kıt‘a esedî guruş deyni olduğunu Müslimîn huzûrunda ikrâr dahi etmiş idi, suâl olunup meblağ-ı mezbûru bana teslîme tenbîh olunması matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-ı Müslimînden olup mahmiye-i mezbûrede Mercan Ağa mahallesinde sâkin Osman Çelebi b. Mehmed ve Unkapanı kapısı dâhilinde Yavuzer mahallesinde sâkin Mehmed Dede b. Osman li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Ali Beşe bundan akdem zikr olunan Mevlade câriye semeninden yetmiş kıt‘a esedî guruş ve bir sîm raht ve bir sîm gaddâre ve bir aba kerrâke semenlerinden dahi yetmiş kıt‘a esedî guruş ki cem‘an yüz kırk kıt‘a esedî guruş müdde‘î-i mezbûra zimmetimde vâcibü’l-edâ ve lâzımü’l-kazâ deynim vardır deyü bizim huzûrumuzda ikrâr ve bizi işhâd etmiş idi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mersûm yüz kırk kıt‘a esedî guruşu müdde‘î-i mezbûr Hasan Ağa’ya edâ ve teslîme mezbûr Ali Beşe’ye tenbîh birle mâ-hüve’l-vâki‘ bi’t-taleb ketb olundu.<br><br>Fi’l-yevmi’s-samin min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Ahmed b. el-Hâc Mehmed, Ebubekir b. el-Hâc Mehmed, Hasanb. Abdullah, İbrahim b. Halil, Ali Çelebi b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=2504"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2506"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>