﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 124<br>Hüküm no: 75<br>Orijinal metin no: [31-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Harusima bt. Marat’ın Zakar v. Melkon’a sattığı arsa satışının iptal edilmesi davasının reddedildiği</b><br><br>Harusima Nasrâniyenin arsa da‘vâsından men‘<br><br>Ma‘rûz<br><br>Ashâb-ı arzuhâlden şahsı mu‘arrefe Harusima bt. Marat nâm Nasrâniye sadrî kebîr oğlu Mankasar v. Rebun nâm zimmî hâzır olduğu hâlde bi’l-ma‘iye rü’yete memûr Evkāf müfettişi fazîletlü semâhatlü Mîr es-Seyyid Mehmed Emin Âsaf Efendi ma‘iyetiyle şifâhen sâdır olan fermân-ı âlîlerine imtisâlen Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde zikri âtî bir bâb bostana vaz‘-ı yedi mütehakkık olan derûn-ı arzuhâlde ismi mastûr Zakar v. Melkon nâm râhib muvâcehesinde Haremeynü’ş-şerîfeyn hazînesinden mazbûten idâre <<olunan>> buyurulan evkāfdan cennet-mekân firdevs-âşiyân merhûm ve mağfûrun-leh Sultan Bâyezid-i Velî Hân-ı Gāzi -tâbe serâhû- hazretleri evkāf-ı şerîfeleri müstegallâtından olup kasaba-i Kasımpaşa bünyânına tâbi‘ Beyoğlu civârında Papasgebris? nâm mahâlde vâki‘ beher şehr üç yüz altmış akçe icâre-i müecceleli ma‘lûmü’l-hudûd terbî‘an beş bin yüz altmış iki zirâ‘ bir kıt‘a müfrez bostan arsası benim bi’l-icâreteyn uhde-i tasarrufumda olmağla ben arsa-i mezkûreyi bin iki yüz kırk yedi senesi Şevvâli’l-mükerreminin yirmi altıncı günü on altı bin guruş bedel-i makbûz mukābelesinde bâ-re’y-i mütevellî mersûm Zakar Râhib’e kat‘iyyen ferâğ ve tefvîz eylediğimde ol dahi ber-vech-i muharrer tefevvüz ve kabûl edip ancak râhib-i mesfûr arsa-i mezkûrenin bir mikdâr mahâlli üzerine Ermeni sıbyâni’çün bir bâb mu‘allimhâne binâ ve inşâ ettirmeğe ta‘ahhüd etmiş iken târih-i mezkûrdan beri mu‘allimhâne inşâ ettirmeyip menzil binâ ve inşâ ettirmekle suâl olunup arsa-i mezkûrenin bir mikdârı üzerine mu‘allimhâne binâ etmek yâhûd şart-ı mezkûre binâen bedel nâmıyla kendiden makbûzum olan meblağ-ı mezkûr on altı bin guruşu yedimden ahz ve arsa-i mezkûru bâ-ma‘rifet-i mütevellî bana geri red ve ferâğ etmek üzere mersûm Zakar Râhib’e tenbîh olunmak murâdımdır deyü ricâl-i Devlet-i aliyyeden hâlâ Evkāf-ı Hümâyûn nâzırı sa‘âdetlü atûfetlü Numan Mahir Beyefendi kıbelinden memûr el-Hâc İbrahim Ağa hâzır olduğu hâlde tasaddî eylediği şart da‘vâsı takrîr-i meşrûhu üzere müvecceh ve mültefit olmayıp ancak istikşâf-ı hâl için râhib-i mersûm istintâk olundukda cevâbında arsa-i mezkûreyi târih-i mezkûrda bana ber-minvâl-i muharrer kat‘iyyen ferâğ edip hattâ yedimde olup işbu sene-i mübâreke şehr-i Rebî‘ülâhirinin yirmi ikinci günü târihiyle müverraha ve hâlâ mahrûse-i Galata kādısı mevâlî-i i‘zâmdan fazîletlü es-Seyyid Mehmed Refî Efendi’nin imzâ ve hâtemini hâviye bir kıt‘a istihkâm hücceti nâtıka olduğu üzere dahi müdde‘iye-i mersûme Harusima Nasrâniye arsa-i mezkûreyi târih-i mezkûrda bedel-i mezkûr on altı bin guruş bedel mukābelesinde bâ-re’y-i mütevellî bana kat‘iyyen ferâğ eylediğini takrîr ve ferâğ-ı mezkûra müte‘allika âmme-i da‘vâdan benim zimmetim ve ben dahi bedel-i müstehlek-i mezkûrun taleb ve istirdâdına müte‘allika âmme-i da‘vâdan müdde‘iye-i mersûme Harusima Nasrâniyenin zimmetini her birimiz ibrâ-i âmm-ı sahîh-i şer‘î ile kabûlü hâvî ibrâ ve iskāt <<eyleyip>> etmişidik deyü mazmûnu min-külli’l-vücûh takrîr-i meşrûhuna mutâbıka hüccet-i mezkûreyi ibrâz birle eylediği def‘ini ve mazmûn-ı hüccet-i mezkûreyi müdde‘iye-i mersûme Harusima Nasrâniye bi-tamamihi tâyi‘an ve kat‘iyyen ikrâr ü i‘tirâf etmeğin mûcebince müdde‘iye-i mersûme Harusima Nasrâniye da‘vâ-yı mezkûresiyle mersûm Zakar Râhib’e bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm [olundu]<br><br>Fî 21 C sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>