﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 482<br>Hüküm no: 613<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi’nin Cizyedar İbrahim Ağa’dan aldığı cizye evrakı hesabından sonra zimmetinde olan borcu ile alakalı davaya sulh bedeli karşılığı son verildiği</b><br><br>Bâ-mühr-i efendi, sulh<br><br>Ma‘rûz<br><br>Sâhibe-i arzuhâl Fâtıma’nın zevci Mustafa Efendi meclis-i şer‘de derûn-ı arzuhâlde mezkûrü’l-ism es-Seyyid İbrahim Ağa muvâcehesinde bundan akdem mezbûr es-Seyyid İbrahim Ağa mahrûse-i Edirne cizyedârı iken mahrûse-i mezbûre havâlîsinde uhdesinde olan Yanbolu ve Üsküdar cizyeleri evrâkından a‘lâ ve evsat ve ednâ i‘tibâriyle dört bin dört yüz cizye evrâkını bana def‘ ve teslîm ben dahi ba‘de’t-tevzî‘ ağa-i mûmâ-ileyh ile hesâb gördüğümüzde teslîmâtımdan mâ‘adâ zimmetimde bâkī kalan bin guruş deynim mukābelesinde ben ve hâzıra bi’l-meclis zevcem mezbûre Fâtıma mâlımızdan ber-mûceb-i defter-i müfredât eşyâ-i ma‘lûmemizi irhân ve teslîm mezbûr es-Seyyid İbrahim Ağa dahi irtihân ve tesellüm ve kabûl eylediğinden sonra deyn-i mezbûrun yüz yirmi buçuk guruşunu edâ edip zimmetimde ancak sekiz yüz yetmiş dokuz buçuk guruş deynim bâkī kalmış iken mezbûr es-Seyyid İbrahim Ağa rihân-ı mezbûreden işbu defter mantûkunca bin yüz on guruş kıymetli eşyâ-i ma‘lûmemizi iznimiz yoğ iken fuzûlî âhara bey‘ ile istihlâk etmekle rihân-ı müstehleke kıymetinden sekiz yüz yetmiş dokuz buçuk guruş deyn-i mezkûrdan ol mikdârına takas olundukdan sonra bâkī kalan iki yüz yetmiş buçuk guruşu bi-tarîkı’z-zamân mezbûr es-Seyyid İbrahim Ağa’dan taleb ederiz deyü eyledikleri da‘vâlarında mezbûr Mustafa Efendi ve zevcesi merkūme Fâtıma yüz guruş bedel-i makbûza mezbûr es-Seyyid İbrahim Ağa ile ber-nehc-i şer‘î sulh olup gerek müdde‘iyân-ı mezbûrân ve gerek mezbûre Fâtıma’nın vâlidesi hâzıra bi’l-meclis Hadîce nâm hatun târîh-i i‘lâma gelince âmme-i da‘vâdan merkūm es-Seyyid İbrahim Ağa’nın zimmetini ibrâ ve ıskāt eylediklerinde ol dahi kezâlik âmme-i da‘vâdan mezbûrûnun zimmetlerini ibrâ-i âm ile ibrâ ve ıskāt edip kat‘-ı nizâ‘ eyledikleri ba‘de’t-tescîl huzûr-ı âlîlerine i‘lâm olundu.<br><br>Fî 8 S sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b482"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>