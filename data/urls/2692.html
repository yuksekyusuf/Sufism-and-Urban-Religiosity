﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 316<br>Hüküm no: 374<br>Orijinal metin no: [70b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa Efendi’nin menzilini müştemilatıyla birlikte Ahmed Ağa’ya satması</b><br><br>Dârü’l-hilâfeti’l-aliyye Kostantıniyyetü’l-mahmiye’de Çıkrıkçı Kemâl mahallesi sükkânından es-Seyyid Musa Efendi b. es-Seyyid Mehmed nâm kimesne meclis-i şer‘-i şerîfde Dergâh-ı âlî -dâme merci‘an li’l-e‘âlî- yeniçerileri ocağında hâlâ kethüdâ-yı bey olan umdetü’l-emâcid ve’l-ekârim câmi‘ü’l-mehâsin ve’l-mekârim Ahmed Ağa b. Mustafa tarafından menzil-i âti’l-beyânı iştirâ ve def‘-i semene vekîl olup vekâleti Çavuşzâde demekle ma‘rûf Hasan Çelebi b. Mehmed ve Mustafa Çelebi b. Hüseyin nâm kimesneler şehâdetleri ile şer‘an sâbite olan râfi‘ü’l-kitâb Ali Efendi b. Hüseyin mahzarında ikrâr ve takrîr-i kelâm edip akd-i âtiz-zikrin sudûruna değin yedimde mülküm ve hakkım olup mahalle-i mezbûrede vâki‘ bir tarafdan Solak Halil Çelebi mülkü ve bir tarafdan Hasan Çelebi mülkü ve bir tarafdan Bolevî Mehmed Efendi Vakfı ve bir tarafdan tarîk-i âm ile mahdûd muhavvata-i hâriciyesinde fevkānî bir oda ve tahtânî bir bâb oda ve kenîfi ve muhavvata-i dâhiliyesinde fevkānî bir bâb oda ve bir sofa ve bir tahta-pûş ve bir kenîf ve tahtânî bir bâb oda ve bir kenîf ve cüneyneyi müştemil mülk menzilimi cümle tevâbi‘ ve levâhıkı ve kâffe-i hukūk ve merâfıkı ile vekîl-i mezbûr Ali Efendi’ye tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile beşyüz esedî guruşa bey‘ ve teslîm, ol dahi müvekkil-i mûmâ-ileyh Ahmed Ağa için iştirâ ve tesellüm etdikden sonra semen-i mezbûr beşyüz esedî guruşu yedinden tamâmen ahz u kabz eyledim, min-ba‘d menzil-i mahdûd-ı mezbûr müvekkil-i mûmâ-ileyh Ahmed Ağa’nın mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 8 min-Şa‘bâni’l-mu‘azzam sene 1081.<br><br>Şuhûdü’l-hâl: Hasan Çelebi b. Mehmed Çavuş, Mustafa Ağa b. Hüseyin, Halil Çelebi b. İbrahim Bey, Siyami Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b316"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>