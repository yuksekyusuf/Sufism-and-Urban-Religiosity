﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 286<br>Hüküm no: 358<br>Orijinal metin no: [75b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasomi ve Panayid kiliselerinin ferman ile verdikleri imdadiye</b><br><br>Mahmiye-i İstanbul’da Ayvansaray kapısı dâhilinde Kasomi <<dâhilinde>> kilisesi cemâ‘atinden Mosko v. İksakosti ve Vasil v. Tıryadafil ve Hürmüz v. Gavril ve Laskari v. Çelo ve Dimitri v. Yani ve Nikola v. Yahşi nâm Ermeniler vesâirleri meclis-i şer‘de Eğrikapısı dâhilinde Panayid kilisesi cemâ‘atinden Manol v. Dimo ve Şeri v. Nikola ve Hristoverli v. Anderiço ve Kostanti v. Papa Dimitri ve Yanaki v. Todoş vesâirleri muvâcehelerinde takrîr-i kelâm edip mezbûrûnun kiliseleri bize yamak verir hânemiz olmağla hâlâ fermân-ı âlî ile imdâdiye deyü beher hâne üçer yüz guruşun bir hânesine isâbet edeni biz ve bir hânesine isâbet edeni mezbûrûn edâ ve teslîm etmek üzere ba‘de’l-münâza‘a kabûl ve ittifâk ve ahd u mîsâk ziyâde talebiyle her birimiz âhara <<ta‘ahhüd>> ta‘vîz etmek üzere kabûl ve ittifâk eyledik husûs-ı mezbûr kendilerden istihbâr olunup takrîrleri tahrîr olunması matlûbumuzdur dediklerinde gıbbe’s-suâl mezbûrûn cevâblarında fi’l-hakīka hâl bâlâda şerh-i beyân ve tafsîl-i ayân olunan minvâl üzere olup biz mezbûrûnun kilisesinde yamak olmağla iki kilisenin zikr olunan iki hâneye lâzım gelen imdâdiyesi iştirâk-i seviy ile edâya iltizâm eyledik deyü ta‘yîn ve tahkīk etmeğin işbu vesîka bi’t-taleb ketb olundu.<br><br>Li-sene mi’e ve elf.<br><br>Şuhûdü’l-hâl: İbrahim Çelebi [b.] Ahmed, Ebûbekir b. Hüseyin, el-Hâc Mustafa Çelebi b. Bali, Ebûbekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o324"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>