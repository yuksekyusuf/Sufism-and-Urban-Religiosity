﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 258<br>Hüküm no: 209<br>Orijinal metin no: [82-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haci Kirkor’un Dülger Kalfası Agop hakkında kefaletinden dolayı alacaklı olduğu iddiasıyla açtığı davanın geçersiz olduğu</b><br><br>Emânete kefâlet-i sahîha olmadığı<br><br>Ma‘rûz<br><br>Şerbethâneci tâifesinden arzuhâl sâhibi Aci Kirkor v. Bedros zimmî meclis-i şer‘-i hatîrde dülger kalfalarından derûn-ı arzuhâlde ismi mastûr Agop v. Aslan zimmî muvâcehesinde bin iki yüz elli altı senesi Şa‘bâni’l-mu‘azzamı’nın yirmi beşinci günü ben mersûm Agop zimmînin li-ebeveyn er karındaşına ve yine dülger kalfalarından gāib ani’l-beled Maruka zimmîye mahrûse-i Galata hâricinde Beyoğlu nâm mahâlde Şeyhü’l-harem Hüseyinağa mahallesinde kâin mutasarrıf olduğum arsa üzerine kendi mâlından iktizâ eden kereste ve levâzım-ı sâirenle benim için bir bâb menzil binâ ve inşâ eyle beher zirâ‘ına sana yetmişer guruş vereyim deyip ol dahi râzı oldukdan sonra menzil-i mezkûrun binâsına sarf için mâlımdan ber-vech-i peşîn üç bin guruş mersûm Maruka zimmîye def‘ ü teslîm eylediğimde karındaşı mesfûr Agop zimmî ben işbu üç bin guruşa kefîlim deyip meblağ-ı mezkûra kefîl oldukdan sonra karındaşı mersûm Maruka zimmî arsa-i mezkûrede nesne binâ etmeyip meblağ-ı merkūmu istihlâk ile vilâyeti olan Kayseriye Kazâsı’na gidip onda mütemekkin olmağla mücerred mersûm Agop zimmî ber-vech-i muharrer meblağ-ı merkūm üç bin guruşa kefîl olduğuna binâen meblağ-ı merkūmu mersûm Agop zimmîden hâlâ taleb ederim deyü takrîr-i meşrûhu üzere tasaddî eylediği da‘vâsı meblağ-ı merkūm emânet olup bu vechile kefâlet-i sahîha olmadığından meşrû‘a ve iltifâta şâyân olmadığı müdde‘î-i mesfûr Aci Kirkor zimmîye tefhîm ve mûcebince da‘vâ-yı mezkûresiyle mersûm Agop zimmîye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 25 min-Muharrem sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34861"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34863"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>