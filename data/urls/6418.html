﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 223<br>Hüküm no: 202<br>Orijinal metin no: [28b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi’nin evdeki yarı hissesini kardeşi Ahmed Çelebi’ye sattığı</b><br><br>Mübâya‘a<br><br>Mahmiye-i İstanbul’da el-Hâc Evliyâ mahallesinde sâkin Hasan Çelebi b. Mehmed nâm kimesne meclis-i şer‘-i hatîr-ı lâzımü’t-tevkīrde li-ebeveyn er karındaşı bâ‘is-i hâze’l-kitâb Ahmed Çelebi mahzarında ikrâr-ı tâm ve takrîr-i kelâm edip mahalle-i mezbûrede vâki‘ bir tarafdan Ali Çavuş mülkü ve bir tarafdan Arnavud Hüseyin mülkü ve bir tarafdan Mehmed mülkü ve bir tarafdan tarîk-i hâs ile mahdûd fevkānî bir bâb oda ve tahtânî iki bâb oda ve bir sofa ve bir bi’r-i mâ ve kenîf ve eşcâr-ı müsmire ve gayr-ı müsmireli bahçeyi müştemil mülk menzilin nısf-ı şâyi‘i karındaşım mezbûr Ahmed Çelebi’nin ve nısf-ı şâyi‘-i âharı akd-i âti’z-zikrin sudûruna değin yedimde mülk ve hakkım olmağla zikr olunan nısf-ı şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile yetmiş beş guruşa karındaşım mezbûr Ahmed Çelebi’ye bey‘ ve temlîk eylediğimde ol dahi ber-vech-i muharrer iştirâ ve temellük ve kabûl edip semeni olan meblağ-ı mezbûr yetmiş beş guruşu mezbûr Ahmed Çelebi yedinden tamâmen ahz u kabz eyledim ba‘de’l-yevm menzil-i mahdûd-ı mezkûrda kat‘an benim alâka ve medhalim kalmayıp mecmû‘u karındaşım mezbûr Ahmed Çelebi’nin alâ mâ yeştemilühû ve yahvîhi mülk-i müşterâsı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Muharremi’l-harâm li-sene selâse ve hamsîn ve mi’e ve elf.<br><br>Şuhûdü’l-hâl: İbrahim Beşe b. Hüseyin, Mustafa Beşe b. Ömer, es-Seyyid Ahmed b. es-Seyyid İbrahim, Hüseyin Beşe b. Hüseyin, Ahmed Beşe b. Hüseyin, Kethüdâ el-Hâc Ahmed b. Ali yorganî, Hurmacı Abdullah Ağa, Ali Usta b. Mehmed, Molla Ahmed b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=6417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>