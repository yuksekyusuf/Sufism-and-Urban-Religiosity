﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 214<br>Hüküm no: 167<br>Orijinal metin no: [69-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haffaf Ebubekir Ağa’nın, boşandığı hanımı Zekiye ile kız kardeşi Emine ve kayınvalidesi Esma’ya olan borcunu bir hafta içinde ödemeyi taahhüt edip zimmet ibrası yaptıkları</b><br><br>2000 [guru]ş hükm<br><br>Ma‘rûz<br><br>Sâhibe-i arzuhâlden mu‘arrefetü’z-zât Zekiye Hatun bt. el-müteveffâ el-Hâc Halil kezâlik zâtları mu‘arrefeler kız karındaşı Emine Hatun ve vâlideleri Esma Kadın bt. Abdullah hâzıra olduğu hâlde Çarşamba günü huzûr-ı cenâb-ı mu‘allâi’l-menâb-ı Fetvâ-penâhî’de ma‘kūd meclis-i şer‘-i münîrde mezbûre Zekiye Hatun’un zevc-i sâbıkı derûn-ı arzuhâlde mezkûrü’l-ism Haffâf es-Seyyid Ebûbekir Ağa b. Hafız Ömer muvâcehesinde bundan akdem mezbûr es-Seyyid Ebûbekir Ağa ile mukaddemâ zevciyet beynimizde kāime ve babam müteveffâ-yı mezbûr el-Hâc Halil hayatında iken mezbûr es-Seyyid Ebûbekir Ağa babam mezbûr yediyle mâlımdan iktirâz ve kabz ve umûruna sarfla istihlâk eylediği iki bin guruşu ben ve karındaşım hâzıra-i mezbûre Emine Hatun’un dahi mâlından yine babamız mezbûr yediyle karz alıp istihlâk eylediği üç bin guruşdan bâkī bin guruşu hâzıra-i merkūme Emine Hatun ve vâlidemiz hâzıra-i mezbûre Esma Kadın’ın dahi mâlından ta‘mîr ettirmek için ahz ve ba‘dehû bi-gayrı hakkın istihlâk eylediği iki bin beş yüz guruş kıymetli etrâfı elmaslı bir zümrüd küpesinin kıymet-i mezkûresi olan iki bin beş yüz guruşu dahi bi-tarîki’d-damân vâlidemiz mezbûreden her birimiz mezbûr es-Seyyid Ebûbekir Ağa’dan hâlâ taleb ederiz deyü kız karındaşım ve vâlidemiz hâzıretân-ı mezbûretân Emine Hatun ve Esma Kadın ile ma‘an da‘vâ eylediğimizde ol-vechile beynimizde ba‘de vukū‘i’l-münâza‘a bâ-tavassut-ı muslihîn mezbûr es-Seyyid Ebûbekir Ağa ile an-inkârin ben ber-minvâl-i muharrer tasaddî eylediğim da‘vâ-yı mezkûremden bin guruş bedel-i makbûza ve kız karındaşım hâzıra-i mezbûre Emine Hatun dahi kezâlik tasaddî eylediği da‘vâ-yı mezkûresinden beş yüz guruş bedel-i makbûza ba‘de akdi’l-musâlaha ve’l-kabûl ziyâde müdde‘âlarımıza ve bi’l-cümle husûs-ı mezkûra ve mahrûse-i Galata hâricinde Beyoğlu nâm mahâlde Şeyhü’l-harem Ağa mahallesinde kâin bir bâb menzil arsasından mâ‘adâ işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden ben ve kız karındaşım ve vâlidemiz hâzıretân-ı mezbûretân Emine Hatun ve Esma Kadın’dan her birimiz mezbûr es-Seyyid Ebûbekir Ağa’nın zimmetini ibrâ-i âmm-ı sahîh-i şer‘î ile ibrâ ve iskāt eylediğimizde ol dahi kezâlik husûs-ı mezkûra ve sâir cemî‘ hukūk-ı şer‘iyeye müte‘allika âmme-i de‘âvîden benimle hâzıretân-ı mezbûretânın zimmetimizi ibrâ-i âm ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü ba‘de’l-ikrâr ve’t-tesâdık mezbûre Zekiye Hatun mâlından bin guruş ve kız karındaşı hâzıra-i mezbûre Emine Hatun dahi mâlından beş yüz guruş ve vâlideleri hâzıra-i mezbûre Esma Kadın dahi mâlından kezâlik beş yüz guruş mezbûr es-Seyyid Ebûbekir Ağa’ya ikrâz ve teslîm ol dahi ber-vech-i muharrer iktirâz ve kabz ve âhara idâne ile istihlâk edip minvâl-i muharrer üzere cem‘an iki bin guruş zimmetinde mezbûrât Zekiye Hatun ve Emine Hatun ve Esma Kadın’a sahîhan deyni olduğunu ikrâr ü i‘tirâf ve târih-i i‘lâm-ı mezkûrdan bir hafta mürûrunda tamamen edâ-i deyne ta‘ahhüd ettikde mezbûrât dahi râziye oldukları İstanbul Mahkemesi’nden huzûr-ı [âlîlerine i‘lâm olundu]<br><br>Fî 21 Zilhicce sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34819"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34821"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>