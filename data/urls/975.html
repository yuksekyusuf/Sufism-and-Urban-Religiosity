﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 100<br>Hüküm no: 72<br>Orijinal metin no: [13b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şile’nin Dereseki köyünden Sucu Ahmed’in Sucu Mehmed Arif’e sattığı bargirleri geri alması ve bedelini iade etmesi</b><br><br>Ma‘rûz,<br><br>Medîne-i Üsküdar’a muzâfe Yoros nâhiyesine tâbi‘ Dereseki karyesi ahâlîsinden derûn-ı arzuhâlde mezkûrü’l-ism Sucu Ahmed b. Hasan nâm kimesne Bâb-ı hazret-i fetvâ-penâhîde Sadâret-i Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde İstanbul’da Hasan Paşa Hanı kurbünde sâkin sâhib-i arzuhâl Sucu es-Seyyid Mehmed Ârif b. el-Hâc Halil nâm kimesne muvâcehesinde ben işbu târîh-i i‘lâm-ı şehrî Rebî‘ülevvelin ikinci günü malımdan sekiz re’s bârgirlerimi iki bin sekiz yüz elli guruş semen-i medfû‘ ve makbûza mezbûr es-Seyyid Mehmed Ârif’e bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl etmiş idi. El-hâletü hâzihî zikr olunan bârgirler mezbûr es-Seyyid Mehmed Ârif’in yedinde mevcûd olduğuna binâen merkūm es-Seyyid Mehmed Ârif ile bey‘-i mezkûru bi’t-terâzî beynimizde fesh ve ikāle etmemizle semen olmak üzere makbûzum olan meblağ-ı mezkûr iki bin sekiz yüz elli guruş ile nâhiye-i mezbûreye tâbi‘ Kâğıdhâne karyesinde kâin taht-ı icâremde olan bir kıt‘a çayırın mevcûd otunu mezbûre bey‘ etmek için semen nâmıyla merkūm es-Seyyid Mehmed Ârif’den peşînen makbûzum olan dokuz yüz elli guruş ki cem‘an üç bin sekiz yüz guruşu mezbûr es-Seyyid Mehmed Ârif’e ol dahi zikr olunan bârgirleri bana teslîm ve her birimiz âhar yedinden bi’t-tamâm ve’l-kemâl ahz u kabz etmemizle bi’l-cümle husûs-ı mezkûrlara müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü mukırr-ı müdde‘î-i mezbûr Ahmed’in bi’l-cümle takrîr-i meşrûhunu mezbûr es-Seyyid Mehmed Ârif tasdîk ve bu vechile kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî 11 Ra sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>