﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 59<br>Hüküm no: 15<br>Orijinal metin no: [3b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun ile Ahmed Bey’in muhalaa yoluyla boşandıkları</b><br><br>Mahmiye-i İstanbul’da Hoca Hayreddin Mahallesi’nde sâkine Fâtıma Hatun bt. Süleyman Ağa b. Abdullah nâm bikr-i bâliga tarafından husûs-ı âti’l-beyâna vekîl olup hasm-ı câhid mahzarında mezbûreyi ma‘rifet-i şer‘iyye ile ârifân olan Mehmed Efendi b. Ahmed ve el-Hâc İbrahim b. Ahmed nâm kimesneler şehâdetleri ile vekâleti sâbite olan müvekkile-i merkūmenin babası olan Süleyman Ağa b. Abdullah meclis-i şer‘-i hatîr-i lâzımü’t-tevkīrde bâ‘isü hâze’l-kitâb Ahmed Bey b. Mehmed nâm cündî muvâcehesinde bi’l-vekâle ikrâr ve takrîr-i kelâm edip kızım müvekkile-i merkūme Fâtıma’nın zevc-i gayr-ı medhûlün-bihâsı olan mezbûr Ahmed Bey zimmetinde mütekarrer olan elli bin akçe mihr-i [müe]ccelinin nısfı ve nafaka-i iddet-i mu‘ayyene-i ma‘lûme ve meûnet-i süknâsı üzerine, mezbûr Ahmed Bey ile muhâla‘a edip hukūk-ı zevciyet ve sâir husûsa müte‘allika da‘vâdan herbirimiz âharın zimmetini ibrâ ve ıskāt eyledi, ba‘de’l-yevm mazmûn-ı kitâba muhâlif da‘vâ sudûr ederse lede’l-hükkâm-ı zevi’l-ihtirâm istimâ‘ ve ısgā olunmasın dedikde mezbûr Ahmed Bey dahi vech-i mu‘ayyen üzere zevcesi mezbûre Fâtıma ile nısf mehr-i müecceli yirmi beş bin akçe ve nafaka-i iddet ve meûnet-i süknâsı üzerine hul‘ edip zevciyet ve gayrı da‘vâdan zimmetini ibrâ ve ıskāt etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Recebi’l-mürecceb li-sene selâse ve sittin ve elf.<br><br>Şuhûdü’l-hâl: Hüseyin Ağa b. Hasan, Mehmed Efendi b. İbrahim el-müderris, Mustafa Efendi [b.] Hasan, İbrahim Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=197"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=199"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>