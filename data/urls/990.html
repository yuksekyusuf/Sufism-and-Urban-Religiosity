﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 116<br>Hüküm no: 87<br>Orijinal metin no: [17a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaşiye bt. Manol’un varisleri Hıristo, Kutni, Eleniko ve Panayot’un, Yani v. Panayot aleyhindeki menzil davalarının meşru olmadığı</b><br><br>Ma‘rûz,<br><br>Medîne-i Üsküdar’a muzâfe Gekbüze nâhiyesine tâbi‘ Darıca karyesi mütemekkinlerinden olup medîne-i mezkûre nevâhîsinden Kartal nâhiyesine tâbi‘ Ada-i kebîr’de mütemekkin iken işbu târîhden sekiz ay mukaddem hâlike olan Anaştaşiye bt. Manol v. Adam Nasrâniyenin verâseti zevc-i metrûku Hıristo v. Mihal ve sadrî kebîr oğlu Mihal zimmîler ile sadriye kebîre kızları Kutnî ve Eleniko ve Panayot evlâdi’l-mersûm Hıristo Nasrâniyelere münhasıra ve tashîh-i meselesi yirmi sehmden olup sihâm-ı mezbûreden beş sehmi zevci mersûme ve altı sehmi oğlu mesfûra ve üçer sehmden cem‘an dokuz sehmi kızları mersûmâtdan her birine isâbeti tahakkukundan sonra ashâb-ı arzuhâl ibn-i mersûm Mihal zimmî ile şahısları mu‘arrefeler benât-ı mesfûrât Kutnî ve Eleniko ve Panayot Nasrâniyelerden her biri Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i hatîrde karye-i mezkûre re‘âyâsından olup zikri âtî menzile el-yevm vaz‘-ı yedi mütehakkık olan derûn-ı arzuhâlde mastûrü’l-ism Yani v. Panayot nâm zimmî muvâcehesinde mersûmûnun babaları kezâlik derûn-ı arzuhâlde ismi mastûr mersûm Hıristo zimmî hâzır olduğu hâlde karye-i mezkûrede vâki‘ bir tarafdan Hamaşoğlu? Simyon ve bir tarafdan Çolak Corci zimmîler menzilleri ve bir tarafdan dere ve taraf-ı râbi‘i tarîk-i âm ile fevkānî iki bâb oda ve bir sofa ve bir memşâ ve tahtında bir matbah ve bir mikdâr havluyu müştemil bir bâb mülk menzil anamız hâlike-i mersûmenin sağlığında ile’l-helâk bâ-hüccet-i şer‘iyye müstakılleten yedinde malı ve mülkü olup ba‘de helâkihâ ber-tashîh-i mezkûr bizimle babamız hâzır-ı mersûma mevrûs olmuş iken mesfûr Yani zimmî menzil-i mahdûd-ı mezkûru bi-gayr-ı hakkın zabt ve vaz‘-ı yed eder, suâl olunup keff-i yed birle bizimle babamız hâzır-ı mersûma mahâllinde teslîme mesfûr Yani zimmîye tenbîh olunmak matlûbumuzdur deyü hâzır-ı mersûm Hıristo zimmî ile ma‘an da‘vâ etdiklerinde ol dahi cevâbında menzil-i mahdûd-ı mezkûr hâlike-i mesfûre Anaştaşiye Nasraniye sağlığında zevci hâzır-ı mersûm ile bi’l-münâsafe yedlerinde mülkleri iken yedimde olup bin iki yüz otuz dokuz senesi Muharremi’l-harâmının beşinci günü târîhiyle müverraha Üsküdar Mahkemesi sicillâtından muhrec işbu bir kıt‘a hüccet nâtıka olduğu üzere hâzır-ı mesfûr Hıristo zimmî asâleten ve zevcesi hâlike-i mersûme Anaştaşiye Nasrâniye tarafından vekîl-i müsbet-i şer‘iyyesi olmağla vekâleten menzil-i mahdûd-ı mezkûru cemî‘ müştemilâtıyla tarafeynden bi’l-îcâb ve’l-kabûl bâtten ve sahîhan bin eli guruş semen-i medfû‘ ve makbûza bana bey‘ ü temlîk ve teslîm eylediğinde ben dahi ber-vech-i muharrer iştirâ ve temellük ve tesellüm ve kabz ü kabûl eylediğimden sonra bey‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî bi’l-asâle ve bi’l-vekâle ibrâ ve iskāt etmemizle ol vechile menzil-i mahdûd-ı mezkûr târîh-i merkūmdan beri şirâen mülküm olduğuna binâen bi-hakkın zabt ve tasarruf ederim deyü [17b] eylediği takrîrini ve mazmûn-ı hüccet-i mezkûreyi müdde‘ûn-ı mesfûrûn Mihal zimmî ve Kutnî ve Eleniko ve Panayot Nasrâniyeler ile hâzır-ı mersûm Hıristo zimmîden her biri bi-tamâmihî tâyi‘an ve kat‘iyyen ikrâr ve tasdîk etmeleriyle mûcebince müdde‘ûn-ı mersûmûn Mihal zimmî ve Kutnî ve Eleniko ve Panayot Nasraniyeler ile hâzır-ı mersûm Hıristo zimmînin tasaddî eylediği da‘vâları meşrû‘a ve iltifâta şâyân olmadığı kendülere tefhîm ve da‘vâ-yı mezkûreleriyle mesfûr Yani zimmîye bî-vech-i şer‘î mu‘ârazadan ba‘de’l-men‘ bu sûretde menzil-i mahdûd-ı mezkûr mersûm Yani zimmînin ber-minvâl-i muharrer şirâen mülkü olmak üzere kemâ-kân zabt ve tasarrufu iktizâ eylediği huzûr-ı âlîlerine i‘lâm olundu.<br><br>Fî 8 Ca sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o349"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>