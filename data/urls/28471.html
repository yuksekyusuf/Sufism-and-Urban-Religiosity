﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 133<br>Hüküm no: 55<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani Hatun bt. Kaliçecizâde Abdurrahman’ın para vakfına ait evin Yusuf b. Abdullah’a satıldığı</b><br><br>Mahmiye-i İstanbul’da Nişancı Cafer Çelebi mahallesinde sâkin bundan akdem vefât eden Kaliçecizâde Abdurrahman Efendi’nin kızı Ümmühani Hatun nâm sahibü’l-hayrın eczâ-i şerîfe tilâvet için mevkūfe nukūduna bi’l-fi‘il mütevellî olan Mehmed Efendi b. Fazlullah Efendi nâm kimesne meclis-i şer‘-i şerîf-i enverde işbu râfi‘u’l-kitâb İbrahim Efendi b. Mehmed mahzarında bi’t-tevliye ikrâr ve takrîr-i kelâm edip mahalle-i mezbûre ahâlîsinden iken bundan akdem bilâ-vâris fevt olmağla terekesi cânib-i beytü’l-mâla âide olan kuzâtdan Abdülkerim Efendi b. Cafer b. Abdurrahman nâm kimesnenin mahalle-i mezbûrede vâki‘ bir tarafdan Halil Çelebi mülkü ve bir tarafdan İbrahim Bey mülkü ve bir tarafdan Çavuş veresesi mülkü ve bir tarafdan tarîk-i âm ile mahdûd büyût-ı adîdeyi müştemil mülk menzili işbu yedimde olan hükm hücceti nâtıka olduğu üzere vakf-ı mezbûrdan beş yüz guruşa bi-tarîkı’l-istiğlâl rehn olduğunu bundan akdem tevliyetim hasebiyle menzil-i mezbûr beytü’l-mâl olmak üzere vaz‘-ı yed eder …? Beytü’l-mâl Emîni Mustafa Ağa b. Abdülmennan’ın vekîl-i müsecceli olan işbu Mehmed Çelebi b. Mustafa muvâcehesinde meclis-i şer‘de da‘vâ ve müdde‘âmı şühûd-ı udûl ile isbât edip hükm-i hâkim lâhık olmağla yedime hüccet-i şer‘iye verilmişidi. El-hâletü-hâzihî menzil-i mahdûd-ı mezkûr işbu Yusuf b. Abdullah nâm münâdî ile altmış günden mütecâviz sûk-ı sultânîde nidâ ve müzâyede olunup ve ba‘de inkıtâ‘ı’r-rağbe semen-i misli olduğu ihbâr-ı sikāt ile mütehakkık olan iki yüz elli bir guruşa merkūm İbrahim Efendi’ye bey‘-ı kat‘î ile bey‘ ve temlîk ve teslîm ol dahi ber-vech-i muharrer iştirâ ve temellük ve kabz edip ve semen-i mezbûr iki yüz elli guruşu bana edâ ve teslîm ben dahi yedinden bi’t-tevliye vakf-ı mezbûr için ahz u kabz eyledim ba‘de’l-yevm menzil-i mahdûd-ı mezkûr merkūm İbrahim Efendi’nin mülk-i müşterâsı ve hakk-ı sırfı olmuşdur keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâlis min-Recebi’l-ferd li-sene seb‘a ve mie ve elf.<br><br>Şuhûdü’l-hâl: el-Hâc Mustafa Çelebi Kethudâ-yı muhzırân, Abdurrahman Efendi Kâtib-i muhâsebe, Mustafa Çelebi Muhzır-ı muhâsebe, Mustafa Çelebi b. İsmail.<br><br>Yevmü’l-isneyn fî 24 min-Recebi’l-ferd li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28470"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28472"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o897"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>