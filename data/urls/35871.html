﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 299<br>Hüküm no: 196<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife Hatun bt. Abdullah’ın vasiyeti ve vasiyetine Seyyid Hafız Ahmed Efendi’yi vasi tayin etmesi</b><br><br>Husûs ile vasiyyet<br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden bi’l-iltimâs me’zûnen irsâl olunan Kâtib es-Seyyid el-Hâc Ahmed Aziz Efendi mahmiye-i İstanbul hısnı ebvâbından Kumkapı dâhilinde Tavâşî Süleyman Ağa mahallesinde vâki‘ Maden emini-i esbak müteveffâ Osman Ağa’nın zevce-i menkûha-i metrûke-i mu‘takası olan Hanife Hatun bt. Abdullah b. Abdurrahman’ın sâkine olduğu menziline varıp zeyl-i vesîkada muharrerü’l-esâmî müslimîn huzûrlarında akd-i meclis-i şer‘-i âlî etdikde zâtı müslimûn-ı merkūmûn ta‘rîfleriyle mu‘arrefe olan mezbûre Hanife Hanım meclis-i ma‘kūd-ı mezkûrde zikri âtî vesâyâ-i mu‘ayyene ve gayr-i mu‘ayyenesini tenfîze vasiyy-i muhtâr nasb ve ihtiyâr eylediği Ebniye hulefâsından bâ‘isü’l-kitâb es-Seyyid Hafız Ahmed Efendi b. el-Hâc Ali mahzarında ikrâr-ı tâm ve takrîr-i kelâm edip ben bi-emri’llâhi te‘âlâ irtihâl-i dâr-ı bekā eylediğimde zât-ı zevc ve vâris ve vârisem olmadığından benim için vasiyyet bimâ zâde ale’s-sülüs câize olduğundan ancak mâlım olan bir çift elmaslı ve zümrüdlü altın küpemi semen-i misliyle lede’l-müzâyede âhara bey‘ olunup semeninden beş yüz guruş techîz ve tekfîn ve levâzım-ı defnim görüle ve altı yüz guruş iskāt-ı salâvat-ı fâ’item ve kefâret-i savm ve yemin ve nuzûratım ve üzerime vâcibe olup kalmış olan zekâtım için ber-nehc -i şer‘î devr olunup fukarâ-i müslimîne tasadduk oluna ve lâ ale’l-yakīn bir gece on nefer huffâz-ı kirâm da‘vet olunarak bir hatm-i şerîf tilâvet etdirilip semen-i mezkûrdan üç yüz guruş huffâz-ı mûmâ-ileyhime bi-tarîki’s-sıla verile ve yine semen-i mezkûrdan yüz guruş harc u sarfla tabh-ı helvâ ve it‘âm-ı fukarâ oluna ve yine semen-i mezkûrdan iki yüz guruş vefâtım günü defnimde bulunan fukarâ-i müslimîne tasadduk oluna ve yine semen-i mezkûrdan üç yüz guruş harc u sarfla ta‘mîr-i kabrim görüle ve semen-i mezkûrdan fazla kalır ise fazla-i merkūme fukarâ-i müslimîne tasadduk oluna deyu vasiyyet ve tenfîzine mûmâ-ileyh es-Seyyid Hafız Ahmed Efendi’yi vasiyy-i muhtâr nasb ve ihtiyâr eylediğimde ol dahi vesâyet-i mezkûreyi kabûl ve merâsimini vaktinde kemâ-yenbagī edâya ta‘ahhüd ve iltizâm eyledi dedikde gıbbe’t-tasdîki’ş-şer‘î vâki‘ hâli kâtib-i mûmâ-ileyh mahallinde ketb ü tahrîr ve ma‘an meb‘ûs ümenâ-i şer‘le meclis-i şer‘e gelip alâ vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 15 Recebsene 1279<br><br>Şuhûdü’l-hâl: Eş-şahidune’s-sabıkūn</p>          <br><a title="Önceki sayfa" style="text-decoration:none" href="./ayrmetin.php?idno=35870"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35872"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o383"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>