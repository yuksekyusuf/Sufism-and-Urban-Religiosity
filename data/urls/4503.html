﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 234<br>Hüküm no: 224<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Enserci Sanan v. Mardiros’un Hüseyin b. Hızır’da kalan demirlerinin kendisine teslim edilmesi</b><br><br>Enserci tâifesinden işbu bâ‘isü’s-sifr Sanan v. Mardiros nâm zimmî meclis-i şer‘-i şerîf-i enverde Hüseyin b. Hızır nâm kimesne mahzarında üzerine da‘vâ ve takrîr-i kelâm edip bundan akdem sekiz yüz vakıyye demirimi beynimizde ma‘lûm ücret ile bölmek için mezbûr Hüseyin’e def‘ ü teslîm ol dahi yedimden ahz u kabz eylediğinden sonra zikr olunan demirin yüz elli iki buçuk vakıyyesini bölüp ve bana teslîm ve altı yüz kırk yedi buçuk vakıyyesi mezbûr Hüseyin yedinde bâkī kalmağla hâlâ bâkī kalan altı yüz kırk yedi buçuk vakıyye demiri mezbûr Hüseyin’den taleb ve da‘vâ eylediğimde bana redd ü teslîmden imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr Hüseyin cevâbında kaziyye müdde‘î-i mezbûrun takrîr-i meşrûhu üzere olup kabzını mu‘terif olduğu yüz elli iki buçuk vakıyye demirden bâkī altı yüz kırk yedi buçuk vakıyyesi hâlâ yedimde mevcûddur deyü ikrâr u i‘tirâf etmeğin mûcebince zikr olunan altı yüz kırk yedi buçuk vakıyye demiri müdde‘î-i mezbûr Sanan’a redd ü teslîme mezbûr Hüseyin’e tenbîh olunup mâ-vaka‘a bi’t-taleb ketb olundu.<br><br>Fî 13 min-Cumâdelûlâ sene 1121<br><br>Şuhûdü’l-hâl: Mustafa Çelebi b. Şa‘ban, Ali b. İvaz, Abdullah b. Abdullah, Ali b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4502"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4504"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>