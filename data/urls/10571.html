﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 97<br>Hüküm no: 28<br>Orijinal metin no: [4b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aydın Kethuda mahallesinden Ali Çavuş Ağa’nın yanan dükkânlarının arsasını Zeynelabidin Efendi’ye satması</b><br><br>Arsa mübâya‘ası<br><br>Mahmiye-i İslâmbol’da Aydın Kethudâ mahallesinde sâkin el-Hâc Ali Çavuş Ağa b. Abdullah nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-vesîka es-Seyyid el-Hâc Zeynelabidin Efendi b. es-Seyyid eş-Şeyh Halil Efendi mahzarında ikrâr-ı tam ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye yedimde mülküm ve hakkım olan mahmiye-i mezbûrede Seyyid Ömer mahallesinde vâki‘ Küçük Hamam kurbünde kâin iki tarafdan Numan Ağa veresesi ve İbrahim Ağa tasarruflarından olan bostan ve dekâkin arsası ve iki tarafdan tarîk-i âm ile mahdûd birbirine muttasıl beş aded kahve ve bir sandalcı ve bir berber dekâkini ki cem‘an yedi bâb muhterik mülk dekâkin arsamı tarafeynden îcâb ve kabûlü hâvî bey‘-i bâtt-ı sahîh-i şer‘î ve bi-safkatin vâhidetin mezbûr es-Seyyid el-Hâc Zeynelabidin Efendi’ye yüz otuz üç guruş beş paraya bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm yüz otuz üç guruş beş parayı mezbûr es-Seyyid el-Hâc Zeynelabidin Efendi yedinden tamamen ahz ü kabz eyledim, ba‘de’l-yevm zikr olunan yedi bâb dekâkin arsası mezbûr es-Seyyid el-Hâc Zeynelabidin Efendi’nin mülk-i müşterâsı ve hakk-ı sarfı olup benim aslâ alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Şevvâli’l-mükerrem sene sitte ve tis‘în ve mi’e ve elf.<br><br>Şühûdü’l-hâl: Za‘îm Halil Ağa b. Mehmed, Müezzin Halil Efendi b. Mustafa, Kahveci Mehmed Ağa b. Hasan, Çukadâr Ali, Molla Ali b. Halil, Hamâmî el-Hâc İbrahim Ağa b. el-Hâc Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10570"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10572"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o692"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>