﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 289<br>Hüküm no: 280<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahûdi Mosi v. İsak’tan borç alan Mustafa Ağa b. Mehmed Ağa’nın borcunu tamamen ödediği</b><br><br>Temessük zâyi‘i, Yahûdi yedinden deyn edâ hücceti.<br><br>Vilâyet-i Rumeli’ne medîne-i Yenişehr-i Fener’de Yahûdi mahalle[si] ahâlîsinden olup mahrûse-i Galata kazâsına tâbi‘ Ortaköy’de müsâfiren sâkin tüccâr tâifesinden Mosi v. İsak nâm Yahûdi meclis-i şer‘-i şerîfde sadrâzam-ı bedr efham sa‘âdetlü semâhatlü Mehmed Paşa -yesserallâhu fi’d-dâreyn mâ-yetemennâhu ve mâ-teşâ- hazretleri ağalarından umdetü’l-eşbâh bâ‘isü hâze’l-kitâb Mustafa Ağa b. Mehmed Ağa mahzarında ikrâr ve takrîr-i kelâm edip bundan akdem mâlımdan ber-mûceb-i temessük mûmâ-ileyh Mustafa Ağa’ya beş yüz elli guruş ifrâz ve teslîm ol dahi yedimden iktirâz ve tesellüm ve istihlâk eylediğinden sonra mûmâ-ileyh Mustafa Ağa meblağ-ı mezbûr beş yüz elli guruşu tamamen bana edâ ve teslîm ben dahi ber-vech-i muharrer yedinden ahz u kabz edip zikrolunan temessük yedimde zâyi‘ olmağın fîmâ-ba‘d zuhûr ederse mazmûnu ile amel olunmayıp ve zikrolunan temessükde yazıcım olup zikrolunan Ortaköy sâkinlerinden Levi nâm Yahûdi mûmâ-ileyh Mustafa Ağa’dan meblağ-ı mezkûra müte‘allika nesne taleb ve da‘vâ ve ahz u kabz ederse me’hûzuna ben zâmin ve kefîlim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Ahmed Ağa b. Mehmed, Süleyman Çelebi b. Ahmed, Ahmed Ağa tâbi‘-i Âmedî, es-Seyyid Mehmed Efendi b. es-Seyyid el-Hâc Hasan, Ali Bey b. Mahmud, Ahmed b. Mehmed,</p>          <br><a title="Önceki sayfa" style="text-decoration:none" href="./ayrmetin.php?idno=5203"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5205"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o704"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>