﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 367<br>Hüküm no: 349<br>Orijinal metin no: [47b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’a taşradan gelen keten ve ona ait mamulatın satılacağı mahaller</b><br><br>Bahçekapısı’nda kârgîr Mahzenli dükkânlarda keten ve ona müte‘allik eşyâ bey‘ eden esnâf<br><br>Ma‘rûz<br><br>“Derkenâr ve istid‘âya nazaran muktezâsını i‘lâm eyleyesin” deyü bu dâ‘îlerine hitâben sâdır olan fermân-ı âlîlerine imtisâlen İstanbul’da Bahçekapısı kurbünde vâki‘ merhûme ve mağfûrun-lehâ Vâlide Sultan -tâbe serâhâ- evkāfından Sûk-ı cedîdde kâin kârgîr mahzenli dükkânlarda keten ve ketene müte‘allik eşyâ-yı sâire bey‘ eden esnâfın kethudâsı Süleyman Ağa ve Yiğitbaşı Mehmed Ağa ve esnâfından Mehmed Ağa ve Ahmed Ağa ve es-Seyyid Hüseyin Ağa ve Yazıcı el-Hâc Hüseyin ve sâirleri meclis-i şer‘-i münîrde her biri takrîr-i kelâm edip hâmiş-i arzuhâlde mastûr Haremeyn-i şerîfeyn Muhâsebesi’nden muhrec derkenâr ve işbu yedimizde olan bâlâsı mübârek hatt-ı hümâyûn-ı şevket-makrûn ile müzeyyen bir kıt‘a fermân-ı âlî-şân nâtık olduğu üzere mâ-tekaddemden beri Âsitâne-i aliyye’ye vürûd eden keten ve ona müte‘allik emti‘a-i sâirenin resm-i gümrükleri edâ olundukdan sonra bir dirhemi taşra ve mahâll-i âhara nakl olunmayıp doğru çarşı-yı mezkûre nakl olunup bâyi‘ ve müşteri beyninde bi’t-terâzî kat‘-ı pazar ve ba‘dehû ibâdullâha mu‘tedil bahâ ile narh-ı cârîsi üzere çarşı-yı mezkûrda ve medîne-i Üsküdar’da Büyük Köprübaşı nâm mahâlde kahve ve duhâncı dükkânları beynlerinde vâki‘ bir aded ve Yeni Câmi‘-i şerîfe kurbünde Sebilkarşısı’nda Salhâne ve duhâncı dükkânı beynlerinde kâin iki aded ki cem‘an üç aded ketenci dükkânlarında bey‘ edip hâric mağazalarda ve Odunkapısı ve mahâll-i sâirede bey‘ olunmamak ve eğer bir takrîb çarşı-yı mezkûrdan hâric mahalle nakl olunur ise nakleden hamallar ve kethudâları ahz ve tedîb olunması için bâlâsı fermân ve sahh-ı âlî ile müveşşah bir kıt‘a i‘lâm dahi yedimize i‘tâ olunmuşdur deyü mazmûnları min-külli’l-vücûh takrîrlerine mutâbık fermân-ı âlî ve i‘lâm-ı şer‘iye ibrâzıyla fîmâ-ba‘d kadîmi üzere taşradan vürûd eden keten ve ona müte‘allik emti‘a-i sâirenin resm-i gümrükleri ba‘de’l-edâ gümrük emîni ağalar ma‘rifetleriyle doğru çarşı-yı mezkûra nakl olunup bir takrîb hilâf-ı şurût-ı nizâm ve mugāyir-i de’b-i kadîm mahâll-i âhara nakl olunur ise nakleden hamallar ve kethudaları tedîb olunmak üzere yedimizde olan emr-i âlî-şân-ı mezkûrun bi’l-cümle şerâitini dercle tecdîden yedimize bâlâsı tuğrâ-yı garrâ-yı cihân-dârî ile müveşşah fermân-ı âlîleri sudûrunu istid‘â ve istirhâm eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 15 min-Rebî‘ülâhir sene 1233.</p>          <br><a title="Önceki sayfa" style="text-decoration:none" href="./ayrmetin.php?idno=31756"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31758"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b367"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>