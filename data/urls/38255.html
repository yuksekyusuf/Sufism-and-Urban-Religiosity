﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 46<br>Hüküm no: 19<br>Orijinal metin no: [3b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın, kefaletten dolayı Yahudi İsayel’de olan alacağını tahsil etmesi</b><br><br>Hademeden Salih Ağa kaydıyla Eğrikapılı Ahmed Çavuş’a teslîm,<br><br>Ma‘rûz,<br><br>İstanbul’da Edirnekapısı dâhilinde Çakırağa mahâllesinde sâkin Dîvân-ı de‘âvî Çavuşluğu’ndan muhrec sâhib-i arzuhâl Ali Ağa b. İbrahim nâm kimesne mahfil-i şer‘iyyâtda derûn-ı arzuhâlde mastûrü’l-ism teba‘a-i Devlet-i aliyye’den İsayel Yahûdî muvâcehesinde benim merkūm İsayel Yahûdînin babası gāib ani’l-meclis Salamon v. İsayel v. Adam nâm Yahûdî zimmetinde cihet-i karzdan alacak hakkım olan üç bin beş yüz guruşa oğlu işbu merkūm İsayel tarafeynden bi’l-emr ve’l-kabûl kefâlet-i mutlakā-i sahîha-i şer‘iyye ile kefil ve zâmin olmağla el-hâletü hâzihi meblağ-ı mekfûlün-bih-i mezkûr üç bin beş yüz guruşu kefâlet-i mahkiyesine binâen merkūm İsayel Yahûdîden hâlâ taleb ederim deyü tasaddî eylediğim da‘vâmdan bâ-tavassut-ı muslihîn merkūm İsayel Yahûdî ile an inkâr kat‘â li’n-nizâ‘ beş yüz guruş üzerine bi’t-terâzî ba‘de-akdi’l-musâlaha ve’l-kabûl bedel-i sulh-ı mezkûr beş yüz guruşu merkūm İsayel işbu meclis-i şer‘de bana def‘ ü teslîm eylediğinde ben dahi yedinden bi’t-tamâm ve’l-kemâl ahz ü kabz etmemle ziyâde müdde‘âma ve bi’l-cümle husûs-ı merkūma müte‘allıka da‘vâdan tarafeynden her birimiz âharın zimmetini ibrâ-i sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü mukırr-ı mezbûr Ali Ağa’nın bi’l-cümle takrîr-i meşrûhunu merkūm İsayel Yahûdî tasdîk ve tahkīk eylediği tescîl ve huzûr-ı [âlîlerine i‘lâm olundu].<br><br>Fî 20 B sene [12]73.<br><br>el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38254"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38256"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o193"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>