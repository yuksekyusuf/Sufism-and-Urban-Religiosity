﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 299<br>Hüküm no: 288<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamide Hatun’un ev arsasını Hatice Hatun’a sattığı</b><br><br>Mahmiye-i İstanbul’da Tekfur Sarayı kurbünde Çakırağa mahallesinde sâkine Hamide bt. Mehmed b. Receb nâm hatunun sadrî kebîr oğlu tarafından bey‘-i âti’z-zikre vekîl olduğu zâtını ârifân Musa b. Mehmed ve İsmail b. Aydın nâm kimesneler şehâdetleriyle ber-nehc-i şer‘î sâbit olan Ali b. Mehmed nâm kimesne meclis-i şer‘-i şerîf-i enverde bâ‘isetü hâzihi’l-vesîka Emetullah bt. Mustafa b. Abdullah nâm hatunun li-ebeveyn er karındaşı ve tarafından tasdîka vekîl-i sâbitü’l-vekâlesi el-Hâc Hasan nâm kimesne muvâcehesinde bi’l-vekâle ikrâr-ı tâm ve takrîr-i kelâm edip zikri câî akdin sudûruna değin müvekkilem mezbûrenin yedinde mülk ve hakkı olup mahalle-i merkūmede vâki‘ bir tarafdan Destereci Mehmed mülkü ve bir tarafdan Çıkrıkcı Süleyman mülkü ve bir tarafdan Musa Beşe mülkü ve bir tarafdan tarîk-i âm ile mahdûd tahmîmen altmış zirâ‘ mülk menzil arsasını enkāz-ı mevcûdesiyle tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile bi’l-vekâle merkūme Emetullah Hatun’a yirmi dört guruş üç rub‘ guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve kabz ve tesellüm ve kabûl eylediğinden sonra semen-i mebî‘-i mezkûr yirmi dört guruş üç rub‘ guruşu bi’l-vekâle müvekkile-i müşteriye-i merkūme Emetullah Hatun yedinden ahz u kabz eyledim fîmâ-ba‘d arsa-i mahdûde-i mezkûrede müvekkilem mezbûre Hamide’nin kat‘an alâka ve medhali kalmayıp müvekkile-i merkūme Emetullah Hatun’un mülk-i müşterâsıdır keyfe mâ teşâ ve tehtâr mutasarrıfa olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 19 S sene 1153.<br><br>Şuhûdü’l-hâl: Mustafa Çelebi b. Mehmed, Mehmed Çelebi b. İbrahim, es-Seyyid Mustafa Beşe b. es-Seyyid Hasan, el-Hâc Mustafa b. el-Hâc Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6503"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6505"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>