﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 137<br>Hüküm no: 87<br>Orijinal metin no: [37-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtedî hekim Mehmed’in boşandığı Yahudi asıllı hanımı ve kayınvalidesi ile eşya davasında sulh oldukları</b><br><br>Ma‘rûz<br><br>Sâhib-i arzuhâl etibbâdan Mühtedî Mehmed b. Abdullah nâm kimesne meclis-i şer‘-i münîrde derûn-ı arzuhâlde ismi mastûre şahsı mu‘arrefe zevce-i medhûlün-bihâsı Pulisesadem? bt. Arven nâm Yahûdîye muvâcehesinde mersûme Pulisesadem? Yahûdîyenin anası kezâlik şahsı mu‘arrefe Rahil bt. Hamavil nâm Yahûdîye hâzıra olduğu hâlde ben şeref-i İslâm ile müşerref olmazdan mukaddem mersûme Pulisesadem? Yahûdîye ile ma‘an sâkinler olduğumuz menzil derûnunda mevcûde mâlım olup mersûmenin âhara bey‘le istihlâk eylediği bâ-defter-i müfredât eşyâ-i ma‘lûmelerin kıymetlerinden damânen alacağım olan bin beş yüz guruşun bin guruşu ile zevcem mersûmenin yedinde mâlım olan bir çuka setriye? bezi canfes ve bir Lâhûr şal iki yelek ve bir gömlek ve bir cebe ve bir siyâh çuka binişimi zevcem mesfûre işbu meclis-i şer‘de bana def‘ u teslîm ve ben dahi yedinden ahz u kabz etmemle bâkīsi olan beş yüz guruşdan mâ‘adâ ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i da‘vâdan zevcem mersûme Pulisesadem? Yahûdîye ile anası hâzıra-i mersûme Rahil Yahûdîye ve işbu hâzır bi’l-meclis Berber Eşref Ağa b. Mehmed Emin’den her birinin zimmetlerini ibrâ-i âmm-ı sahîh-i şer‘î ile ibrâ ve iskāt eylediğimden sonra ben zevcem mersûme Pulisesadem? Yahûdîye’yi bâinen tatlîk etmemle Yahûdîye-i mersûme mehr-i müsemmâsı olan iki bin guruş ile nafaka-i iddet müdde‘âsından rızâsıyla meccânen fâriğa olup bi’l-cümle husûs-ı mezkûra ve târih-i i‘lâm-ı mezkûra gelince sâir cemî‘ hukūk-ı şer‘iyeye müte‘allika âmme-i da‘vâdan mersûme Pulisesadem? Yahûdîye ile anası hâzıra-i mersûme Rahil Yahûdîye’den her biri benim zimmetimi ibrâ-i âmm-ı sahîh-i şer‘î ile ibrâ ve iskāt ve tarafeyden her birimiz âharın ibrâsını kabûl eyledik deyü mukırr-ı merkūm Mehmed’in bi’l-cümle kelimât-ı meşrûhasını mersûme Pulisesadem? ve anası hâzıra-i mersûme Rahil Yahûdîyeler ve merkūm Mehmed Eşref Ağa’dan her biri ba‘de’t-tasdîk ibrâdan istisnâ kılınan meblağ-ı bâkī-i mezkûr beş yüz guruşu müdde‘î-i merkūm Mehmed’e edâ ve teslîme mersûme Pulisesadem? Yahûdîyenin ta‘ahhüd eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 7 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34739"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34741"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>