﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 256<br>Hüküm no: 394<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Denize indirilecek olan kalyonların ihtiyaçları için Kartal ve Pendik'ten gemicilik işinden anlayan on neferin Tersane-i âmire'ye gönderilmesi</b><br><br>Kıdvetü’n-nüvvâbi’l-müteşerri‘în Kartal ve Pendik kazâsında nâibü’ş-şer‘ olan mevlânâ (°) -zîde ilmuhû- tevkī‘-i refî‘-i hümâyûn vâsıl olucak ma‘lûm ola ki, inşâallâhu te‘âlâ işbu sene-i mübârekede rûy-ı deryâya pâd-bân-güşâ-yı azîmet edecek Donanma-yı hümâyûnum kalyonları ile ma‘an mühimmât-ı cebehâne ve tophâne ve zehâir tahmîl olunmak üzere donandırılması fermânım olan tüccâr kalyonları için ziyâde üstâd ve marinar gemicilerinin tedâriki mühim ve muktezî olduğun hâlâ kapudanım olan emîrü’l-ümerâi’l-kirâm Mehmed -dâme ikbâluhû- i‘lâm ve sene-i sâbık üzere ba‘zı kazâlardan üstâd ve marinar gemicileri olmak üzere ihrâcı lâzım gelmeğin imdi sen ki nâib-i mûmâ-ileyh ve sâir iş erlerisiz, Kartal ve Pendik kazâsından ma‘rifetiniz ile tenzîl olunandan mâ‘adâ on nefer marinar neferâtını işe yarar ve gemicilik ahvâlinden mahâret-i kâmilesi zâhir ve ma‘lûm ve bahrî kimesnelerden olmak üzere mu‘accelen ihrâc ve irsâl ve gelip kalyonlara dâhil olduklarında ber-vech-i mu‘tâd ayda beşer guruş süvâr oldukları kalyon kapudanı yedinden verilmek üzere Tersâne-i âmire’me irsâl ve îsâl ve teslîm etdirdip hizmet-i lâzımede mevcûd ve istihdâm etdirmekde dikkat-i sa‘y ve ihtimâm edip emr-i hümâyûnuma özür ve cevâba sâlik olmakdan ve bir tarafıyla avk u tehîrden ve ihmâl ü müsâmahadan be-gāyet ihtirâz eylemeniz bâbında fermân-ı âlîşânım sâdır olmuşdur, buyurdum ki hükm-i şerîfimle (°) vardıkda bu bâbda vech-i meşrûh üzere şeref-yâfta-i sudûr olan fermân-ı celîlü’ş-şânımın mazmûn-ı münîfi ve itâ‘at-makrûnuyla âmil olup hilâfı vaz‘ u hareketden be-gāyet [ihtirâz] eyleyesiz, şöyle bilesiz, alâmet-i şerîfe i‘timâd kılasız.<br><br>Tahrîren fi’l-yevmi’r-râbi‘ şehri Rebî‘i’l-evvel sene tis‘a ve ışrîn ve mi'e ve elf.<br><br>Edirne el-mahrûse.<br><br>Kad vasale ileynâ fî 4 şehri Cemâziyelâhire sene 1129<br><br>Mûcebince Kapudan İbrahim Paşa’nın buyuruldusu vardır ve Emin Efendi’nin mektûbu dahi vardır.</p>          <br><a title="Önceki sayfa" style="text-decoration:none" href="./ayrmetin.php?idno=36845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o341"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>