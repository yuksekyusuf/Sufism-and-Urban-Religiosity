﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 614<br>Hüküm no: 557<br>Orijinal metin no: [179M/a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı reayasından Kuruçeşme’de oturan Ermenilerin vergilerini vakfa verdiklerinden başkalarınca rahatsız edilmemeleri</b><br><br>Atebe-i aliyye ve südde-i seniyyede Dârüssaâde ağası olan iftihârü’l-havâs ve’l-mukarrebîn mu‘temedü’l-mülûk ve’s-selâtîn sâhibü’l-izzi ve’t-temkîn el-mahfûfu bi-sunûfi avâtıfi’l-meliki’l-mu‘în hazret-i İdris Ağa b. Abdülkerim mahzarında akd-i meclis olundukda nâzırı oldukları Haremeyn-i Muhteremeyn Evkāfı’nın perâkende re‘âyâsından mahrûsa-i Galata muzâfâtından kasaba-i Beşiktaş nâhiyesine tâbi‘ Kuruçeşme’de sâkin Ermeni tâifesinden hâfızû hâze’l-kitâb Murad v. Masarşah [ve] Vartan v. Papas ve Haçik v. Mogumşah ve sâirleri meclis-i merkūmda ağa-yı mûmâ-ileyh hazretleri huzûrunda takrîr-i kelâm edip mâ-tekaddemden beri Haremeyn-i Şerîfeyn Evkāfı re‘âyâsından olmağla ispençemiz ve cürm-i cinâyet ve bâd-ı hevâ ve resm-i arûsâne ve bi’l-cümle rüsûm-ı mu‘tâdemiz cânib-i vakf-ı şerîfden ahz u kabz olunup serbest olduğumuz yedimizde ekîd ve şedîd evâmir-i şerîfe ve sûret-i Defter-i Hâkānî var olmağın hâricden dahl olunagelmiş değil iken hâlâ hilâf-ı emr-i şerîf ve mugāyir-i kanun-ı münîf hâricden dahl olunmakdan hâlî değiliz, yedimizde olan evâmir-i şerîfe ve sûret-i Defter-i Hâkānî’ye nazar olunup mûcebince savb-ı şer‘den dahi temessük taleb ederiz deyu ibrâz ettikleri ahkâma nazar olundukda vech-i merkūm üzere re‘âyâ-yı evkāf-ı mezbûre min-külli’l-vücûh serbest olup âhardan bir ferde rencîde ettirilmeye deyu buyurulmağın işbu hurûf ketb olundu.<br><br>Fî-evveli’r-rebî‘ayn li-sene tis‘a ve selâsîn ve elf.<br><br>Şühûdü’l-hâl: Fahrü’l-kuzât Ali Efendi, fahrü’l-emsâl Mehmed Bey el-bevvâbü’s-sultânî, zahrü’l-ekârim Ahmed Bey b. Abdülmennan, fahrü’l-akrân Abdurrahman Bey el-bevvâb, Ali Bey b. Abdülmennan.</p>          <br><a title="Önceki sayfa" style="text-decoration:none" href="./ayrmetin.php?idno=11887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b614"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>