﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 235<br>Hüküm no: 187<br>Orijinal metin no: [65b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>El-Hâc Mustafa b. Hüseyin’in terekesinden zevcesinin mehr-i müeccelinin talebi</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Ebâ Eyyüb el-Ensârî -aleyhi rahmetü Rabbihi’l-Bârî-’de Arakıyyecibaşı mahallesinde sâkin iken bundan akdem vefât eden el-Hâc Mustafa b. Hüseyin’in ile’l-vefât sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun zevce-i menkûhası olup zâtı Ali Çelebi b. İsmail ve el-Hâc Mehmed Efendi b. İ[bra]him ta‘rîfe olan işbu râfi‘atü’l-kitâb Zeyneb Hatun bt. Mehmed Ağa meclis-i ma‘kūd-ı mezkûrda meteveffâ-yı mezbûrun sagīr oğlu Mehmed ile ve sulbî sagīre kızı Rukiye’nin tesviye-i emrlerine bâ-hüccet-i şer‘iyye vasiyy-i muhtârı olmağla tereke-i müteveffâ-yı mezbûra bi’l-vesâye vâzı‘u’l-yed olan Mehmed Ağa b. İbrahim mahzarında üzerine da‘vâ ve takrîr-i kelâm edip zevcim müteveffâ-yı mezbûr el-Hâc Mustafa b. Hüseyin b. Mehmed hâl-i hayâtında fevtinden üç sene mukaddem huzûr-ı Müslimînde beni on bin akçe mehr-i müeccel tesmiyesiyle tezevvüc ve kabûl edip akd-i nikâh beynimizde kāim iken meblağ-ı mezbûru kable’l-edâ fevt olmağla tereke-i vâfiyesinden taleb ederim suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘iye mezbûrdan müdde‘âsını mübeyyine beyyine talep olundukda udûl-i ahrâr-ı ricâl-i Müslimînden medîne-i mezbûrede Fethiçelebi mahallesi sâkinlerinden mu‘arrifân-ı mezbûrân Ali Çelebi ve Mehmed Efendi nâm kimesneler li-ecli’ş-şehâde meclis-i ma‘kūd-u mezkûrda hâzırân olup istişhâd olundukda fi’l-hakīka müteveffâ-yı mezbûr el-Hâc Mustafa b. Hüseyin b. Mehmed hâl-i hayâtında fevtinden üç sene mukaddem işbu müdde‘iye-i mezbûru on bin akçe mehr-i müeccel tesmiyesiyle bizim huzûrumuzda zevc ve kabûl edip akd-i nikâh beynlerinde kāim iken vefât eyledi biz bu husûsa bu vech üzere şâhidleriz şehâdet dahi ederiz [deyu] her biri edâ-i şehâdet-i şer‘iyye mûcebiyle ba‘de’l-hükm vâki‘ hâli Mevlânâ-yı mezbûr mahallinde ketb ü tahrîr ba‘de ma‘an irsâl olunan Çukadâr el-Hâc Mustafa b. Mehmed ve es-Seyyid Mustafa b. Sefer Efendi ile meclis-i şer‘a gelip her biri alâ-vukū‘ihi inhâ ve takrîr etmeğin mâ-vaka‘a bi’t-taleb ketbolundu.<br><br>Fi’l-yevmi’s-sânî ve’l-ışrîn min-Zilhicceti şerîfe li-sene selasîn ve mi’e ve elf<br><br>Şuhûdü’l-hâl: Mehmed Efendi b. Yusuf el-imâm, Süleyman Efendi b. Mehmed el-müezzin, Yusuf Ağa b. Mustafa, Mehmed Efendi b. Mustafa, Ali Çelebi b. Maksud, el-Hâc İbrahim b. Maksud.</p>          <br><a title="Önceki sayfa" style="text-decoration:none" href="./ayrmetin.php?idno=16344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o272"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>