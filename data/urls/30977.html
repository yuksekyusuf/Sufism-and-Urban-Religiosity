﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 215<br>Hüküm no: 223<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvân Pıraşkova v. Kiryako’nun, bostan gediği hususunda Mehmed Çavuş’un zimmetini ibra ettiği</b><br><br>Bahçıvân ibrâsı<br><br>Ma‘rûz<br><br>Bahçıvân tâifesinden Pıraşkova v. Kiryako zimmî meclis-i şer‘-i münîrde İslâmbol’da Yedikule kurbünde Bucak bağı demekle ma‘rûf bostanda mütemekkinler Bünyat v. Pıraşkova ve Sabana v. Sava ve Kostandi v. Kirago ve Yorgi v. Rüstem ve Hıristo v. Todori ve Nikola v. Sava zimmîler muvâcehelerinde dîvân-ı âlî çavuşlarından Mehmed Çavuş hâzır olduğu hâlde zikr olunan bucak bağı bostanı gediği mukaddemâ ben altı yüz guruşa iştirâ eylediğimden sonra derûnuna bin guruş dahi sarf edip bu vechile mutasarrıf iken kethüdâmız ve esnâf-ı merkūmûn benden iştikâ ve mülk sâhibleri dahi fesh-i îcâr ile hurûcumu taleb ve da‘vâ etmeleriyle bostan-ı mezkûrda mezrû‘âtım ve mülküm olmak üzere gars eylediğim eşcârın kıymetleri ma‘rifet-i şer‘le takvîm olunmasını iltimâs eylediğime binâen işbu bahçıvân zimmîler üç yüz altmış guruş tahmîn ve takvîm etmişlerdi el-hâletü hâzihi noksan takvîm eylediklerine binâen hüsrânım olan bin iki yüz elli guruşu mersûmûn mallarından bana zâmin olsunlar deyü tasaddî eylediği da‘vâsı takrîr-i meşrûhu üzere meşrû‘a olmamağla kelâmına iltifât olunmayıp mersûmûn bî-vech-i şer‘î mu‘ârazadan ba‘de’l-men‘ mersûm Pıraşkova zimmî yine meclis-i şer‘de hâzır-ı merkūm Mehmed Çavuş muvâcehesinde merkūm Mehmed Ağa yedinde olup bin iki yüz on dört senesi Saferi’l-hayrının on dördüncü günü târihiyle muvarrah ol târihde İslâmbol kādısı olan Faziletlü Mehmed Efendi hazretlerinin bir kıt‘a i‘lâmlarında zikr ve beyân olunduğu üzere meblağ-ı mezkûr üç yüz altmış guruşdan bostan-ı mezkûr îcâresi deynim ba‘de’l-ihrâc bâkī bana teslîmi iktizâ eden iki yüz kırk beş buçuk guruşdan yirmi beş buçuk guruşu çavuşbaşı ağa resmine verilip bâkīsi olan iki yüz yirmi buçuk guruş merkūm Mehmet Ağa yedinde kalmağla meblağ-ı mezkûr üzerine dört buçuk guruş dahi kendi malından zam ile iki yüz yirmi beş guruşu merkūm Mehmed Çavuş işbu meclis-i şer‘de bana def‘ ve teslîm ben dahi tamamen ba‘de’l-kabz bostan-ı mezkûr gediğine müte‘allika merkūm Mehmed Çavuş vesâir zimmîyyûn-ı mersûmûn ile da‘vâ ve nizâ‘ ve husûmetim kalmadı deyü ba‘de’l-ikrâr ve’t-tasdîk bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-27 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30976"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30978"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>