﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 121<br>Hüküm no: 46<br>Orijinal metin no: [8b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban Ağa b. Receb’in Abdullah Efendi’den çuka bedeli olarak sekiz bin akçe alacağı olduğu</b><br><br>Mahmiye-i İstanbul’da Lütfi Paşa mahallesi sükkânından olan Şa‘ban Ağa b. Receb tarafından zikri âtî husûmete vekîl olup vekâleti yine mahalle-i mezbûre ahâlîsinden olan Ömer Bey ve Osman ibney Mehmed şehâdetleri ile şer‘an sâbite olan bâ‘isü hâze’l-kitâb Mehmed Bey b. İbrahim meclis-i şer‘-i hatîrde Vilâyet-i Rumeli’nde vâki‘ Horpeşte kasabası sükkânından olup Ohri kazâsı muvakkiti olan Abdullah Efendi b. ( ) mahzarında bi’l-vekâle üzerine takrîr-i da‘vâ edip müvekkilim mezbûr Şa‘ban Ağa bin altmış beş senesi Muharremü’l-harâmı evâilinde Horpeşte kazâsı keferesi cizyedârı iken mezbûr Abdullah Efendi müvekkilim merkūm yedinden kırk üç zirâ‘ ve iki rub‘ elvân-ı mütenevvi‘a iskarlat çukasını târih-i mezbûrdan bir sene tamâmına değin müeccel olmak üzere on iki bin râyic [fi’l]-vakt akçeye iştirâ ve kabûl edip hattâ merkūm Abdullah Efendi müvekkilim mezbûr Şa‘ban Ağa muvâcehesinde târih-i mezbûrda kasaba-i mezbûrede kādı olan Mevlânâ Ahmed Efendi b. Hüseyin huzûrunda vech-i muharrer üzere on iki bin akçe deyni olduğuna ikrâr ve yedine hüccet dahi vermekle meblağ-ı mezbûrdan dört bin akçesini bana teslîm edip ben dahi kabz edip bâkī sekiz bin akçe kalmışidi hâlâ meblağ-ı bâkī sekiz bin akçeyi dahi bi’l-vekâle taleb ederim suâl olunsun deyu târih-i mezkûr ile müverraha ve merkūm Abdullah Efendi’nin minvâl-i meşrûh üzere ikrârını hâviye ve mevlânâ-yı mûmâ-ileyhin imzâsıyla mümzâ ve hatemi ile mahtûme hüccet-i şer‘iyye ibrâz edip merkūm Abdullah Efendi mahzarında feth u kırâat ve istintâk olundukda cevâbında fi’l-hakīka minvâl-i muharrer üzere müvekkil-i merkūm Şa‘ban Ağa’ya vech-i meşrûh üzere zimmetimde olan iki bin akçe deynim vardır deyu i‘tirâf ve dört bin akçesini vekîl-i merkūma def‘ ve teslîm etmişidim lâkin ikrârımda kâzibim deyicek müvekkil-i mezbûr Şa‘ban Ağa’ya merkūm Abdullah Efendi ikrâr-ı meşrûhunda kâzib olmayıp da‘vâsında mubtil olmadığına yemîn müteveccih olundu lâkin müvekkil-i mezbûr âhar diyârda olup li-ecli’t-tahlîf huzûru müte‘azzir olmağın vech-i meşrûh üzere tahlîfi ile’z-zafer şer‘an te’hîr olunup mezbûr Abdullah Efendi’nin i‘tirâfı mûcebince meblağ-ı bâkī-i mezkûr sekiz bin akçeyi merkūm Mehmed Bey’e edâ ile hükmolundu mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: İbrahim Bey b. Arslan, İsmail Çelebi el-muhzır, Ali Bey, Ca‘fer Bey, Osman Beşe çukadâr ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o904"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>