﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 383<br>Hüküm no: 439<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miskçi Kazeros’un Miskçi Melkon’da olan eşya bedelini tahsil etmesi</b><br><br>Ahz [ü] kabz, 600 guruş<br><br>Mahmiye-i İstanbul’da Uzunçarşı kurbünde mütemekkin Miskçi Kazeros v. Bedros zimmî meclis-i şer‘-i hatîr-i lâzımü’t-tevkīrde medîne-i İzmir’de mütemekkin Miskçi Melkon v. Ohannes zimmî tarafından husûs-ı âti’l-beyânda vekîl olduğu Toma v. İstefan ve Papa v. Petri zimmîler şehâdetleriyle sâbit olan İstefan v. Davit zimmî muvâcehesinde ikrâr-ı tam ve takrîr-i kelâm edip ben işbu târih-i vesîkaya gelince yirmi beş sene Âsitâne-i aliyye’den kendi malım olan ma‘lûmü’l-mikdâr meblağ ile âhardan kehribâ imâme ve som çubuk takımı ve sâir hırdavat iştirâ ve medîne-i mezbûreye müvekkil-i mersûm Melkon zimmîye irsâl ol dahi ahz ve semenlerinden ceste ceste ma‘lûmü’l-mikdâr meblağ bana irsâl ve bu vechile beynimizde ahz ü i‘tânın hesâbını vekîl-i mersûm ile yegân yegân rü’yet eylediğimizde benim müvekkil-i mersûm Melkon zimmî zimmetinde altı yüz guruş hakkım zuhûr etmekle alacağım olan meblağ-ı mezbûr altı yüz guruşu vekîl-i mersûm bana def‘ ü teslîm ben dahi yedinden tamamen ve kâmilen ahz ü kabz edip min-ba‘d meblağ-ı mezkûrdan müvekkil-i mersûm Melkon zimmetinde bir akçe ve bir habbe hakkım ve alacağım bâkī kalmamağla husûs-ı mezkûra ve sâire müte‘allika âmme-i da‘vâdan her birimiz âharın zimmetini bi’l-asâle ve bi’l-vekâle <<kabûl eyledikden>> ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 25 Ş sene [1]242<br><br>Şühûdü’l-hâl: Muhzır Emin Çelebi, Muhzır Ali Çelebi, Muhzır Mehmed Çelebi, İzmirli Ali Ağa, el-Hâc Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=38818"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38820"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>