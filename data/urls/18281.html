﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 7 Numaralı Sicil (H. 985 - 986 / M. 1577 - 1578)<br>cilt: 33,&nbsp;sayfa: 44<br>Hüküm no: 24<br>Orijinal metin no: [9-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Müteveffâ Bekir Çavuş b. Ali’nin yetimesi Kerime’nin vasîsine alacaklarının ödenmesi</b><br><br>Mahrûse-i Galata’da vâki‘ Okçu Musa mahallesinde fevt olan Bekir Çavuş b. Ali nâm müteveffânın yetîmlerine vasî olan el-Hâc Memi b. İskender mahfil-i şer‘a hâzır olup müteveffâ-yı mezbûrun zevcesi ve Kerime nâm sagīresinin vasîsi Rahime bt. İbrahim nâm hâtunun tasdîke ve kabza vekîl-i şer‘îsi olan zevci Musli Reis b. Murad nâm kimesne muvâcehesinde takrîr-i kelâm edip yetîme-i mezbûreye merhûm-ı mezbûrdan intikāl eden dokuz bin akçe hisse-i şer‘iyyesinden kırk iki altın mezbûrun müvekkilesi Rasiha’ya sâbıkan vermişdim ve câriye bahâsından beş bin akçe dahi mezbûre Rahime üzerindedir hâliyâ merkūma altı yüz seksen akçe dahi verdim ve tasarrufumda olan akçe murâbahasından bin akçe verdim cem‘an mezbûrun müvekkilesi Rahime üzerinde yedi bin beş yüz yirmi akçe vardır hâliyâ vekîl-i mezbûra dahi cem‘an bin altı yüz seksen akçe teslîm eyledim cem‘an mezbûrâna teslîm olunan dokuz bin iki yüz akçe ve müteveffâ-yı merkūm hâl-i sıhhatinde sagīre-i mezbûreye bir Arap gulâm hibe ve temlîk etmişdi gulâm-ı mezbûr hâlâ mezbûrun müvekkilesi Rahime tasarrufundadır dedikde vekîl-i merkūm Musli Reis, mezkûr el-Hâc Memi’nin vech-i meşrûh üzre takrîrin vicâhen ve şifâhen tasdîk edip müvekkilem aldığından mâ‘adâ bin altı yüz seksen akçesin alıp kabz eyledim dedikden sonra tarafeynin takrîr ve tasdîki kayd-ı sicil olundu.<br><br><br>Şuhûdü’l-hâl: Mehmed b. Selâmet, Mehmed b. Şeyh Mehmed, Hüsam b. Abdullah, Sefer b. Ferhad, Muslihiddin b. Abdullah er-Reis, Ahmed b. Abdullah, [Mu]rad b. Abdullah el-Hâdim li’l-câmi‘i’l-Kebîr, Ahmed b. Mehmed el-İmâm</p>          <br><a title="Önceki sayfa" style="text-decoration:none" href="./ayrmetin.php?idno=18280"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18282"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt007&bsm=glt007b044"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt007&bsm=glt007o162"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>