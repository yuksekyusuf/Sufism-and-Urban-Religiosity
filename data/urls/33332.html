﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 87<br>Hüküm no: 48<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Abdullah’ın evini Kuruyemişçi Ahmed Ağa’ya devrederken aklının yerinde olmadığını iddia ettiği</b><br><br>Menzil reddi<br><br>Ma‘rûz<br><br>Âsitâne-i aliyyede vâkı‘ kutucu esnâfından es-Seyyid Abdullah nâm kimesne meclis-i şer‘-i münîrde zikri [zikr-i] âtî menzile vaz‘-ı yedi mütehakkik olan derûn-ı arzuhâlde mezkûrü’l-ism kuruyemişçi Ahmed Ağa b. Bayram kimesne muvâcehesinde nezâret-i dâ‘îlerinde olan evkāfdan merhûm Çivizâde Kara Balı Şeyh Mehmed Efendi vakfının kāimmakām-ı mütevellîsi Süleyman Ağa hâzır olduğu hâlde hâmiş-i arzuhâlde mastûr defter-i vakfdan muhrec derkenâr nâtık olduğu üzere vakf-ı mezkûr müsakkafâtından mahmiye-i İstanbul’da Zeyrek kurbünde Hızır Bey Mahallesi’nde vâkı‘ bir tarafı el-Hâc Yusuf Ağa menzili ve bir tarafı Velî Ağa menzili ve bir tarafı Ali Reis menzili ve taraf-ı râbi‘i tarîk-i âm ile mahdûd beher şehr on akçe icâre-i müeccelelü bir bâb menzile bâ-temessük-i mütevellî bi’l-icâreteyn mutasarrıf olan babam Kutucu Salih Efendi b. Veyis bundan akdem vefât edip menzil-i mezkûr intikāl-i âdî ile bana intikāl ettikden sonra ben bin iki yüz otuz beş senesi Şevvali’nin dokuzuncu günü menzil-i mezkûru hüsn-i rızâ ve tayyib-i hâtırım ve ferâğ-ı mu‘teber-i kat‘î ile bin yüz elli guruş bedel-i makbûz ve müstehlek mukābelesinde bâ-re’y-i mütevellî merkūm Ahmed Ağa’ya -ferâğ ve tefvîz ve teslîm ol-dahi tefevvüz ve kabûl etmişdi lâkin ben hîn-i ferâğımda tâmmü’l-akl olmayıp mecnûn bulunmamla ol-vechile ferâğım sahîh olmadığından menzil-i mezkûru re’y-i mütevellî ile bana red ve teslîme merkūm Ahmed Ağa’ya (sah sah sah)- tenbîh olunmak matlûbumdur deyu da‘vâ ol-dahi cevâbında müdde‘î-i mezbûr hîn-i ferâğında tâmmü’l-akl ve reşîd ve cemî‘-i tasarrufâtı sahîh ve nâfiz olur hâl-i sıhhatinde idi deyu da‘vâ etmeleriyle bu sûretde ber-muktezâ-yı şerî‘at-i garrâ husûs-ı mezbûrda sıhhat beyyinesi evlâ olduğundan merkūm Ahmed Ağa beyâna havâle olundukda ol-dahi ber-vech-i muharrer sıhhat müdde‘âsını lede’t-tezkiye adl ve makbûlü’ş-şehâde idükleri ihbâr olunan peynirci Bayram oğlu Mehmed Emîn Ağa b. el-Hâc Mustafa ve es-Seyyid Mehmed Yazıcı b. es-Seyyid Ebî Bekir nâm kimesneler şehâdetleriyle bi’l-müvâcehe vech-i vecîh-i şer‘î üzere isbât etmeğin mûcebince müdde‘î-i mezbûr es-Seyyid Abdullah da‘vâ-yı mezkûresiyle merkūm Ahmed Ağa’ya bî-vech-i şer‘î mu‘ârazadan men‘ olunmağla menzil-i mezkûr kemâ-kân re’y-i mütevellî ile mutasarrıfı merkūm Ahmed Ağa’nın zabt ve tasarrufu iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 7 Za sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33331"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33333"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>