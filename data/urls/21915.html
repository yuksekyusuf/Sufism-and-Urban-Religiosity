﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 188<br>Hüküm no: 176<br>Orijinal metin no: [24b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Mehmed’in Zenci asıllı Müslim cariyesini kusurlu olması nedeniyle satın aldığı Tunuslu Ramazan’a iade etmesi</b><br><br>Mahrûse-i Galata’da Câmi‘-i Cedîd mahallesinde sâkin işbu râfi‘u’l-vesîka Ahmed b. Mehmed nâm kimesne meclis-i şer‘de takrîr-i kelâm ve ta‘bîr ani’l-merâm edip işbu mu‘âyene olunan orta boylu açık kaşlı kara gözlü Zenciyyetü’l-asl Müslimetü’l-mille Kavruka nâm câriyeyi cemî‘ uyûbundan sâlime olmak üzere târih-i kitâbdan yirmi iki gün mukaddem Tunuslu Ramazan nâm tüccârdan seksen iki guruş semen-i makbûza iştirâ ve tesellüm eylemiş idim lâkin târih-i mezbûrdan üç gün mürûrunda câriye-i mezbûrenin reddini mûcib ayb-ı kadîmine muttali‘ olup câriye-i merkūmeyi mezbûr Ramazan’a red murâd eylediğimde mezbûr Ramazan diyâr-ı âhara gitmeğle ben dahi câriye-i mezbûreyi mahrûse-i mezbûre hâricinde Bedreddin Bey mahallesinde sâkin Hadice bt. Abdullah nâm hâtuna emânet vaz‘ etmiş idim hâlâ câriye-i mezbûre etıbbâya irâ’et olunup takrîrleri tahrîr ve kıbel-i şer‘den yedime hüccet-i mu‘tebere i‘tâ olunmak matlûbumdur dedikde [25a] câriye-i mezbûre hâssa tabîblerden Mehmed Efendi b. Abdullah ve Ahmed Efendi b. Abdullah nâm tabîblere irâ’et olundukda fi’l-hakīka câriye-i mezbûre …? marazlarına mübtelâ olup ve ayaklarında olan şiş istiskā-ı lahm-i mukaddemesidir ve maraz-ı mezbûr otuz günden ekalde hâdis olur değildir deyü mezbûrândan her biri keyfiyet-i muharrereyi alâ tarîki’ş-şehâde haber vermeğin işbu sahîfe-i sahîha li-ecli’s-sened ketb olunup mezbûr Ahmed’in yedine vaz‘ olundu.<br><br>Fi’l-yevmi’r-râbi‘ min-Şevvâli’l-mükerrem li-sene seb‘a ve selâsîn ve mi’e ve elf.<br><br>Şuhûdü’l-hâl: el-Hâc Kasım b. Ahmed, Receb b. Osman, İbrahim b. Mustafa, Halil b. Mustafa, Baba Yusuf b. Abdullah, Abdullah b. İsmail, Mehmed b. Ahmed, Ali b. Abdullah ve gayrühum. </p>          <br><a title="Önceki sayfa" style="text-decoration:none" href="./ayrmetin.php?idno=21914"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21916"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>