﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 453<br>Hüküm no: 558<br>Orijinal metin no: [102b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ernek v. Harabit’in Mukavvis v. Kirkor’dan borç alması</b><br><br>Vilâyet-i Anadolu’da Divriği kazâsına tâbi‘ Kesime nâm karye ahâlîsinden Ernek v. Harabit nâm Ermeni meclis-i şer‘-i şerîfde yine karye-i mezbûre ahâlîsinden işbu bâ‘isü’s-sifr Mukavvis v. Kirkor nâm Ermeni muvâcehesinde ikrâr ve takrîr-i kelâm edip karye-i mezbûrede vâki‘ bir tarafdan Kaya nâm Ermeni tarlası ve bir tarafdan tarîk-i âm ve bir tarafdan mezbûr Mukavvis tarlası ve bir tarafdan karye-i mezbûre hendeği ile mahdûd bir kıt‘a tarlamın hakk-ı tasarrufunu ma‘rifet-i sâhib-i arz ile târîh-i kitâbdan bir sene tamâmına değin elli kıt‘a esedî guruş bedel mukābelesinde tefvîz bi’l-vefâ ile mezbûr Mukavvis’e ferâğ ve tefvîz, ol dahi tefevvüz ve kabûl eyledikden sonra bedel-i mezkûr elli kıt‘a esedî guruşu mezbûr Mukavvis yedinden tamâmen ahz u kabz edip zikr olunan tarlayı mahallinde zabt ve tasarrufa mezbûr Mukavvis’i taslît eyledim dedikde gıbbe’t-tasdîkı’ş-şer‘î mezbûr Ernek meclis-i mezbûrda i‘âde-i kelâm edip târîh-i kitâbdan bir sene tamâmına değin bedel-i mezkûr elli kıt‘a esedî guruşu mezbûr Mukavvis’e eğer edâ ve teslîm edemezsem zikr olunan tarlayı sâhib-i arz ma‘rifeti ile âhara semen-i misli ile ferâğ ve tefvîze ve kabz-ı bedele ve ba‘de’l-kabz meblağ-ı mezkûr elli kıt‘a esedî guruşu istifâya ve eğer bir nesne kalırsa ol fazlayı bana îsâle küllemâ aziltüke fe-ente vekîlî mazmûnu üzere azl ü in‘izâlden masûne vekâlet-i devriye ile mezbûr Mukavvis’i tarafımdan vekîl ve menâbıma nâib nasb u ta‘yîn eyleyip ol dahi vekâlet-i mezbûreyi kabûl ve merâsimini edâya ta‘ahhüd eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi 13 min-şehri Ramazani’l-mübârek sene 1081.<br><br>Şuhûdü’l-hâl: Mehmed Bey b. Abdullah, Şükrullah Bey b. Mustafa, Abdi Çelebi b. Hüseyin, Mustafa Çelebi b. Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2875"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2877"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b453"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>