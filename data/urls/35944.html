﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 68<br>Hüküm no: 19<br>Orijinal metin no: [9-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Kostanti ve Ayanoğlu adlı tüccara kanuna uygun olarak imtiyaz beratı verilmesi</b><br><br>Akzâ kuzâtü’l-Müslimîn evlâ vülâti’l-muvahhidîn ma‘denü’l-fazli ve’l-yakīn râfi‘u a‘lâmi’ş-şerî‘ati ve’d-dîn vârisü ulûmü’l-enbiyâi ve’l-mürselîn el-muhtassu bi-mezîd-i inâyeti’l-meliki’l-mu‘în mevlânâ İstanbul kādısı -zîdet fezailehû- tevkī‘-i refî‘-i hümâyûnum vâsıl olucak ma‘lûm ola ki, Âsitâne-i sa‘âdetimde ve memâlik-i mahrûsemden mevki‘-i ticâret olan ba‘zı mahallerde bulunan Devlet-i aliyyem tüccârından memâlik-i ecnebiye ticâreti etmek isteyenlere ticâretçe ba‘zı şurût-ı imtiyâziye derciyle başka başka berevât ve ikişer nefer hizmetkârlarına dahi evâmir-i şerîfem i‘tâ olunması müesses olan nizâmı muktezâsından olmakdan nâşî teba‘a-i gayr-ı Müslime tüccârından Dersa‘âdet’imde Vâlidehânı’nda mütemekkin Yorgi v. Kostanti ve Ayanoğlu nâm tâcir yedine ber-mûceb-i şurût ve nizâm i‘tâ kılınan berat-ı şerîfim İstanbul Bâb Mahkemesi sicilline kayd ve sebt ve mûceb-i muktezâsıyla amel ve hareket olunmak bâbında emr-i şerîfim sudûrunu tüccâr-ı merkūmenin vekîlleri memhûr varaka ile istid‘â eyledikleri Ticâret Nezâreti tarafından bâ-takrîr ifâde olunmuş olmağla sen ki mevlânâ-yı mûmâ-ileyhsin tâcir-i mûmâ-ileyhe verilen mârrü’z-zikr berat-ı âlîşânım İstanbul Bâb Mahkemesi sicilline kayd ve sebt ve yedine ibkā birle mugāyir hâl ve hareket vukū‘u tecvîz olunmaması ve himâyet ve sıyâneti husûslarına mübâderet olunmak bâbında işbu fermân-ı âlîşânım sâdır olmağın mazmûn-ı münîfi üzere amel ü hareket eyleyesin, şöyle bilesin, alâmet-i şerîfe i‘timâd kılasın.<br><br>Tahrîren fî-evâhiri şehri Zilka‘deti’ş-şerîfe li-sene isnâ ve semânîn ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=35943"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35945"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>