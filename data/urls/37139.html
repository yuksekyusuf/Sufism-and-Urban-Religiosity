﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 307<br>Hüküm no: 195<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Çelebi’den intikal eden evin, çocukların nafakası için satılması</b><br><br>Mahmiye-i İstanbul’da Sofular mahallesinde sâkin iken bundan akdem vefât eden es-Seyyid Hasan Çelebi b. es-Seyyid Mehmed’in evlâd-ı sıgārı Mehmed ve Mustafa ve Hadîce ve Emine’nin tesviye-i emrlerine kıbel-i şer‘den mansûb vasîleri bâ‘isü’l-kitâb Mustafa Çelebi b. Mahmud mahfil-i kazâda takrîr-i kelâm edip mahalle-i mezbûrede vâki‘ bir tarafdan Hasan Mübeşşir menzili ve iki tarafdan Âişe Hatun menzili ve bir tarafdan tarîk-i hâssa müntehî arsası merhûme Fâtıma Hatun Vakfı’ndan olup ebniyesi müteveffâ-yı mezbûrun ile’l-vefât yedinde mülk ve hakkı olduğu müsbet ve ba‘de vefâtihî evlâdı sıgār-ı mezbûrûna intikāl eden menzil harâba müşrif olup hâsılı harcına vefâ etmediğinden mâ‘adâ sagīrlerin nafaka ve kisveye eşedd-i ihtiyâc ve ebniye-i memlûke-i mezbûreden gayrı ism-i mal ıtlâk olunur bir şeyleri olmamağla menzil-i mahdûd-ı mezkûru ba‘de’l-müzâyede semen-i misli ile âhara bey‘a ve semeni istirbâh ve istiğlâl olunmak sagīr haklarında nef‘-i mahz olmağın ber-vech-i muharrer cânib-i şer‘den izin taleb ederim dedikde vasiyy-i mezbûrun kelimât-ı meşrûhası vâkı‘a mutâbıka idiği mahalle-i mezbûre ahâlîsinden İsmail Çelebi b. Ali ve Ömer Ağa b. Mehmed ve Abdullah Çelebi b. Ali ve Mehmed Çelebi b. Ahmed haberleriyle lede’ş-şer‘i’l-enver zâhir ve mukarrer olmağla menzil-i mahdûd-ı mezkûru vech-i muharrer üzere semen-i misli ile âhara bey‘a hâkim-i muvakkı‘-i sadr-ı kitâb tûbâ-lehû ve hüsnü-meâb efendi hazretleri vasiyy-i mezbûr Mustafa Çelebi’ye izin vermeğin mâ-vaka‘a kayd-şüd.<br><br>Fî gurre-i Rebî‘ülevvel sene 1110<br><br>Şuhûdü’l-hâl: Abdurrahman Efendi b. el-merhûm Ahmed Efendi, Hasan Çelebi b. Abdullah, Mehmed Efendi b. Pîrî, İbrahim Çelebi b. Mehmed, Ömer Ağa b. Mehmed, İsmail Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=37138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1190"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>