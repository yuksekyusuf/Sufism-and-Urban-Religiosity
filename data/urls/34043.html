﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 290<br>Hüküm no: 136<br>Orijinal metin no: [50a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da satılacak olan kuzu eti narhı</b><br><br>Bâ-sahh-ı âlî.<br><br>İstanbul kādısı fazîletlü efendi.<br><br>Kuzu narhı.<br><br>Dersa‘âdetimde mutavattın ibâdullâhın tevsî‘-i dâire-i ta‘ayyüşleriyle ezher cihet zarûretden vikāyetleri matlûb olup el-hâletü hâzihî Rûz-ı Hızır takarrüb etmekde idiğine ve lillâhi’l-hamd bu sene-i mübârekede kuzunun vefret üzere idiği mesmû‘ olduğuna binâen Rumeli ve Anadolu taraflarından ve civâr-ı saltanat-ı seniyyede kâin ba‘zı çiftlik ve mandıralardan <<lardan>> vürûd edecek kuzuların cümlesi doğru Yedikule’ye sevk olunup ta‘ahhüd olunduğu üzere ashâbı beher vakıyyesini kasab esnâfına sene-i sâbıkı misilli otuz üçer paraya vermek ve kasablar dahi ikişer para ticâret zammıyla otuz beşer paraya ibâdullâha bey‘ etmek üzere nizâma rabt olunmuş olduğundan bi-mennihî te‘âlâ vakti hulûlünde fiyat-ı mezkûre üzere bey‘ ve fürûht ettirilmesi husûsu tarafınızdan i‘lâm olunmuş ve keyfiyet Rikāb-ı hümâyûn-ı hazret-i pâdişâhîye lede’l-arz ol vechile tanzîmi husûsuna irâde-i mülûkâne ta‘allukuyla hatt-ı hümâyûn-ı şâhâne şeref-rîz-i sudûr olunmuş olmakdan nâşî hiç ferdin ayakdan kuzu fürûht etmemesi ve köşebaşlarında ve kasab dükkânlarında kuzu zebh olunmayıp hilâfına cesâret ederi olur ise o makūlelerin kuzuları mahâll-i tevzî‘a sevk olunması husûsları Hâssa kasabbaşısı ile sâir iktizâ edenler îcâbı vechile tenbîh ve beyân kılınmış olmağla imdi siz dahi lâzım gelenleri nezdinize celb ederek tâife-i kassabânın narh-ı cârîden bir akçe ziyâdeye kuzu bey‘ ve fürûht etmemek ve dükkânlarında dahi kuzu zebh eylememek üzere sûret-i irâdeyi ifâdeye mübâderet ve hilâfı cesâret ederi olur ise tedîb olunacaklarını tefhîme dikkat-birle işbu nizâmın düstûrü’l-amel tutulması esbâbını istihsâle dikkat eylesin deyü buyruldu.<br><br>Fî 6 min N sene 1242.</p>          <br><a title="Önceki sayfa" style="text-decoration:none" href="./ayrmetin.php?idno=34042"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34044"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>