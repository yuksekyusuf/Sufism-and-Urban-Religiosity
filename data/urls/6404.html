﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 213<br>Hüküm no: 188<br>Orijinal metin no: [26b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Ali’nin evini Süleyman Beşe’ye sattığı</b><br><br>Mübâya‘a-i menzil<br><br>Mahmiye-i İstanbul’da Hızır Bey mahallesinde sâkine zâtı bi’t-ta‘rîfi’ş-şer‘î ârifân Molla Ali b. Abdullah ve Hacı Hüseyin b. İsmail ta‘rîfleriyle mu‘arrefe olan İsmihan bt. Ali nâm hatun meclis-i şer‘-i hatîr-ı lâzımü’t-tevkīrde işbu bâ‘isü’l-kitâb Süleyman Beşe b. Ömer nâm kimesne mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ iki tarafdan benim âhar mülk menzil ve bahçem ve bir tarafdan Hacı Mustafa zevcesi Âişe Hatun mülk menzili ve bir tarafdan tarîk-i âm ile mahdûd tabaka-i ulyâsında bir bâb ada ve bir sofa ve bir matbah ve bir kilâr ve tabaka-i vüstâda bir bâb oda ve bir sofa ve bir matbah ve bir kilâr ve bir kenîf ve süflâsında bir matbah ve bir bi’r-i mâyı müştemil mülk menzilimi zikr olunan ulyâ ve vustâda olan odaların benim âhar menzilim tarafındaki dolma duvarları beynimizde müşterek olmak üzere ve yine menzil-i âharım tarafında zikr olunan odaların binâsı müştemil olduğu tûlen üç zirâ‘ ve arzen bir tarafdan altı parmak ve bir tarafdan on sekiz parmak ki munassıfan on iki parmak bi-hesâb-ı terbî‘î bir buçuk zirâ‘ arsası benim ve havâsı müşteri-yi mezbûrun olmak üzere bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve sarîh-i mer‘î ile üç yüz seksen guruşa mezbûr Süleyman Beşe’ye bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr üç yüz seksen guruşu müşteri-yi mezbûr Süleyman Beşe yedinden tamâmen ahz u kabz eyledim fîmâ-ba‘d menzil-i mahdûd-ı mezkûr müşteri-yi mezbûr Süleyman Beşe’nin mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Muharremi’l-harâm sene 1153.<br><br>Şuhûdü’l-hâl: Ahmed Efendi b. Mustafa el-imâm, Hacı Mehmed b. Ali, Hasan Beşe b. Ali, Ketenci Hasan Çelebi b. Abdullah, Mustafa b. Mehmed el-mu[h]zır, Ali b. Abdullah el-muhzır, Bosnavî Ahmed el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=6403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>