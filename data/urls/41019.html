﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 689<br>Hüküm no: 740<br>Orijinal metin no: [113b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Yedekçi Himmet b. Mehmed terekesinin varisleri olan kardeşi oğlu Mahmud ve kızı Raziye tarafından teslim alındığı</b><br><br>Vilâyet-i Anadolu’da Amasya sancağında Zeytun kazâsına tâbi‘ olan Zeytun nâm karye sâkinlerinden olup Istabl-ı âmireme yedekçi iken fevt olan Himmet b. Mehmed nâm kimesne[nin] li-ebeveyn karındaşı oğlu Mahmud ve kızı Râziye nâm sagīrlerin tesviye-i umûrlarına kıbel-i şer‘den mansûb vasîleri olan Abdullah Ağa b. Emrullah nâm kimesne mahmiye-i Edirne’de meclis-i şer‘-i hatîr-i lâzimü’t-tevkīrde zikrolunan Istabl-ı âmire’de başyedekçi olup müteveffâ-yı mezbûrun muhallefâtına vâzı‘u’l-yed olan Mustafa Ağa b. Abdullah nâm kimesne tarafından ikrâr-ı âti’l-beyânı tasdîka vekîl olup nehc-i şer‘î üzere vekâleti sâbite olan Hüseyin Ağa b. Musa mahzarında ikrâr ve takrîr-i kelâm edip müvekkil-i mezbûr müteveffâ-yı mezbûrun zâhirde vâris-i ma‘rûfu olmamağla hîn-i vefâtında yanında mevcûd olup nukūd ve sâir muhallefâtı kırk altı bin altı yüz kırk akçeye bâliğ olup emâneten meblağ-ı mezbûru ahz u kabz eylemişidi hâlâ müteveffâ-yı mezbûrun min ciheti’l-usûbeti’n-nesebiyye bi’l-inhisâr vârisi olan sagīrân-ı mezbûrânın vasîleri olduğum hasebiyle meblağ-ı mezbûr kırk altı bin altı yüz kırk akçe mezkûr Mustafa Ağa yedinden vesâyetim hasebiyle ahz u kabz eyleyip mezbûr Mustafa Ağa’nın zimmetini muhallefât-ı müteveffâ-yı mezbûre müte‘allik da‘vâdan ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Mehmed b. Hasan sarac, Mehmed b. Halil sarac, Mehmed b. Ca‘fer sarac, Mehmed b. Kalender hazînedar, Ali b. Mehmed sarac, Hüseyin kethüdâyeri.</p>          <br><a title="Önceki sayfa" style="text-decoration:none" href="./ayrmetin.php?idno=41018"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41020"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b689"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o799"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>