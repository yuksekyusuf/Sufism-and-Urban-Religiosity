﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 91<br>Hüküm no: 59<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud b. Veli’nin, müteveffa Mehmed Çelebi b. Mehmed’e ait atı vârislerine vermesi</b><br><br>Bundan akdem mahrûse-i Haleb’de muhzırbaşı iken mahrûse-i merkūmede müteveffâ olan Mehmed Çelebi b. Mehmed nâm kapıcının verâseti li-eb ve üm kız karındaşı Ümmî Hatun bt. Mehmed’e ve li-ebeveyn ammi oğlu Mehmed Çelebi b. Mehmed’e münhasıra olduğu nehc-i şer‘î üzere sâbit oldukdan sonra mezbûrân Mehmed Çelebi ve Ümmî Hatun Mahmud b. Veli nâm kimesneyi mahfil-i kazâya ihzâr ve üzerine takrîr-i da‘vâ edip mezbûr Mehmed mûrisimiz mezkûr Mehmed Çelebi’nin hizmetinde olmağla mezbûrun iki yüz guruş kıymetli bir re’s kır aygır atına bi-tarîki’l-gasb vaz‘-ı yed edip zikr olunan ata binip bu tarafa gelmişdir, zikr olunan at irs-i şer‘î ile ikimize intikāl etmeğin taleb ederiz dediklerinde gıbbe’s-suâl mezbûr Mahmud bi’l-külliyye inkâr edip mezbûrândan beyyine taleb olundukda udûl-i Müslimînden Mustafa b. Mahmud ve Sun‘ullah b. Yunus nâm kimesneler li-ecli’ş-şehâde hâzırân olup gıbbe’l-istişhâd fi’l-vâki‘ mezkûr Mahmud müteveffâ-yı mersûmun mülk-i mahzı olan iki yüz guruş kıymetli bir kır aykır atına binip bi-tarîki’l-gasb vaz‘-ı yed eyledi, biz altında gördük, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olup zikr olunan atı ihzâr edip müdde‘iyân-ı mezbûrâna teslîm etmeğe tenbîh olunup mâ vaka‘a bi’t-taleb ketb ve imlâ olundu.<br><br>Hurrire fî-evâsıtı şehri Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Zahrü’s-sâde es-Seyyid Mehmed Çavuş b. es-Seyyid Nasûh el-mübâşir, Ahmed Beşe b. Abdullah er-râcil, Mustafa b. Gülâbi, Mehmed Efendi eş-şehîr bi-Kadızâde, Ahmed Ağa Reîsü’l-muhzırîn, el-Hâc Mahmud b. el-Hâc Süleyman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>