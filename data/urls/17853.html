﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 564<br>Hüküm no: 900<br>Orijinal metin no: [103b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zaim Mustafa Ağa’nın kendisine hizmet eden Abdullah Ağa’nın hak ettiği ücreti ödemesi</b><br><br>Maʻrûz-ı dâʻî-i Devlet-i aliyyeleridir ki;<br><br>Medîne-i Hazret-i Ebâ Eyüb el-Ensârî’de sâkin sâhib-i arzuhâl Abdullah Ağa nâm kimesne yine medîne-i mezbûre sâkinlerinden derûn-ı arzuhâlde mezkûrü’l-ism olan züʻamâdan Mustafa Ağa nâm kimesne ile dîvân-ı sadr-ı Âsafî’de ba‘dehû Eyüb mahkemesinde terâfuʻ etdiklerinde bin yüz elli dokuz senesinde zaʻim-i mezbûr Mustafa Ağa Hısn-ı Mansur kazâsında vâkiʻ mutasarrıf olduğu zeʻâmetini zabt ve mahsûlü her ne ise ahz u kabz ve îsal içün ecr-i misline muʻâdil beş yüz guruş ücret kavliyle tarafından beni tevkîl edip ben dahi vusûl-i ittibâʻım ile bir sene zeʻâmet-i mezbûreyi bi’l-vekâle zabt ve bin beş yüz guruş mezbûr Mustafa Ağa’ya teslîmim olup baʻde tamamü’l-hizme kavlimiz üzere beş yüz guruş ücretimi bugün yarın deyü avk ü tehir edip hâlâ vermeyip zimmetinde kalmışdır suâl olunup ücretim olan meblâğ-ı mezbûr beş yüz guruşu zaʻim-i mezbûr Mustafa Ağa’dan taleb ederim deyü daʻvâ etdikde zaʻim-i mezbûr Mustafa Ağa dahi cevâbında müddeʻî-i mezbûr Abdullah Ağa’yı sene-i mezbûrede zeʻâmeti husûsuna tevkîl ve ol mikdâr meblâğı kendine vusûl ve kabz eylediğini ikrâr ve iʻtirâf edip ve mahsûlâtından müddeʻî-i mezbûrun ziyâde kabzını daʻvâ içün beş yüz guruş ücret kavlini inkâr etmekle müddeʻî-i mezbûr Abdullah Ağa’dan ber-vech-i muharrer müddeʻâsına mutâbıka beyyine taleb olundukda ikāmet-i beyyineden izhâr-ı acz-birle istihlâf etmeğin zaʻim-i mezbûr Mustafa Ağa’ya bi’d-defâʻat yemîn teklîf olundukda yemîn etmeyip yemîninden nükûlüyle beş yüz guruş ücreti şerʻan sâbit olmağın mûcebiyle hükm ve meblâğ-ı mezbûr beş yüz guruşu müddeʻî-i mezbûr Abdullah Ağa’ya edâ ve teslîm eylemek üzere zaʻim-i mezbûr Mustafa Ağa’ya tenbîh olunduğu Eyüb mahkemesinde tescîl olunup bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâmin ve’l-ışrîn min-Şaʻbâni’l-muʻazzam li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17852"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17854"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b564"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>