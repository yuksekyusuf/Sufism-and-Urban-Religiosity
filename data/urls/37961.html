﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 214<br>Hüküm no: 156<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbetçi Hasan Beşe’nin vefatıyla hanımı Zeynep Hatun’un terekeden hakkını aldığı</b><br><br>Husûs-ı âti’l-beyanın mahâllinde ketb ü tahrîri iltimâs olunmağın savb-ı şer‘-i enverden Mevlânâ Şeyhzâde Abdülkerim Efendi irsâl olunup ol dahi mahmiye-i İstanbul’da Davudpaşa mahâllesinde sâkin iken bundan akdem vefât eden Şerbetçi Hasan Beşe b. Abdullah’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Zeyneb Hatun bt. Abdullah ile sulbiye kebîre kızı Afife Hatun’a münhasıra ve tashîh-i meselesi bi-hükmi’l-kavl sekiz sehmden olup sihâm-ı mezbûrenin bir sehmi zevcesi mezbûre Zeyneb Hatun’a ve bâkī yedi sehmi farzan ve redden kızı mezbûre Afife Hatun’a isâbeti tahakkukundan sonra zâtı el-Hâc Mehmed b. Ali ve Ahmed Çelebi b. Mahmud ta‘rîfleriyle mu‘arrefe olan zevce-i mezbûre Zeyneb Hatun bt. Abdullah meclis-i ma‘kūd-ı mezkûrda tereke-i müteveffâ-yı mezbûra bi’l-verâse vâzı‘atü’l-yed olup kezâlik zâtı ta‘rîf-i şer‘î ile mu‘arrefe olan işbu bâ‘isetü’l-kitâb mezbûre Afife Hatun mahzarında ikrâr-ı tâm ve takrîr-i kelâm edip zevcim müteveffâ-yı mezbûr Hasan Beşe’nin terekesi tahrîr ve ba‘de-ihrâci’l-masârıf ber-mûceb-i defter-i müfredât eşyâ-i mebî‘a semeninden tashîh-i mezbûr üzere bana isâbet eden üç bin altı yüz seksen sekiz akçe ile işbu akd-i meclis olunan mülk menzilin nısfı bâ-hüccet-i şer‘iyye mezbûre Afife Hatun’un mülkü ve nısf-ı âharı dahi zevcim müteveffâ-yı mezbûrun ile’l-vefât yedinde mülkü olmağla müteveffâ-yı mezbûr zimmetinde mütekarrer ve ma‘kūdün-aleyh mehr-i müeccel-i müsbet hakkım olan beş bin akçe ki cem‘an on dört bin seksen sekiz akçeyi terekeden olmak üzere mezbûre Afife Hatun işbu meclis-i ma‘kūdda bana tamâmen def‘ u teslîm ben dahi terekeden olmak üzere yedinden bi’t-tamâm ve’l-kemâl alıp kabz eyledim ba‘de’l-yevm meblağ-ı mezkûr on dört bin seksen sekiz akçeden mezbûrenin yedinde bir akçe ve bir habbe bâkī kalmayıp zevcim müteveffâ-yı mezbûrun şerbetçi dükkânında mevcûde eşyâ ve nukūdundan mâ‘adâ zikr olunan eşyâ-i mebî‘a ve nısf menzil-i mezbûra müte‘allıka mezbûre Afife Hatun ile vechen mine’l-vücûh ve sebeben mine’l-esbâb da‘vâ ve nizâ‘ım yokdur dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an mürsel Çukadâr el-Hâc Ahmed b. Abdullah ve el-Hâc İbrahim b. Osman ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 11 min-Cumâdelâhire sene 1143.<br><br>Şuhûdü’l-hâl: Hâfız Ahmed Efendi b. İbrahim el-imâm, Hammâmî Ömer? Çelebi b. Abdullah, Süleyman Çavuş b. Abdullah, el-Hâc Abdullah Efendi b. İbrahim, el-Hâc Mehmed b. Ali, Mustafa Bey b. Mehmed, Hasan b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=37960"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37962"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>