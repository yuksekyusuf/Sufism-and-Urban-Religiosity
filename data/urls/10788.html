﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 250<br>Hüküm no: 245<br>Orijinal metin no: [35b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeğen Ali Çavuş’un oğulları Ali Efendi ve Mustafa Ağa’nın, kendilerine Silahdar Ocağı Kethudası Süleyman Çavuş’tan miras kalan ev arsalarını Ali Çavuş’a satmaları</b><br><br>Arsa mübâya‘ası<br><br>Mahmiye-i İslâmbol’da Koca Mustafa Paşa mahallesinde sâkin iken bundan akdem vefât eden sâbıkā Silahdâr Ocağı Kethudâsı el-Hâc Süleyman Çavuş Ağa b. Abdullah nâm kimesnenin verâseti min-ciheti’l-usûbeti’n-nesebiyye kendüyü i‘tâk eden el-Hâc Mustafa b. Musli nâm kimesnenin er karındaşı oğlunun oğulları Ali Efendi [ve] Mustafa Ağa ibney Yeğen Ali Çavuş Ağa nâm kimesnelere ve terekesi bi’l-münâsafa mezbûrâna isâbeti tahakkukundan sonra mezbûrân Ali Efendi ve Mustafa Ağa meclis-i şer‘-i şerîf-i enverde işbu bâ‘isü’l-vesîka el-Hâc Ali Çavuş Ağa b. İbrahim nâm kimesne tarafından vech-i âtî üzere tasdîka vekîl olduğu ber-nehc-i şer‘î sâbit olan Mehmed Necib Efendi b. Mehmed mahzarında ikrâr ve takrîr-i kelâm edip mahmiye-i mezbûrede Davudpaşa mahallesinde kâin Ebûbekir Paşa câmi‘-i şerîfi kurbünde vâki‘ bir tarafdan ba‘zan Bağcızâde es-Seyyid Mehmed ve Mustafa arsaları ve ba‘zan Haffâf Ali ve zevcesi Rukiye hatun menzilleri ve bir tarafdan ba‘zan müşterî-i mezbûrun tasarrufunda olan vakıf bağçe ve ba‘zan İbrahim Çavuş menzili ve bir tarafdan Salih Efendi menzili ve bir tarafdan tarîk-i hâs ile mahdûd bir bâb muhterik mülk menzil arsası mûrisimiz mezbûr el-Hâc Süleyman Çavuş Ağa’nın hayatında ile’l-vefât yedinde mülkü olup ba‘de vefâtihî arsa-i mahdûde-i mezkûre bize mevrûs olmağın biz arsa-i mahdûde-i mezkûreyi tarafeynden îcâb ve kabûlü hâvî bey‘-i bâtt-ı sahîh-i şer‘î ile müvekkil-i mezbûr el-Hâc Ali Çavuş Ağa’ya dört yüz guruşa bey‘ ve temlik ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr dört yüz guruşu müvekkil-i mezbûr el-Hâc Ali Çavuş Ağa yedinden bi’l-münâsafa tamamen ahz ü kabz eyledik, ba‘de’l-yevm arsa-i mahdûde-i mezkûre müvekkil-i mezbûr Ali Çavuş Ağa’nın mülk-i müşterâsı ve hakk-ı sarfı olup bizim kat‘a alâka ve medhalimiz kalmamışdır dediklerinde gıbbe’t-tasdîki’ş-şer‘î mâ-vaka‘a.<br><br>Fî 24 S sene 1197<br><br>Şühûdü’l-hâl: Abdullah Efendi b. Abdullah Hatîb, Hasan Çavuş Ağa b. Mehmed, Molla Hasan b. Hüseyin, Alemdâr Ahmed Ağa b. Musa, es-Seyyid Osman b. Ali, Mehmed Beşe b. Mehmed, Molla Ali b. Halil, Salih b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10787"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10789"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o660"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>