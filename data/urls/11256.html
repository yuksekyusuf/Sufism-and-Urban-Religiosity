﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 564<br>Hüküm no: 713<br>Orijinal metin no: [93b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Mahmud’un, karısı Meryem’in din ve imanına küfretmesi sebebiyle boşanmış olduklarından mehrinin ödenmesi</b><br><br>İslâmbol’da Koruk Mahmud mahallesinde sâkine ve zâtı mu‘arrefe Meryem bt. Mahmud nâm hatun Davudpaşa Mahkemesi’nde meclis-i şer‘de zevc-i mutallıkı İbrahim b. Mahmud nâm kimesne mahzarında mezbûr İbrahim zevc-i dâhilim olduğu hâlde târih-i i‘lâmdan altı gün mukaddem mahalle-i mezbûrede sâkin olduğumuz menzilde benim dîn ve îmânıma sebb edip ondan nâşi mezbûr İbrahim’den mübâne olmamla zimmetinde ma‘kūdun-aleyh olan otuz üç guruş mehr-i müeccelim ile nafaka-i iddet-i mu‘ayyene ve meûnet-i süknâmı zevc-i mutallıkım mezbûrdan hâlâ taleb ederim deyü ba‘de’d-da‘vâ ve’l-istintâk mezbûr İbrahim dahi cevâbında müdde‘iye-i mezbûre ancak yirmi beş guruş mehr-i müeccelim ile zevce-i medhûlün-bihâsı olduğunu ikrâr mâ‘adâyı ba‘de’l-inkâr müdde‘iye-i mezbûre ber-vech-i muharrer ziyâde sekiz guruş müdde‘âsını beyâna havâle ve sebb müdde‘âsını beyândan âcize ve talebiyle mezbûr İbrahim’e yemîn teklif olundukda ol dahi yemînden nükûl etmeğin mûcebiyle müdde‘iye-i mezbûre zevci mezbûrdan mübâne ve mezbûr İbrahim’e tecdîd-i îmân lâzım gelmeğin mezbûr İbrahim’e telkīn-i îmân olundukdan sonra mertebe-i ikrârı olan mehr-i mezkûr yirmi beş guruşu müdde‘iye-i mezbûre Meryem Hatun’a edâ ve teslîme mezbûr İbrahim’e ba‘de’t-tenbîh müdde‘iye-i mezbûre Meryem Hatun’u ber-vech-i muharrer nafaka-i iddet ve meûnet-i süknâsı içün zevc-i mutallıkı mezbûr İbrahim ile beş guruş üzerine terâzî olunduğu bi’l-iltimâs huzûr-ı âlîlerine i‘lâm olundu.<br><br>Fî 6 Ca sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11255"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11257"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b564"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>