﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 170<br>Hüküm no: 141<br>Orijinal metin no: [27a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstorina bt. Kostandi ve kardeşlerinin uhdelerindeki gedik hisselerini Mina ve Vasil’e sattıkları</b><br><br>Bakkāl<br><br>Vilâyet-i Anadolu’da Arabsun kazâsına tâbi‘ Sinesun karyesinde mütemekkineler İstorina bt. Kostandi ve Despino bt. Todori nâm Nasrâniyeler taraflarından husûs-ı âti’l-beyânda vekîlleri olduğu şahıslarını bilir Sarafim v. Yuvan ve İstavri v. Yuvan nâm zimmîler şehâdetleriyle ber-nehc-i şer‘î sâbit olan Bakkāl Yorgi v. Kiryanos nâm zimmî meclis-i şer‘-i hatîrde bakkāl tâifesinden işbu bâ‘isiyyü’s-sifr Mina v. Andon ve Vasil v. İlya nâm zimmîler muvâcehelerinde bi’l-vekâle ikrâr-ı tâm ve takrîr-i kelâm edip mahmiye-i mezbûrede Fener kurbünde Kiremit mahallesinde kâin kârgir dükkân denmekle arîf bir bâb ve civârında vâki‘ Kocakarı dükkânı denmekle meşhûr bir bâb ki cem‘an iki bâb bakkāl [27b] derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmelerin yüz yirmişer sehmden iki yüz kırk sehm i‘tibârıyla altmışar sehmden yüz yirmi sehmi Aci Kostandi zimmînin ve mâ‘adâ altmışar sehmden yüz yirmi sehmi dahi akd-i âti’z-zikrin sudûruna değin müvekkilelerim mersûmetânın yedlerinde bâ-hüccet-i şer‘iye mülkleri olmağla gedik-i mezkûrlardan müvekkilelerim mersûmetânın ber-minvâl-i muharrer mâlik oldukları hisselerini tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ve müşterekleri mersûmun izniyle mersûmân Mina ve Vasil zimmîlere ale’l-iştirâk beş bin üç yüz guruşa bi’l-vekâle bey‘ ü temlîk ve vech-i lâyıkı üzere teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl edip semen-i mezkûr beş bin üç yüz guruşu bana tamâmen def‘ ü teslîm ve ben dahi yedlerinden bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini bi’l-asâle ve bi’l-vekâle kabûlü hâvî ibrâ ve iskāt eyledik fî-mâ ba‘d gedik-i mezkûrların hisselerinde müvekkilelerim mersûmetânın aslâ ve kat‘â alâka ve medhalleri kalmayıp müşteriyân-ı mersûmânın mülk-i müşterâları ve hakk-ı sırfları olmuşdur dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fî 28 Z sene 1246<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=34318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>