﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 139<br>Hüküm no: 96<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asvador’un çocukları Hodas ve Elyasa’ya nafaka takdiri</b><br><br>Nafaka<br><br>Mahmiye-i İstanbul’da Molla Aşkī mahallesinde mütemekkin işbu bâ‘isü’s-sifr Asvador v. Avanes nâm zimmî meclis-i şer‘-i hatîr-ı lâzımü’t-tevkīrde sulbî kebîr oğulları Hodas ve Elyasa nâm zimmîler muvâcehelerinde takrîr-i kelâm ve bast-ı merâm edip ben pîr-i fânî ve amel-mânde ve kâr [u] kisbe iktidârım olmadığından mu‘dim ve mu‘sir olmamla nafakaya eşedd-i ihtiyâcım olmağla oğullarım mesfûrân Hodas ve Elyasa nâm zimmîler üzerine kıbel-i şer‘den kadr-ı ma‘rûf nafaka-bahâ farz ve takdîr olunmak matlûbumdur dedikde gıbbe’t-tasdîkı’ş-şer‘î hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi merkūm Asvador’un nafakası’çün oğullarım mesfûrân Hodas ve İsa üzerlerine bi’t-terâzi târîh-i kitâbdan her birine üçer paradan cem‘an altı para nafaka-bahâ farz ve takdîr buyurup meblağ-ı mefrûz-ı mezbûru merkūm Asvador zimmînin nafakasına harc ü sarfa ve lede’l-iktizâ istidâneye ve inde’z-zafer oğulları mesfûrân Hodas ve Elyasa nâm zimmîler üzerlerine rücû‘a merkūm Asvador zimmîye izin birle mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Zilhicceti’ş-şerîfe sene 1152.<br><br>Şuhûdü’l-hâl: Mehmed b. Mustafa, es-Seyyid Abdulkadir b. İbrahim, es-Seyyid Ali b. Mustafa, es-Seyyid Mustafa b. Hasan, Mehmed b. İbrahim, Mustafa b. Mehmed, Hasan b. Mehmed, diğer Hasan b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=6311"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6313"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o669"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>