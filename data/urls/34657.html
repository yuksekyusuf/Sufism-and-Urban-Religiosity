﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 61<br>Hüküm no: 4<br>Orijinal metin no: [3-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Akif Ağa, Mehmed Atıf Bey ve diğer bazı şahısların mukataa taksitlerine ait Sarraf Serkiz ile muhasebelerinin görülüp zimmet ibrası yaptıkları</b><br><br>Mehmed Akif Bey’in ve Mehmed Âtıf Bey’in ve sâirlerinin Sarrâf Serkiz zimmî ile ibrâları<br><br>Ma‘rûz<br><br>Ashâb-ı arzuhâl Enderûn-ı Hümâyûn’dan muhrec es-Seyyid Mehmed Akif Ağa b. es-Seyyid Mehmed kendi nefsinden asıl ve hâcegân-ı Dîvân-ı Hümâyûn’dan Mehmed Akif Bey b. Abdullah ve es-Seyyid Ahmed Ağa b. Abdullah b. Abdurrahman tarafından husûs-ı âti’l-beyânda vekîlleri olduğu es-Seyyid Hasan Efendi b. es-Seyyid Mehmed ve el-Hâc Süleyman Ağa b. Abdullah ve el-Hâc Yusuf Ağa b. Mehmed ve İbrahim Ağa b. Mustafa nâm kimesneler şehâdetleriyle sâbit olan el-Hâc Mehmed Salih Ağa b. Ahmed Nazif nâm kimesnelerden her biri meclis-i şer‘-i münîrde poliçeci tâifesinden derûn-ı arzuhâlde ismi mezkûr Serkiz v. Karabet nâm zimmî muvâcehesinde mukaddemâ sarrâf tâifesinden kezâlik derûn-ı arzuhâlde ismi mastûr Filibos v. Avanis zimmî hâzır olduğu hâlde asıl ve vekîl-i merkūmândan mezbûr es-Seyyid Mehmed Akif Ağa benim bâ-berât-ı âlî-şân mutasarrıf olduğum Vilâyet-i Anadolu’da Hudâvendigâr sancağında vâki‘ Kütahya Kazâsı’na tâbi‘ Hacı Bekir Alâaddin karyesi mukāta‘ası mâlından senevî altı bin yedi yüz elli guruş bedel-i maktû‘unu iki taksît ile Mâliye Hazîne-i Celîlesi’nden ahz olunmak üzere iki kıt‘a şartnâme ve ilmühaber sûretlerini ben ve vekîl-i merkūm el-Hâc Mehmed Salih Ağa yedinden kezâlik bâ-berât-ı âlî mutasarrıf olduğum Vilâyet-i Rumeli’nde Sofya nâhiyesinde vâki‘ Beşlavişce karyesi mukāta‘ası mâlından senevî sekiz bin yüz altmış dört guruş bedel-i maktû‘unu iki taksît ile hazîne-i mezkûreden ahzını nâtık iki kıt‘a şartnâme ve ilmühaber sûretlerini ben ve müvekkillerim merkūmândan mûmâ-ileyh Mehmed Akif Bey’den Rumeli’de Yenişehir sancağında vâki‘ Alasonya Kazâsı’nda vâki‘ bâ-berât-ı âlî mutasarrıf olduğu ze‘âmeti olan senevî altı bin altı yüz guruş bedel-i maktû‘unu kezâlik iki taksît ile hazîne-i mezbûreden ahz olunmak üzere iki kıt‘a şartnâme ve ilmühaber sûretlerini müvekkillerim merkūm Mehmed Âtıf Bey ve müvekkilim mersûm es-Seyyid Ahmed Ağa’dan Silistre Kazâsı’nda mutasarrıf olduğum mukāta‘a-i ma‘lûme mâlından senevî on dört bin yedi yüz altmış guruş bedel-i maktû‘unu bir taksît ile hazîne-i merkūmeden ahzını nâtık bir kıt‘a şartnâme ve ilmühaber sûretini müvekkilim merkūm es-Seyyid Ahmed Ağa’dan her birimiz hâzır-ı mersûm Filibos zimmî sarrâfımız olmak takrîbiyle yedine teslîm eylediğimizden sonra hâzır-ı mersûm Filibos zimmî’den mukāta‘ât-ı mezkûrelerin ilmühaberler sûretlerini mersûm Serkiz zimmîye teslîm edip ol dahi ba‘de’l-ahz asl-ı merkūm es-Seyyid Mehmed Akif Ağa benim mutasarrıf olduğumu mukāta‘am bedelinden taksît-i evveli olan üç bin üç yüz yetmiş beş guruş ve asıl ve vekîl merkūm el-Hâc Mehmed Salih Ağa benim mutasarrıf olduğum mukāta‘am bedelinden kezâlik taksît-i evveli olan dört bin sekiz yüz iki guruş ve müvekkillerim merkūmândan mûmâ-ileyh Mehmed Âtıf Bey tasarrufunda olan mukāta‘ası bedelinden taksît-i evveli olan üç bin üç yüz guruş ve merkūm es-Seyyid Ahmed Ağa’nın mutasarrıf olduğu mukāta‘ası bedeli olan on dört bin yedi yüz altmış guruş ki min-haysü’l-mecmû‘ yirmi beş bin dört yüz on yedi guruşu mersûm Serkiz zimmî hazîne-i merkūmeden ahz u kabz ve hâzır-ı mersûm Filibos zimmîye teslîm etmekle bizim ve müvekkilân-ı merkūmânın hâzır-ı mersûm Filibos zimmî ile beynimizde cârî ahz ü i‘tâmızın hesâblarını rü’yet edip ve meblağ-ı mecmû‘-ı mezkûru beynihimâlarımızda vukū‘ bulan muhâsebemize idhâl ve bâkī kalan üç kıt‘a sûretleri işbu meclis-i şer‘de mersûm Serkiz zimmî bize def‘ ü teslîm ve biz dahi yedinden ahz u kabz edip ol-vechile bizim ve müvekkillerimiz merkūmânın mersûm Serkiz zimmî zimmetinde bir akçe ve bir habbe alacağımız almayıp bi’l-cümle husûsât-ı mezkûreye müte‘allika âmme-i da‘vâdan biz bi’l-asâle ve bi’l-vekâle mersûm Serkiz zimmînin zimmetini ibrâ-i âmm-ı sahîh-i şer‘î ile ibrâ ve iskāt eylediğimizde ol dahi ibrâ-i mezkûrumuzu kabûl eyledi deyü ikrâr ve tasdîkleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 Receb sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>