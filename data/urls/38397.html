﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 69<br>Hüküm no: 17<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ali Efendi’nin çiftlik ve tarlalarını Osman Ağa’ya satması</b><br><br>Çiftlik Mübâya‘ası, 60.000 guruş<br><br>Mahmiye-i İstanbul’da Süleymaniye kurbünde sâkin sâbıkā Kasabbaşı es-Seyyid Ali Efendi b. el-mezbûr es-Seyyid Ahmed tarafından husûs-ı âti’l-beyânda vekîl olduğu es-Seyyid Mehmed Salih Ağa b. Mehmed Ârif ve Hasan Ağa b. İbrahim şehâdetleriyle sâbit olan es-Seyyid Mehmed Said Efendi b. el-Hâc Halil meclis-i şer‘-i şerîf-i enverde işbu bâ‘isü’l-vesîka Osman Ağa b. Ebîbekir mahzarında bi’l-vekâle ikrâr-ı tam ve takrîr-i kelâm [edip] akd-i âti’z-zikrin sudûruna değin müvekkilim mûmâ-ileyhin bâ-hüccet-i şer‘iye müstakıllen yedinde mülk ve hakkı olup Havâss-ı Refî‘a kazâsına muzâfe Çekmece-i sagīr civârında Alibey karyesinde vâki‘ ma‘lûmü’l-hudûd ve’l-müştemilât Yeşilli Çiftliği demekle arîf bir bâb mülk çiftlik ve derûnunda mevcûde bâ-defter-i müfredât eşyâ-yı ma‘lûme ve âlât-ı çift ve hubûbât ve hayvanâtı ve Tahtakale Çiftliği demekle meşhûr müştemilât-ı ma‘lûmeyi tarafeyenden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm Osman Ağa’ya on bin guruşa bi’l-vekâle bey‘ ü temlik ve sâlifü’l-beyân çiftlikâta teba‘iyet ile zirâ‘at ve hırâset olunur mevâzi‘-i adîdede kâin her biri lede’l-ahâli ve’l-cîrân ma‘lûmü’l-hudûd ve’l-kıt‘a tarlalar dahi müvekkilim mûmâ-ileyhin bâ-tapu taht-ı tasarrufunda olmakla ben zikr olunan tarlaları dahi elli bin guruş bedel mukābelesinde bâ-ma‘rifet-i sâhib-i arz ferâğ ve tefvîz ve mahâllinde teslîm eylediğimde ol dahi ber-vech-i muharrer iştirâ ve temellük ve tefevvüz ve kabûl eyledikden sonra semen ve bedel cem‘an altmış bin guruşu müşteri-yi merkūm bana def‘ ü teslîm ben dahi yedinden bi’l-vekâle tamamen ahz ü kabz eyledim, fîmâ-ba‘d çiftlikât ve bâ-defter-i müfredât eşyâ-yı ma‘lûme ve âlât-ı çift hayvanât ve hubûbât merkūm Osman Ağa’nın mülk ve emvâl-i müşterâ ve hakk-ı sırfı olup ve zikr olunan tarlalar dahi dâhil-i havza-i tasarrufu olup müvekkilim mûmâ-ileyhin kat‘a alâka ve medhali kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-Selhi Zilhicceti’ş-şerîfe sene [1]242<br><br>Şühûdü’l-hâl: Muhzır Hüseyin Çelebi, Muhzır Emin Çelebi, Muhzır Ali Çelebi, Muhzır Genç Mehmed Çelebi, Muhzır Ebûbekir Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38396"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38398"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o550"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>