﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 347<br>Hüküm no: 397<br>Orijinal metin no: [56b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karabet v. Kigork’ın nizama aykırı davranması sebebiyle sandalcı esnaflığından çıkarıldığı</b><br><br>Sandalcı esnâfına dâir i‘lâm<br><br>Ma‘rûz<br><br>Âsitâne-i aliyyede vâki‘ sandalcı esnâfının kethüdâsı Hâfız Mehmed Emin Ağa vekîli Seyyid Salih ve yiğitbaşı es-Seyyid Mehmed Said ve müsin [ve] ihtiyârlarından el-Hâc Ahmed ve es-Seyyid İbrahim ve diğer es-Seyyid İbrahim ve es-Seyyid Hasan ve es-Seyyid İsmail ve es-Seyyid Abdülkerim ve re‘âyâ yiğitbaşısı Zaharya ve Simyon ve Lagori ve Yorgaki ve Bedros ve Kozma ve Asetati vesâirleri meclis-i şer‘-i enverde arzuhâl eden Karabet v. Kigork muvâcehesinde takrîr-i kelâm edib [57a] mersûm Karabet zimmî bundan akdem esnâfımızdan olup lâkin kendi ırzıyla mukayyed ve kâr u kesbiyle meşgūl olmayıp şürût-ı nizâmımızın hilâfı hareket-birle kalbzen dahi olmağla ol vechile nizâmımızın ihtilâline bâ‘is [ve] bâdi olduğuna binâen mukaddemâ esnâf-ı mezkûreden bâ-i‘lâm-ı şer‘î tard ve ihrâc olundukda ol dahi sandalcılığı terk ve destgâh-ı kemhacı tedârikiyle kemhacılık ederken kanâ‘at etmeyip yine sandalcı esnâfına duhûl ederim deyü iddi‘âsı hilâf-ı şürût-ı nizâmımızdan olup murâdı mahz ve ta‘cîz ve tekdîr olmağla kıbel-i şer‘den yedimize i‘tâ olunan i‘lâm-ı mezkûr tenfîz-birle mersûm Karabet zimmî te’dîp olunmak murâdımızdır deyû takrîrlerine mutâbık bir kıt‘a i‘lâm ibrâz ettiklerinde mersûm Karabet zimmî istintak olundukda mazmûn-ı i‘lâm-ı mezkûru ve kemhacı destgâhı tedârik ve sandalcılığı terk eylediğini ikrâr edip lâkin muharrer ve mukaddemâ sandalcı olduğuma binâen sandalcılık dahi ederim deyü îrad eylediği kelâmı esnâf-ı mezkûrenin takrîr ve şürût-ı nizâm-ı kadîmlerine mugāyir olduğuna binâen iltifât olunmayıp fîmâ ba‘d mersûm Karabet zimmî esnâf-ı mezkûreye karışmayıp ber-mantûk-i i‘lâm hareket edip ve eğer hilâfı hareket eder ise tedîb olunacağı tefhîm olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-17 min Ra sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31150"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31152"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b347"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>