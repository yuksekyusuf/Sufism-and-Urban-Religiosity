﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 192<br>Hüküm no: 166<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Romina bt. Barançi’nin sahibi olduğu gedik hisselerinden bir kısmını Bakkal Yani’ye sattığı</b><br><br>Bakkāl<br><br>Havâss-ı refî‘a kazâsına muzâfe Çatalca kazâsında mütemekkine Romina bt. Baranci v. Boleço nâm Nasrâniyenin zevci ve tarafından husûs-ı âti’z-zikrde vekîl olduğu şahs-ı mersûmeyi bilir Bakkāl Yani v. Papa Tanaş ve Bakkāl İstirati v. Yorgi nâm zimmîler şehâdetleriyle sâbit olan Bakkāl Tanaş v. Todori nâm zimmî meclis-i şer‘-i hatîrde tâ‘ife-i mersûmeden işbu bâ‘isü’s-sifr Yani v. Kosta nâm zimmî muvâcehesinde bi’l-vekâle ikrâr-ı tâm ve takrîr-i kelâm edip mahmiye-i İstanbul’da Langa-i kebîr’de Sıra odaları karşısında vâki’ Hacıveli dükkânı denmekle arîf bir bâb ve civârından kâinler Çavuşbaşı Mehmed Çelebi dükkânları denmekle ma‘lûm kapalı iki bâb ki cem‘an üç bâb bakkāl dükkânları derûnlar[ınd]a mevcûde beyne’l-esnâf gedik ta‘bîr olunur âlât-ı lâzıme-i ma‘lûmelerin yüz yirmişer sehmden cem‘an üç yüz kırk sehm i‘tibârıyla yüz seksen sehmi Ligori zimmînin ve yüz üç buçuk sehmi mersûm Yani zimmînin ve mâ‘adâ yetmiş altı buçuk sehmi dahi akd-i âti’z-zikrin sudûruna değin zevcem ve müvekkilem mersûmenin bâ-hüccet-i şer‘iye yedlerinde mülkleri olmağla gedik-i mezkûrdan zevcem ve müvekkilem mersûmenin ber-minvâl-i muharrer mâlike olduğu yetmiş altı buçuk sehm hissesinin altmış sehmini yedinde ibkā ve mâ‘adâ on altı buçuk sehm hisse-i şâyi‘asını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer’î ve safka-i vâhide ile mersûm Yani zimmîye beş yüz elli guruşa bi’l-vekâle bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr beş yüz elli guruşu mesfûr Yani zimmî bana tamâmen def‘ ü teslîm ve ben dahi yedinden bi’l-vekâle ahz u kabz etmemle mebî‘-i mezkûrun tağrîr ve gabnine müte’allika âmme-i da‘vâdan tarafeynden her birimiz âharın zimmetini bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve iskāt eyledik fîmâ-ba’d gedik-i mezkûrun on altı buçuk sehm hisse-i şâyi‘asında zevcem ve müvekkilem mesfûrenin aslâ ve kat‘â alâka ve medhali kalmayıp müşteri-i mesfûr Yani zimmînin mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 12 M sene 1247<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=34343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>