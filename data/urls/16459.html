﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 129<br>Hüküm no: 88<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun bt. İbrahim’den miras kalan evin Mehmed b. Hasan’a satıldığı</b><br><br>Eceztü bimâ-fîhi<br><br>Nemekahü’l-fakīru ileyhi azze şânühu<br><br>Abdullah b. Mehmed el-müvellâ hilâfeten bi-Havâssı Kostantıniyye<br><br>-gufire lehümâ-<br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Baba Haydar Nakşibendî mahallesinde sâkine iken bundan akdem vefât eden Fâtıma Hatun bt. el-Hâc İbrahim’in hayatında sâkine olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffâ-yı mezbûrun verâseti mukarrun-leh bi’n-neseb cihetinden karındaşı oğlunun oğulları Ebûbekir ve Ömer Çelebi ibney İbrahim’e münhasıra oldukdan sonra müteveffât-ı mezbûrenin sülüs-i vasiyyeti olup ve tashîh-i mes’eleleri üç sehimden i‘tibâr olunup sihâm-ı mezbûreden bir sehmi sülüs-i mezbûra ve birer sehmi dahi mezbûrân Ebûbekir ve Ömer Çelebi’den her birine isâbeti tahakkukundan sonra müteveffâ-yı mezbûrenin [30b] sülüsünü tenfîze bâ-hüccet-i şer‘iye vasîyy-i muhtârı olan el-Hâc Mustafa b. Hasan ile mezbûrân Ebûbekir <<Çelebi>> ve Ömer Çelebi meclis-i ma‘kūd-ı mezkûrda işbu râfi‘u’l-kitâb el-Hâc Mehmed b. Hasan tarafından husûs-ı âti’z-zikri tasdîka vekîl-i sâbitü’l-vekâlesi olan Mehmed Çelebi b. Mustafa mahzarında <<bi’l-vesâye>> bi’l-vesâye ve bi’l-verâse ikrâr ve takrîr-i kelâm edüp müteveffât-ı mezbûrenin ile’l-vefât yedinde mülk ve hakkı idüği müsbet olup mahalle-i mezbûrede vâki‘ bir tarafdan Kurşuncu Ahmed Ağa menzili ve bir tarafdan müvekkil-i mezbûr el-Hâc Mehmed menzili ve bir tarafdan Abdülkerim menzili ve bir tarafdan tarîk-ı âm ile mahdûd iki bâb fevkānî oda ve dehliz ve bir matbah ve kenîf ve kuyu ve bir bâb tahtânî oda ve havluyu muhtevî menzili bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile müvekkil-i mezbûr el-Hâc Mehmed’e yüz seksen guruşa her birimiz bi’l-vesâye ve bi’l-verâse bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl ve kabz eylediğinden sonra semeni olan meblağ-ı mezbûr yüz seksen guruşu vekîl-i merkūm el-Hâc Mustafa yedinden her birimiz bi-kadri’l-hısas alıp kabz eyledik; ba‘de’l-yevm menzil-i mahdûd-ı mezkûr müvekkil-i merkūm el-Hâc Mehmed’in mülk-i müşterâsı ve hakk-ı sırfı olmuşdur; keyfe mâ ve yeşâ ve yehtâr mutasarrıf olsun dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr el-Hâc Yusuf b. Abdullah ve [Muhzır] es-Seyyid Mehmed b. es-Seyyid Mustafa ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Ramazani’l-mübârek li-seneti seb‘a ve erba‘în ve miete ve elf.<br><br>Şuhûdü’l-hâl: Ali Usta b. Mustafa, Ahmed Efendi b. Mustafa Efendi, es-Seyyid Memiş Ağa b. Mustafa, Memiş Beşe b. Mustafa, es-Seyyid Ahmed Ağa b. es-Seyyid Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o374"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>