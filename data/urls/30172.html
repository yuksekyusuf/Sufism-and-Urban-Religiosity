﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 272<br>Hüküm no: 237<br>Orijinal metin no: [76b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın Fındıklı kasabasındaki uncu değirmeninde gedik hissesini Eyüb b. Ebubekir’e sattığı</b><br><br>Mahrûse-i Galata’ya muzâfe kasaba-i Fındıklı’da İskele başında vâki‘ dört horos uncu değirmeni derûnunda mevcûd gedik ta‘bîr olunur on altı re’s bargir ve sâir âlât-ı lâzıme-i ma‘lûme on altı sehim i‘tibârıyla dört sehmi Seyyid Ahmed Ağa b. Seyyid Mustafa’nın ve beş sehmi Seyyid el-Hâc Eyüb b. Ebûbekir’in ve üç sehmi Seyyid el-Hâc Mehmed’in ve üç sehmi Seyyid Süleyman b. Seyyid Mehmed Ağa’nın ve bir sehmi el-Hâc Osman yedlerinde sâbıkā mülkleri olduğu lede’ş-şer‘i’l-enver zâhir oldukdan sonra mezbûr Seyyid Ahmed Ağa [b.] Seyyid Mustafa meclis-i şer‘-i şerîf-i enverde müşteriki işbu râfi‘u’l-kitâb mezbûr Seyyid el-Hâc Eyüb b. Ebûbekir muvâcehesinde ikrâr ve takrîr-i kelâm edip [77a] mârrü’z-zikr değirmen derûnunda mevcûd gedik ta‘bîr olunur on altı re’s bargir ve sâir âlât-ı lâzıme-i ma‘lûme on altı sehim i‘tibârıyla dört sehim hisse-i şâyi‘ası akd-i âti’z-zikrin sudûruna değin yedimde mülk olmağla hâlâ ben zikrolunan dört sehim hisse-i şâyi‘amı tarafeynden îcâb ve kabûlü hâvî şürût-ı müfsideden ârî bey‘-ı bâtt-ı sahîh-i şer‘î ve safka-i vâhide ile beş yüz yirmi beş guruşa mezbûr Seyyid el-Hâc Eyüb’e bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezkûr beş yüz yirmi beş guruşu mezbûr Seyyid el-Hâc Eyüb yedinden tamamen ahz u kabz edip semenine ve bey‘-ı mezkûrun tağrîr ve gabnine müte‘allika âmme-i da‘vâdan herbirimiz âharın zimmetini ibrâ ve ıskāt ve herbirimiz ber-vech-i muharrer âharın ibrâsını kabûl eyledik fîmâ-ba‘d mârrü’z-zikr dört sehim hisse-i şâyi‘am dahi mezbûr Seyyid el-Hâc Eyüb’ün mülk-i müşterâsı ve hakk-ı sırfı olup benim kat‘a alâka ve medhalim kalmamışdır mârrü’z-zikr değirmen derûnunda mevcûd gedik ta‘bîr olunur on altı re’s bargir ve sâir âlât-ı lâzıme-i ma‘lûme on altı sehim i‘tibârıyla dokuz sehmi mezbûr Seyyid el-Hâc Eyüb’ün ve üç sehmi mezbûr el-Hâc Mehmed’in ve üç sehmi mezbûr Seyyid Süleyman’ın ve bir sehmi el-Hâc Osman’ın şâyi‘an mülkleridir dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 25 Recebi’l-mürecceb sene 1185.<br><br>Şuhûdu’l-hâl: Hasan Usta b. Hüseyin, Molla Ahmed b. Hüseyin, Molla Hasan b. Abdullah, Mehmed Ağa b. el-Hâc İsmail, Ahmed Ağa b. el-Hâc Hüseyin, Uncular Kethudâsı Mustafa b. Ahmed, Ekmekçiler Kethudâsı Ali b. Abdurrahman.</p>          <br><a title="Önceki sayfa" style="text-decoration:none" href="./ayrmetin.php?idno=30171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o320"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>