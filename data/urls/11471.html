﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 207<br>Hüküm no: 140<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mümine Hatun’un Tahtaminare mahallesindeki Haremeyn Evkafı’na ait oturduğu ev için hüccet talebi</b><br><br>Dârü’s-saltanati’l-aliyye Kostantıniyye el-mahmiyede Tahtaminâre mahallesi sâkinelerinden işbu sâhibetü’l-kitâb Mümine bt. Hamza Hatun’un mahmiye-i mezbûrede Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân el-Hâc Hasan Bey b. Abdülmennan nâm bevvâb-ı sultânînin hat ve hatemini müştemil tezkiresi ile meclis-i şer‘-i şerîfe gelip takrîr-i kelâm edip vakf-ı mezbûrdan mahalle-i mezbûrede Çavuşbaşı Mescidi kurbünde vâki‘ lede’l-cîrân ma‘lûmü’l-hudûd olan vakıf menzilde bundan akdem yevmî iki akçe icâre-i müeccele ile sâkin olan el-Hâc Sefer nâm kimesne celâ-yı vatan etmekle menzil-i mezbûrun bazı mevâzi‘i harâba müşrif olup ta‘mîr ve meremmete cânib-i vakıfda[n] müsâ‘ade olmamağın sene-i ışrîn ve elf Zilhiccesi evâhirinde mütevellî-i merkūm menzil-i mezkûru yevmî iki akçe icâre-i müeccele ile bana îcâr edip muhtâc-ı ta‘mîr olan mevâzi‘ini kendi mâlımla ta‘mîr ve termîm edip her ne mikdâr akçe harc u sarf edersem menzil-i merkūmda icâre-i mu‘acceleme mahsûb olmak üzere dahi izin verilip yedime hat ve hatemini müştemil ve târîh-i mezkûr ile müverrah temessük verilmiş idi hâlâ nazar olunup mûcebince kıbel-i şer‘den dahi hüccet-i şer‘iyye tahrîr olunması taleb ederim deyu mütevellî-i mezbûrun hat ve hatemini müştemil ve târîh-i mezkûr ile müverrah temessük ibrâz edip nazar olundukda min-külli’l-vücûh mefhûmu merkūme Mümine’nin takrîrine muvâfık bulunmağın mûcebince bu vesîka isre’t-taleb ketb olundu.<br><br>Tahrîren fi’l-yevmi’s-sâbi‘ ve ışrîn min-Zilka‘deti’ş-şerîfe min-şühûri sene selâse ve ışrîn ve elf.<br><br>Şühûdü’l-hâl: Abdullah Çelebi b. İbrahim, Mustafa b. Hasan, Muslu Çelebi b. Kasım ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11470"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11472"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o776"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>