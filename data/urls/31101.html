﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 311<br>Hüküm no: 347<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habbâz Agob v. Bedros’un, malik olduğu değirmen ve fırının yarım hissesini Tokel v. Nikagos’a sattığı</b><br><br>20.000 guruşa değirmen ve fırın nısfını mübâya‘a<br><br>Ma‘rûz<br><br>İstanbul’da Okçularbaşında kâin çatal fırın tâ‘bir olunur bir bâb ekmekçi fırını ve fırın-ı mezbûra merbût kapan-ı dakīk kurbünde arabacılar içi nâm mahalde kâin on iki horoslu bir bâb değirmen derûnlarında mevcûde kırk sekiz re’s bârgir vesâir âlât-ı lâzıme-i ma‘lûmelerin nısfı olan yirmi dört re’s bârgir hisse-i şâyi‘asına mâlik olan habbâz Agob v. Bedros nâm zimmî meclis-i şer‘-i enverde âlât-ı lâzıme-i ma‘lûmelerin nısf-ı âharına mâlik olan bâ‘isü’l-i‘lâm Usta Tokel v. Nikagos mahzarında takrîr-i kelâm edip ben ber-vech-i muharrer mâlik olduğum yirmi dört re’s bârgir ve sâir âlât-ı lâzıme-i ma‘lûmemi tarefeynden îcâb ve kabûlü hâvi bey‘-i kat‘î ve safka-i vâhide ile müşterikim mersûm Tokel zimmîye işbu yedimizde olup bâlâsı hatt-ı hümâyûn-ı azamet-makrûn ile mu‘anven bir kıt‘a fermân-ı âlîşânda münderic olan şürûta ri‘âyet olunmak üzere yirmi bin guruşa bey‘ ve temlîk ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden semeni olan meblağ-ı mezbûr yirmi bin guruşun on bir bin beş yüz guruşunu cânib-i mîrîye deynim olan ol mikdâr guruşa mahsûben târih-i i‘lâmdan beher sene biner guruşdan on bir buçuk senede meblağ-ı mezbûr on bir bin beş yüz guruşu cânib-i mîrîye ve bâkīsi olan sekiz bin beş yüz guruşu dahi ma‘lûmü’l-esâmî tüccâra olan deynim için kethüdâmız işbu hâzır bi’l-meclis el-Hâc Abdi Ağa ma‘rifetiyle beher sene ikişer yüz elli guruşdan otuz dört ayda meblağ-ı mezbûr sekiz bin beş yüz guruşu dâyînlerim tüccâr-ı merkūmuna tamamen edâ etmek üzere mersûm Tokel zimmîye emr eylediğimde ol dahi ber-vech-i muharrer edâya ta‘ahhüd etmekle mebi‘-i mezkûrun tağrîr ve gabnine müte‘allika âmme-i da‘vâdan tarefeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik fîmâ ba‘d nısf-ı âlât-ı mezkûrede benim aslan ve kat‘an alâka ve medhalim kalmayıp mecmû‘u mersûm Tokel zimmînin mülk-i müşterâsı olmuşdur dedikde mukırr-ı mersûmun sâdır olan takrîrini mersûm Tokel zimmî ba‘de’t-tasdîk zikr olunan âlât-ı muharrere-i mezkûreler mersûm Agob zimmînin üzerinden ref‘ ve mersûm Tokel zimmînin mülk-i müşterâsı olmak üzere baş muhâsebe ve navl kalemlerine kayd ve yedine sûret i‘tâ buyrulması için fermân-ı âlî sudûru niyâzında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî-15 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31100"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31102"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>