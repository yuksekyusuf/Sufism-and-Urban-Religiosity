﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 678<br>Hüküm no: 482<br>Orijinal metin no: [113a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma’nın, annesi Ayşe’den intikal eden ev hissesi ve mehir akçesi konusunda babası Osman Beşe ile anlaştıkları</b><br><br>Medîne-i Hazret-i Eyûb mahallâtından Evlicebaba mahallesinde sâkin iken bundan akdem vefât eden Âişe bt. Bülbül nâm hatunun verâseti zevc-i metrûku Osman Beşe b. Mehmed ile sadrî kebîr oğlu Yusuf ve sagīr oğlu Mahmudˈa ve kebîre kızı Fatmaˈya münhasıra olup kableˈl-kısme mezbûr Mahmud dahi fevt olup verâseti ancak babası mezbûr Osman Beşeˈye münhasıra olduğu şer‘an zâhir ve müte‘ayyin oldukdan sonra mezbûre Fatma meclis-i şer‘de işbu râfi‘üˈr-rakīm mezbûr Osman Beşeˈnin iki yüz akçe kıymetli iki döşek ve üç yorgan ve üç tencere ve on beş bin akçe kıymetli mahalle-i mezbûrede vâki‘ bir tarafdan ba‘zan Yusuf Beşe ve ba‘zan Yazıcı Ali mülkleri ve bir tarafdan Karcı nâm Mehmed Çelebi mülküne ve iki tarafdan tarîk-i âmma müntehî dört bâb tahtânî oda ve bi’r-i mâ’ı ve iki bağçeyi müştemil mülk menzilini kabz ettikden sonra zimmetinde mütekarrer olan bin dört yüz akçe mehr-i müecceli ile müteveffât-ı merkūmenin cem‘an on yedi bin yedi yüz akçe kıymetli terekesi müctemi‘ oldukdan sonra meblağ-ı mezbûrdan beynimizde ma‘lûm ba‘zı mesârif-i lâzımesi’çün yüz yetmiş akçeyi ihrâç ettiğimizden sonra bâkī kalan on altı bin dokuz yüz otuz akçeden benim iki bin beş yüz otuz akçe hissem mukābelesinde babam mezbûr Osman Beşe menzil-i mezbûrun makābir-i Müslimîn tarafında olan bir tahtânî oda ve tarîk-i âmma varınca mâ-beyninde olan arsa ve bi’r-i mâ’ı bana ta‘yîn ve tahsîs ve ben dahi ba‘deˈl-kabûl alâmât-ı fâsıla vaz‘ olundukdan sonra babam mezbûr Osman Beşe ile anam müteveffât-ı merkūmenin terekesine müte‘allika da‘vâ ve nizâ‘ım kalmayıp menzil-i mezbûrda ve tereke-i menkūle ve mehr-i mezkûrede olan mâ‘adâ husûmem mutâlebesinden babam mezbûrun zimmetini ibrâ’-i âm ile ibrâ’ ve ıskāt eyledim dedikde gıbbeˈt-tasdîkiˈş-şer‘î mâ hüveˈl-vâki‘ biˈt-taleb ketb olundu.<br><br>Fî-Saferiˈl-hayr li-sene hamse ve semânîn ve elf.<br><br>Şuhûdüˈl-hâl: Abdullah Efendi b. Abdullah, İvaz Beşe b. Ali, Yusuf b. Abdullah, Mehmed Beşe b. Receb, Mehmed Çelebi Karcıbaşı, İsa Bey b. Halil, Hüseyin Çelebi b. Ali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=21545"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21547"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b678"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o915"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>