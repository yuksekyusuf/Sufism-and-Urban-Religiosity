﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 243<br>Hüküm no: 225<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İzdin kazasına bağlı Dimyan köyünde Kostantin v. Aleksi’nin evine zorla giren Mühtedî Mehmed b. Abdullah’ın bu köyde oturmamayı taahhüt ettiği</b><br><br>Vilâyet-i Rumeli’de İzdin kazâsına tâbi‘ Dimyan nâm karye ahâlîsinden olup mahmiye-i İstanbul’da Tavukpazarı kurbünde müsâfiren sâkin işbu hâfızü’l-vesîka Kostantin v. Aleksi nâm zimmî meclis-i şer‘-i şerîf-i enverde karye-i mezbûre ahâlîsinden Mehmed b. Abdullah nâm mühtedî muvâcehesinde üzerine da‘vâ ve takrîr-i kelâm edip mezbûr Mühtedî Mehmed târih-i vesîkadan iki ay mukaddem âlet-i harble karye-i mezbûrede vâki‘ menzilime bi-gayr-ı hakkın girip ehl ü ıyâlimi tahvîf ve ırzımı hetk etmişdir bu makūle fesâd etmek âdet-i müstemirresidir hakīkat-ı hâl ve sıdk-ı makāl işbu hâzirûn bi’l-meclis karye-i mezbûre ahâlîsinden istihbâr olunmak murâdımdır dedikde mezbûr mühtedî Mehmed inkâr etmeğin karye-i mezbûre ahâlîsinden olup li-ecli’l-ihbâr meclis-i şer‘a hâzirûn olup Mustafa Ağa b. Ahmed ve İsmail Ağa b. Süleyman ve sâir mazbûtü’l-esâmî on beş nefer kimesnelerden istihbâr olundukda fi’l-vâki‘ mezbûr Mühtedî Mehmed târih-i vesîkadan iki ay mukaddem müdde‘î-i mezbûr Kostantin’in âlet-i harble bi-gayr-ı hakkın menziline girip ehl ü ıyâlini tahvîf ve ırzını hetk etmişdir bu makūle fesâd etmek âdet-i müstemirresidir deyü her biri muvâcehesinde alâ-tarîkı’ş-şehâde [48b] sû-i hâlini haber verip mûcebince şer‘an tağyîr ve fîmâ-ba‘d bu makūle fesâd etmemek üzere kıbel-i şer‘den ba‘de’t-tenbîh mezbûr Mühtedî Mehmed ba‘de’l-yevm karye-i mezbûrede sâkin olmamak üzere ta‘ahhüd etmeğin işbu vesîka ketb ve terkīm ve yedine i‘tâ olundu.<br><br>Fî 8 Cumâdelâhire sene [1]143.<br><br>Şuhûdü’l-hâl: Mustafa b. Ahmed, İsmail b. Süleyman, Mehmed b. Abdullah, Mehmed b. Ahmed, İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5148"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5150"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o717"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>