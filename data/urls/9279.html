﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 211<br>Hüküm no: 306<br>Orijinal metin no: [56b-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma Hatun bt. Mehmed’in para vakfı tesisi</b><br><br>Fâtıma Hâtun bt. Mehmed, hâlis-i malından ifrâzdan sonra râyicü’l-vakt yirmi bin akçesini vakfettiğini ikrâr etti ve meblağ-ı mezbûru tescîl maksadıyla mütevellî nasb ettiği müderris Mevlânâ Mahmud Çelebi b. Hızır’a teslîm etti. O da meblağ-ı mezkûru tesellüm edip sâir vakıf mütevvellîleri gibi onda tasarruf etti. Vâkıfe-i mezbûre, meblağ-ı mezbûrun senede ona on bir rıbh üzre istiğlâl ve istirbâh edilmesini ve muamelenin rehn-i kavî ve kefîl-i melî ile yapılmasını şart etti. Revaçta ve mu‘teber bir mahalde bir akār bulunursa iştirâsını şart etti. Vakıf akārın âdet olduğu üzre icâre-i mu‘tâde ile kirâya verilmesini şart etti. Rıbhdan hâsıl olanı müddet-i hayâtınca nefsine ta‘yîn etti. Sonra, her sene dört yüz elli akçeyi her gün Kur’ân-ı azîmden birer cüz’ okuyup cüz’ün birinin tilâveti sevâbını vâkıfe-i mezbûrenin zevci merhûm Mevlânâ Hasan’ın rûhuna, diğerini vâkıfe-i merkūmenin rûhuna hediye etmek üzre kārîlerin her birine ta‘yîn etti. Her sene beş yüz akçenin hatm-i şerîf okuyup sevâbını seyyid-i kevneyn ve resul-i sakaleyn Muhammed (s.a.v.)’e hediye edicek kimesneye ta‘yîn etti. Her sene altı yüz akçeyi vakfa mütevellî olacak kimesneye ta‘yîn etti. Tevliye, tebdîl, tağyîr, tağlîl ve teksîri müddet-i hayâtınca nefsine, kendisinden sonra tevliye, tebdîl, tağyîr, tağlîl ve teksîr ve tilâvet-i cüz’eyn-i mezbûreyni ve kırâ’at-i hatm-i şerîfi müddet-i hayâtınca kızı Hümâ Hâtun bt. merhûm Mevlânâ Hasan’a şart etti. Sonra, tevliye, tilâvet-i cüz’eyn ve kırâ’at-i hatm-i şerîfi mezbûre Hümâ Hâtun’un evlâdına, sonra evlâd-ı evlâdına sonra nesilleri kesilene kadar evlâd-ı evlâd-ı evlâdına şart etti. Mezbûrenin evlâdından kırâ’ata kādir kimesne mevcut değilse kırâ’at-ı cüz’eyn-i mezbûreyni ve kırâ’at-ı hatm-i şerîfi ivazsız olarak hükkâma? şart etti. Evlâdının nesilleri kesildiğinde tevliye, kırâ’at-ı cüz’eyn-i mezbûreyni ve kırâ’at-ı hatm-i şerîfi müddet-i hayâtınca mezbûr Mevlânâ Mahmud Çelebi’ye, sonra evlâdına sonra evlâd-ı evlâdına şart etti. Nesilleri kesildikten sonra da hâkimin münâsib göreceği kimesneye şart etti. Mütevellî-i mezbûr vâki‘ ikrârı vicâhen ve şifâhen tasdîk etti. Hâkim-i müşârun ileyh, vâkıfe ve mütevellî beynindeki adem-i sıhhat-i vakf-ı mezbûr üzerine olan nizâ‘ın huzûrunda murâfa‘asından sonra vakfiyye-i meblağ-ı mezbûrun sıhhatine ve İmâm Züfer indinde sıhhatin lüzûmu istilzâm etmediği iddi‘âsına binâen rücû‘ iddi‘âsının dermeyanın akabinde vakfın lüzûmuna hükmetti. Meblağ-ı mezbûr böylece sahîh ve şer‘î bir vakıf oldu.<br><br><br>Cerâ zâlike ve hurrire fî evâsıtı şehri Ramazan sene seb‘în ve tis‘a mie.<br><br><br>Şuhûdü’l-hâl: Umdetü’l-müderrisîni’l-kirâm Mevlânâ İbrahim Çelebi b. ( ) el-müderris, Mevlânâ Abdurrahim Çelebi b. Amr el-müderris, Mevlânâ Çelebi? b. Hasan el-imâm, Veli b. Ali el-mütevellî, Cafer b. Abdullah, Ahmed b. Süleyman, Nasûh Bey b. Abdullah reisü’l-muhzırîn ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=9278"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9280"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>