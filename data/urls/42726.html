﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 475<br>Hüküm no: 620<br>Orijinal metin no: [128a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcunu ödemesi hususunda Sarraf Kazer’e tenbihte bulunulması</b><br><br>Bâ-mühr-i efendi,<br><br>Ma‘rûz,<br><br>Sâhib-i arzuhâl Mustafa Ağa b. Hasan meclis-i şer‘-i münîrde derûn-ı arzuhâlde mezkûrü’l-ism Sarrâf Kazer v. Malkas v. Yosep zimmî tarafından zikri âtî husûsda vekîl olduğu Bostanî Süleyman b. Abdurrahman ve el-Hâc Hasan b. İsmail şehâdetleriyle sâbit olan Anderyas v. Kirkor zimmî muvâcehesinde gāibân ani’l-meclis Kokas v. Şerhap v. Sekyas ile şerîki İsayi v. Asvador v. İsayi zimmîlere bin yüz yetmiş senesi Muharremi gurresinde ben kendi malımdan dört yüz guruş ikrâz ve teslîm ve yine sene-i mezkûre Şevvâli gurresinde hasran vârisi olduğum li-ebeveyn kız karındaşım müteveffât Fâtıma Hatun hayatında gāibân-ı mesfûrân Kokas ve İsayi’ye malından bâ-temessük yüz gruş ikrâz ve teslîm, onlar dahi ber-vech-i muharrer yedimizden iktirâz ve kabz ve kendi masârıflarına sarfla istihlâk eylediklerinden sonra dört ay mürûrunda müvekkil-i mersûm Kazer meblağayn-ı mezkûreynin edâlarına bi’l-emr ve’l-kabûl kefil ve zâmin olup mezbûre Fâtıma meblağ-ı mezkûr yüz guruşu kable’l-istîfâ fevt olmağla bana mevrûs olmağın meblağ-ı mezkûreyni ber-vech-i muharrer kefâletine binâen müvekkil-i mesfûr Kazer’den taleb ederim deyü da‘vâ, vekîl-i mesfûr Anderyas zimmî bi’l-vekâle cevâbında müdde‘î-i mezbûrun ber-minvâl-i muharrer kefâlet da‘vâsını ikrâr lâkin müvekkil-i mesfûr Kazer meblagayn-ı mezkûreynin edâsına altmış bir gün tamâmına değin muvakkaten kefîl olmuş idi demekle vekîl-i mersûmun takrîr-i meşrûhu üzere zamân berâtı zikr olunmamağla kefâlet-i mezkûre muvakkaten olmayıp müeccele olmağın müdde‘î-i mezbûr Mustafa Ağa zikr olunan yüz guruşda verâset da‘vâsını beyâna ba‘de’l-havâle mûcebiyle meblağ-ı mezkûr dört yüz guruşu müvekkil-i mesfûr Kazer bi-hükmi’l-kefâle müdde‘î-i mezbûr Mustafa Ağa’ya edâ etmek üzere vekîl-i mersûm Anderyas zimmîye tenbîh olunduğu huzûr-ı âlîlerine i‘lâm olundu.<br><br>Fî 18 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o488"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>