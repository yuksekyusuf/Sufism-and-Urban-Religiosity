﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 627<br>Hüküm no: 443<br>Orijinal metin no: [104b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Osman’ın, kardeşi merhum Mehmed’deki alacağını vasîden talep ettiği</b><br><br>Mahrûse-i Galataˈya tâbi‘ kasaba-i İstinyeˈde Kürkçübaşı mahallesinde sâkine râfi‘a-i hâzeˈl-kitâb Âişe Hatun bt. Osman meclis-i şer‘-i hatîr-i lâzımüˈt-tevkīrde mahalle-i mezbûre sükkânından olup bundan akdem Boğdan vilâyetinde vefât eden mezbûre Âişe Hatunˈun karındaşı el-Hâc Mehmed b. Osmanˈın sulbî oğlu Süleyman nâm sagīrin tesviye-i umûruna cânib-i şer‘den mansûb vasîsi olan el-Hâc Mehmed b. Ömer nâm kimesne mahzarında üzerine da‘vâ ve takrîr-i kelâm edip karındaşım müteveffâ-i mezbûr el-Hâc Mehmed zimmetinde cihet-i deyn-i şer‘îden altı yüz kıt‘a esedî guruş hakkım olup hatta meblağ-ı merkūm vech-i meşrûh üzere bana deyni olduğunu hayatındaalâ-ruûsiˈl-işhâd ikrâr dahi edip kableˈl-edâ vefât etmekle hâlâ terekesinden taleb ederin suâl olunsun dedikde gıbbeˈs-suâl ve akībeˈl-inkâr ve isre-talebiˈl-beyyine udûl-ı ricâl-i Müslimînˈden ve sikāt-ı muvahhidînden olup zikri sebk eden Kürkçübaşı mahallesinden İbrahim Bey b. Ahmed ve Ahmed Çelebi b. Pîrî nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müteveffâ-yı mezbûr el-Hâc Mehmed hâl-i hayatında ve kemâl-i akl-ı sıhhatinde kız karındaşı işbu müdde‘iyye-i mezbûre Âişe Hatun cihet-i deyn-i şer‘îsinden zimmetimde vâcibüˈl-edâ altı yüz kıt‘a esedî guruş deynim vardır deyü huzûrumuzda ikrâr ve bizi işhâd eyledi biz bu husûsa şâhidiz şehâdet dahi ederiz deyü her biri edâ-i şehâdet eylediklerinde gıbbeˈt-ta‘dîl veˈt-tezkiye şehâdetleri makbûle oldukdan sonra meblağ-ı mezbûru müdde‘iyye-i mezkûre müteveffâ-yı merkūmenin hayatında küllen ve ba‘zan ahz ve istifâ veyâhûd taraf-ı şer‘iyeden bir tarîk ile zimmetini ıskāt ve ibrâ eylediğine gıbbeˈt-tahlîf mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-yevmiˈl-âşir mineˈl-Muharremiˈl-harâm li-sene hamse ve semânîn ve elf.<br><br>Şuhûdüˈl-hâl: Hüseyin Çelebi b. Solak, el-Hâc Hüseyin b. Hasan, Ahmed b. Mehmed, Hüseyin b. Ali, Ahmed b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21506"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21508"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b627"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o923"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>