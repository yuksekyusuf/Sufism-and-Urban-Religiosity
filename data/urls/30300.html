﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 133<br>Hüküm no: 98<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahman Ağa b. Çavuşzâde Zeynelabidin’in Derviş Mehmed Efendi b. Veliyüddin’e beş bin guruş borcu kaldığı ve kefilleri</b><br><br>Mahmiye-i İstanbul’da At Meydânı kurbünde Helvâcıbaşı Mahallesi’nde müsâfiren sâkin olan Larende a‘yânı Abdurrahman Ağa b. Çavuş-zâde Zeynelabidin nâm kimesne meclis-i şer‘-i hatîr-i lâzımü’t-tevkīrde Hâcegân-ı Dîvân-ı hümâyûn’dan umdetü erbâbü’t-tahrîr ve’l-kalem râfi‘-i hâze’l-kitâb Derviş Mehmed Efendi b. Veliyüddin’in li-ebeveyn er karındaşı ve tarafından husûs-ı âtiyyü’l-beyânda ber-vech-i câ’î tasdîka vekîl-i şer‘îsi mefharu’l-müderrisîni’l-kirâm sa‘âdetlü Abdülkerim Efendi mahzarında ikrâr-ı tâm ve takrîr-i kelâm edip işbu bir kıt‘a mümzâ ve memhûr temessük nâtık olduğu vech üzere müvekkil-i mûmâ-ileyh Derviş Mehmed Efendi’ye cihet-i karzdan zimmetimde on bin [guruş] deynim olup meblağ-ı mezbûrun beş bin guruşunu bundan akdem kendüye edâ ve teslîm eylediğimde, ol dahi yedimden tesellüm ve ahz ve kabz etmişidi. El-hâletü-hâzihî mâ‘adâsı olup bâkī kalan beş bin guruş müvekkil-i mûmâ-ileyh Derviş Mehmed Efendi’ye zimmetimde vâcibü’l-edâ deynimdir dedikde gıbbe’t-tasdîkı’ş-şer‘î meblağ-ı bâkī-i mezbûr beş bin guruşun bi’l-emr ve’l-kabûl müvekkil-i mûmâ-ileyh Derviş Mehmed Efendi’ye edâsına hâzırân bi’l-meclis Selim Efendi b. Abdullah ve dâmadı el-Hâc Ali b. Hasan nâm kimesnelerden her biri kefâlet-i sahîha-i şer‘iyye ile başka başka kefîl ve dâmin olmağın mâ-hüve’l-vâki‘ bi’t-taleb ketb olundu.<br><br>Fî 21 min-Safer sene [1]194.<br><br>Şuhûdü’l-hâl: Umdetü erbâbü’t-tahrîr ve’l-kalem Mâliye tezkirecisi es-Seyyid el-Hâc <<İbrahim>> Ahmed Efendi, Mefharu’l-müderrisîni’l-kirâm Şeyh-zâde es-Seyyid Mehmed Şemseddin Efendi, Zübdetü ashâbi’t-tahrîr Baruthâne Nâzırı es-Seyyid Mustafa Efendi, Osman Efendi Emîn-i Sandık-ı sâbık, Ali Efendi b. Selim.<br><br>Ceffe’l-kalem ve nefede’l-kelâm.<br><br>Ahmed Ataullah el-kādî bi-Dârü’l-hilâfeti’l-aliyye<br><br>harrerehû el-fakīr ileyhi azze şânühu ‒ufiye anh‒<br><br>Ahmed Atâ hâhdâr-ı feyz-i Hudâ<br><br>[28b] An-zamân-ı Dürrîzâde Efendi.</p>          <br><a title="Önceki sayfa" style="text-decoration:none" href="./ayrmetin.php?idno=30299"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30301"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>