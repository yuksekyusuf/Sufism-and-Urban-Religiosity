﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 221<br>Hüküm no: 165<br>Orijinal metin no: [109-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Trabzonlu Osman Ağa’nın vefatıyla çocuklarına kalan evin satılmasına izin verilmesi</b><br><br>Nazmi, izin: 1 kıt‘a<br><br>Numara: 324, harcı: 38 guruş<br><br>Mahmiye-i İstanbul’da Şehremîni kurbünde Deniz Abdal mahallesinde sâkin iken bundan akdem vefât eden Trabzonî el-Hâc Osman Ağa b. Mehmed’in sulbî sagīr mahdûmları Nureddin ve Ali’nin vâlideleri ve tesviye-i emirlerine bâ-hüccet-i şer‘iye vasîyy-i mansûbeleri olup zâtı Bâb-ı Seraskerî Piyâde Dâiresi Birinci Şu‘be Odacısı es-Seyyid Hüseyin Ağa b. Ahmed b. Ömer ve kısmet-i askeriye muhzırlarından Salim Ağa b. el-Hâc Ömer b. Abdullah ta‘rîfleriyle mu‘arrefe olan işbu bâ‘isetü’l-kitâb Hâce Han nâm-ı diğer Âişe Hanım bt. Ebî Bekir b. Musa bi’l-vesâye takrîr-i kelâm ve ta‘bîr ani’l-merâm edüp mahalle-i mezbûrede Mimârşücaeddin Mescid-i şerîfi Vakfı mülhakātından Bozacızâde İsmail Efendi Vakfı müsakkafâtından mahalle-i mezbûrede Çıkmaz Dibek sokağında iki numara ile murakkam ma‘lûmü’l-hudûd ve’l-müştemilât şehriye otuz akçe icâre-i müeccelelü bir bâb menzilin üç rub‘ hisse-i şâyi‘ası müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīrân-ı mezbûrâna insâfen intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīrân-ı mezbûrân haklarında muzır ve gayr-ı nâfi‘ olduğundan mâ‘adâ sagīrân-ı mezbûrânın nafaka ve kisveye dahi ihtiyâçları olmağla sagīrân-ı mezbûrânın menzil-i mezkûrda olan üç rub‘ hisseleri bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsılı olan nemâsıyla infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olan hâlen kassâm-ı askerî fazîletlü Mehmed Emin Efendi ile Üçüncü Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın menzil-i mezkûrda olan üç rub‘ hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla yedi bin beş yüz guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 15 Cumâdelûlâ sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Hâce Han nâm-ı diğer Âişe Hanım sagīrân-ı mezbûrânın menzil-i mezkûrda olan üç rub‘ hisse-i şâyi‘aları bedel-i misli idiği mütehakkık olan yedi bin beş yüz guruş mukābelesinde muhzır rüfekāsından Şevki Ağa b. Ahmed’e ol dahi der-akab meblağ-ı merkūm mukābelesinde vasîyy-i mezbûre Hâce Han nâm-ı diğer Âişe Hanım’a kat‘iyyen ba‘de’l-ferâğ vasîyy-i mezbûre Hâce Han nâm-ı diğer Âişe Hanım sagīrân-ı mezbûrânın müşterek mâllarından ve li-ecli’l-i[dâ]ne vasî nasb olunan Şevki Ağa yedinden lira-yı Osmânî yüz guruş hesâbıyla istidâne ve kabz eylediği yedi bin beş yüz guruş deyni mukābelesinde sagīrân-ı mezbûrâna vefâen ferâğ ve tefvîz edeceğinden ol-vechile ferâğları icrâ ve sened-i hâkānîsi i‘tâ olunmak üzere işbu mahalle şerh verildi.<br><br>Fî 15 Ca sene [1]301</p>          <br><a title="Önceki sayfa" style="text-decoration:none" href="./ayrmetin.php?idno=12082"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12084"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>