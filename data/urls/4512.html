﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 240<br>Hüküm no: 233<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Beşe b. Hacı Ali’nin kiracısı olup kendi mülkü olmak üzere inşa edeceği evin maliyetinin keşfi</b><br><br>Husûs-ı âti’z-zikr mahallinde keşf ve tahrîri için savb-ı şer‘den Mevlânâ İmâmzâde Mehmed Emin Efendi irsâl olunup ol dahi mahmiye-i İstanbul’da Keçeci Pîrî Mahallesi’nde vâki‘ ve yine mahalle-i mezbûre avârızına mevkūf bir tarafdan Emetullah Hatun tasarrufunda olup yine mahalle-i mezbûre mescid-i şerîfi vakfı olan menzil ve bir tarafdan Kantarcı Yusuf Çelebi mülkü ve bir tarafdan tarîk-i hâs ve bir tarafdan tarîk-i âm ile mahdûd menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde menzil-i mezbûrun bi’l-fi‘il mütevellîsi olan el-Hâc Mustafa b. Ömer meclis-i ma‘kūd-ı mezbûrda menzil-i mezbûra bi’l-icâreteyn mutasarrıf olan İbrahim Beşe b. el-Hâc Ali mahzarında ikrâr ve takrîr-i kelâm edip işbu menzil-i mezbûr harâb <<olup>> ve mâil-i türâb olup ta‘mîre muhtâc olmağla mu‘accelesine mahsûb olmak üzere binâdan mutasarrıf olan mezbûr İbrahim Beşe ibâ edip ve taraf-ı vakfda dahi vüs‘at olmamağla hâlâ menzil-i mezbûru kendi mülkü olmak üzere müceddeden binâya mezbûr İbrahim Beşe’ye bi’t-tevliye izin ve temessük verip ol dahi nefsiʼçün binâya mübâşeret etmeğin menzil-i mezbûrun hükm-i enkāzda olan işbu harâb bir tahtânî oda ve sofası keşf ve tahmîn ve takvîm olunmak murâdımdır dedikde hâssa mi‘mâr halîfelerinden Şa‘ban Halîfe b. Abdullah ve Ali Halîfe b. Abdullah Müslimîn-i mezbûrîn muvâcehesinde mesâha ve takvîm eylediklerinden tûlen dokuz zirâ‘ ve arzen altı zirâ‘ bi-hesâb-ı terbî‘î elli dört zirâ‘ oda ve sakfın beher zirâ‘ı yirmi beşer akçeden bin üç yüz elli akçe ve bir mikdâr taş ve köhne kereste ber-vech-i tahmîn dört yüz elli akçe ki min-haysü’l-mecmû‘ menzil-i mezbûrun nıkzının kıymeti ancak bin sekiz yüz akçedir bundan ziyâde ve noksana tahammülü yokdur deyü mi‘mârân-ı mezbûrân ve Müslimîn-i mezbûrîn icmâ‘ u ittifâk eylediklerini mevlânâ-yı mezbûr mahallinde ketb ü tahrîr ba‘dehû ma‘an irsâl olunan Hüseyin b. Oruc ve diğer Hüseyin b. Hasan ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 9 min-Cumâdelûlâ sene 1121<br><br>Şuhûdü’l-hâl: Hasan Efendi b. Ali, Mustafa Çelebi b. Nurullah, Abdi Çelebi b. Mehmed, Mustafa Çelebi b. Hüseyin, İbrahim Çelebi b. el-Hâc Mustafa, Ali Çelebi b. Hasan, Abdullah b. Abdullah, Yusuf b. Abdullah, Mehmed Beşe b. Ali, Derviş b. Selim, Kara Mehmed b. Mahmud, Abdi b. İbrahim, el-Hâc Ali b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>