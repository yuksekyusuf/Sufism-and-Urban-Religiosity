﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 899<br>Hüküm no: 1107<br>Orijinal metin no: [154a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Mustafa’nın tasarrufunda olan menzili Abdurrahim Efendi ile Receb Efendi’ye devrettiği</b><br><br>Ba‘dehû bu hüccetin ameli lağv olup Receb Efendi’nin nısf hissesini Seyyid Abdurrahim Efendi’ye ferâgat edip cümleten evlâdı Seyyid Abdurrahim Efendi üzerine hüccet etmişdir. Bu hüccet ameli lağvdır.<br><br>Bu hüccet bâtıl oldu, amel olunmadı.<br><br><<Merhûm Bursevî el-Hâc Ahmed nâm sahibü’l-hayrın vakıf ve süknâsını ulemâdan bir recül-i sâliha şart ve ta‘yîn eylediği mahmiye-i İstanbul’da Debbağzâde mahallesinde vâki‘ bir tarafı el-Hâc Yusuf mülküne ve bir tarafı Berber Hasan Çelebi mülküne ve bir tarafı tarîk-i âmma müntehî büyûtı hâvî ber-mûceb-i şart-ı vâkıf mutasarrıf olan Mehmed Efendi b. Mustafa meclis-i şer‘de işbu bâ‘iseyi’r-rakīm umdetü kuzâtü’l-İslâm zübdetü’l-vülâti’l-enâm es-Seyyid Abdurrahim Efendi b. mevle’l-merhûm es-Seyyid Abdullah Efendi ve zübdetü kuzâtü’l-İslâm Receb Efendi b. Ramazan mahzarlarında ikrâr ve i‘tirâf edip ber-mûceb-i şart-ı vâkıf mutasarrıf olduğum menzil-i mahdûd-ı mezbûrda izn-i mütevellî ve re’y-i hâkimü’ş-şer‘le mülküm olmak üzere müceddeden bir duvar ve bir sokak kapısı ve bazı ebniye ihdâs edip mâlımdan dört bin beş yüz akçe harc u sarf etmiş idim el-hâletü hâzihî hâlâ masrûfum olan meblağ-ı mezbûr dört bin beş yüz akçeyi mezbûrân yedlerinden ahz u kabz edip menzil-i mezbûrdan dahi kasr-ı yed eyledim dedikde hâkim-i muvakkı‘-ı sadr-ı kitâb tûbâ-lehû ve hüsnü-meâb hazretleri dahi menzil-i mezbûru merkūmân sulehâdan Seyyid Abdurrahim Efendi ve Receb Efendi’ye ale’s-seviye tevcîh edip bu vesîkayı ketb ve yedlerine def‘ olundu.<br><br>Fi’l-yevmi’s-sâmin mine’l-Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Efdalü efâdılı[‘l-]müderrisîni’l-kirâm Şeyh Mustafa Efendi, Zübdetü müderrisîni’l-kirâm Ârif Mehmed Efendi b. ( ) , Umdetü’l-müderrisîni’l-kirâm zübdetü’l-muhakkıkīni’l-fihâm Mahmad Efendi b. ( ), Mefharu’l-müderrisîn Yusuf Efendi b. Yusuf, Mustafa Efendi b. ( ) el-imâm, Hasan Çelebi b. ( ) el-müezzin, Abdullah Efendi el-imâm, Ali Çelebi kâtib-i arz, Mehmed Çelebi kâtib-i muhâsebe, Mehmed Ağa b. ( ), Hasan Efendi el-kādî, Hasan Beşe b. Salih Çelebi, Ahmed Beşe b. ( ), Veli b. Hüseyin, Ahmed Efendi b. Muharrem, Dede Mehmed.>></p>          <br><a title="Önceki sayfa" style="text-decoration:none" href="./ayrmetin.php?idno=25993"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25995"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b899"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o912"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>