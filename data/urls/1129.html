﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 271<br>Hüküm no: 226<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalband Osman Ağa’nın satmış olduğu evini boşaltarak müşterisi Seyyid Hüseyin Ağa’ya teslim etmesi</b><br><br>Ma‘rûz,<br><br>Medîne-i Üsküdar’da Kefçe mahallesinde sâkin sâhib-i arzuhâl es-Seyyid Hüseyin Ağa b. Osman b. Abdullah nâm kimesne tarafından husûs-ı âti’l-beyânda vekîl olduğu Abdullah Ağa b. Eyüb ve İbrahim Ağa b. Mehmed nâm kimesneler şehâdetleriyle ber-nehc-i şer‘î sâbit olan el-Hâc Osman Ağa b. Ebubekir nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘de müvekkil-i merkūmun mukaddemâ kayınpederi derûn-ı arzuhâlde mezkûrü’l-ism na‘lband Osman Ağa b. Mehmed nâm kimesne muvâcehesinde mahalle-i mezbûrede vâki‘ ma‘lûmü’l-hudûd bir bâb vakıf menzil mezbûr Osman Ağa’nın bi’l-icâreteyn uhde-i tasarrufunda iken mezbûr Osman Ağa bundan akdem menzil-i mezkûru bedel-i ma‘lûm ve makbûz mukābelesinde bâ-re’y-i mütevellî ferâğ-ı kat‘î ile müvekkilim mezbûr es-Seyyid Hüseyin Ağa’ya ferâğ ve tefvîz eylediğinde, ol dahi teferruğ ve tefevvüz ve kabûl eyledikden sonra mezbûr Osman Ağa menzil-i mezkûrda kat‘an alâka ve medhali kalmayıp menzil-i mezkûr husûsuna müte‘allika da‘vâdan müvekkilim mezbûrun zimmetini kabûlü hâvî ibrâ ve iskāt etmiş iken mezbûr Osman Ağa menzil-i mezkûru tahliye ve müvekkilim mezbûra teslîm etmemekle suâl olunup menzil-i mezkûru tahliye birle müvekkilim mezbûra teslîme mezbûr Osman Ağa’ya tenbîh olunmak matlûbumdur deyü da‘vâ etdikde ol dahi cevâbında kaziyye minvâl-i meşrûh üzere olduğunu bi-tamâmihâ tâyi‘an ve kat‘iyyen ikrâr ü i‘tirâf ve menzil-i mezkûru ber-minvâl-i muharrer tahliye birle müvekkilim mezbûr es-Seyyid Hüseyin Ağa’ya teslîme ta‘ahhüd eylediği [ba‘de]’t-tescîl huzûr-ı [âlîlerine i‘lâm olundu].<br><br>Fî 9 Ca sene [1]257.</p>          <br><a title="Önceki sayfa" style="text-decoration:none" href="./ayrmetin.php?idno=1128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>