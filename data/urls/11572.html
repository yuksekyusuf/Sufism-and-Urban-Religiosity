﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 296<br>Hüküm no: 241<br>Orijinal metin no: [77a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Hâce Abdülganî’nin vakfiyesi</b><br><br>Vazaha mâ-fîhi ve sahha mâ-yahvîhi min-asli’l-vakfi ve şerâitihî fe-hakemtü bi-sıhhatihî ve lüzûmihî vâkıfen alâ-mevâkıfi’l-hılâfi beyne’l-eimmeti’l-eşrâf ve ene’l-fakīr Mehmed b. Şa‘bân el-kassâmü’l-askerî bi-medîneti’l-Kostantıniyeti’l-mahmiye -ufiye anhümâ ve gufire lehümâ-<br><br>Elhamdü li-veliyyihî ve’s-salâtü alâ-nebiyyihî Muhammedin ve âlihî ve sahbihî ecma‘în, ve ba‘d, Fahrü’l-havâtîn Âişe Hatun bt. Hâce Abdülganî kıbelinden âti’z-zikr vakıf ikrârına ve sonra rücû‘ da‘vâsına vekâleti Müezzin Mustafa b. Ahmed ve Hâfız Mehmed b. Abdullah’ın şehâdeti ile sâbit olan Piyâle b. Abdullah nâm kimse meclis-i şer‘-i şerîf ve mahfili dîn-i münîfe hâzır olup müvekkile-i mezbûresinin işbu akdin kendisinden sudûruna kadar mâliki olduğu ve taht-ı tasarrufunda bulundurduğu, mahmiye-i Kostantıniyye mahallâtından Akbıyık mahallesinde kâin, fevkānî ve tahtânî ikişer bâb hâneyi, su kuyusunu, muhavvatayı, dut ağacını ve bağı müştemil, hudûdu bir tarafından Ferhad Bey b. Abdullah Vakfı, bir tarafından Süleyman Çelebi b. ( ) mülkü, bir tarafından Sinan Bey b. Abdullah mülkü, bir tarafından vâkıfe-i mezbûre mülkü ile mahdûd olan cemî‘ menzilini cümle hudûdu ve kâffe-i hukukuyla habs ve vakfettiğini bi’l-vekâle ikrâr ve i‘tirâf eyledi. Menzil-i mezbûrda süknâyı mâdâm ki hayâtda ola evvelâ nefs-i nefîsesine, sonra Sâkine bt. Abdullah nâm atîkasına, sonra Dilârâm bt. Abdullah nâm atîkasına, sonra sâir utekāsına ve evlâd-ı utekāsına, evlâd-ı evlâd-ı utekāsına, sonra Medîne-i münevvere fukarâsına şart etti. Sonra menzil-i mezbûru li-ecli’t-tescîl mütevellî nasbettiği Abdürrezzâk b. Mirzâ’ya teslîm etti. O dahî tesellüm eyledi. Vâki‘ ikrâr mütevellî-i mezkûr tarafından bi’l-müvâcehe tasdîk edildi. Vakfen sahîhan şer‘iyyen.<br><br>Cerâ zâlike ve hurrire fi’l-yevmi ( ) şehri Cumâdelâhire li-sene seb‘a ve seb‘în ve tis‘a mi’e.<br><br>Şühûdü’l-hâl: Abdürresûl b. Abdülcebbar, Mehmed b. Yunus el-Hâfız, Kurd Ulak? b. Rüstem Çavuş, Ahmed Bey b. Abdullah el-cündî, Âdem b. Kasım, Hasan b. Abdullah, Ca‘fer b. Abdullah, Mustafa b. Mahmud, Ali Bey b. Abdullah ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o750"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>