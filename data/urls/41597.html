﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 104<br>Hüküm no: 67<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anoroçko ve eşi Zali’nin ev hisselerini Estamo v. Harsolomo’ya satmaları</b><br><br>Mahmiye-i İstanbul’da Nişâncı Cafer mahâllesinde sâkin Anoroçko v. Panayot nâm zimmî ile zevcesi Zoli bt. Sarrâc Yamandi nâm Nasrâniye mahmiye-i mezbûrede meclis-i şer‘-i hatîrde işbu bâ‘isü’s-sifr Estamo v. Harsolomo nâm zimmî muvâcehesinde her biri ikrâr-ı tam ve takrîr-i kelâm edip akd-i âti’z-zikrin sudûruna değin müşâ‘ ve müşterek yedimizde mülk ve hakkımız olup mahâlle-i mezbûrede vâki‘ bir tarafdan Kiro nâm zimmî tasarrufunda olan vakıf menzil ve bir tarafdan Yani nâm zimmî mülkü ve bir tarafdan Camcı Solak mülkü ve bir tarafdan tarîk-i âm ile fevkānî üç bâb oda ve bir dehliz ve havlu ve bir mikdâr arsayı müştemil mülk menzilimizin üç sehim i‘tibârıyla iki sehim-i şâyi‘ini cümle tevâbi‘i ile mezbûr Estamo’ya yedinde olan hüccet-i şer‘iyye nâtık olduğu üzere bundan akdem yüz kırk guruş ile bir kara kılıç mukābelesinde bey‘ ü teslîm ve kabz-ı semen-i mezbûr eylediğimizden sonra sülüs hissemiz kalmış idi, hâlâ menzil-i mahdûd-ı mezkûrda bâkī kalan bir sehm-i şâyi‘i dahi bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile yine mezbûr Estamo’ya yüz seksen guruşa bey‘ ü teslîm ve temlîk ol dahi ber-vech-i muharrer iştirâ ve tesellüm ve temellük ve kabz ve kabûl edip semeni olan meblağ-ı mezbûr yüz seksen guruşu mezbûr Estamo bize meclis-i şer‘de def‘ ü teslîm biz dahi yedinden ahz u kabz eyleyip ba‘de’l-yevm menzil-i mahdûd-ı mezkûrun mecbû‘u [15a] mezbûr Estamo’nun mülk-i müşterâsı ve hakk-ı sırfı olup bizim kat‘â alâka ve medhalimiz kalmadı. Keyfemâ yeşâ ve yahtâr mutasarrıf olsun dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Osman Efendi b. Mehmed el-imâm, Molla Süleyman b. İbrahim, Molla İbrahim b. Rasul, Hacı Abdullah odabaşı, el-Hâc Yusuf b. Osman.<br><br>Papa Yorgi ve Yamandi, İvaz v. Hıristo, Atanaş v. Ayvaz, Panayot v. Nikola, Dimitri v. Petro, Hıristo v. Dimitri, Yanaki v. Marko</p>          <br><a title="Önceki sayfa" style="text-decoration:none" href="./ayrmetin.php?idno=41596"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41598"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o678"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>