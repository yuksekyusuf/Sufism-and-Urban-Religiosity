﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 121<br>Hüküm no: 128<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Toros v. Aznavur’un tarla ve bağlarını sattığı</b><br><br>Vilâyet-i Anadolu’da Çemişgezek kazâsına tâbi‘ Varnik nâm karye ahâlîsinden Toros v. Aznavur nâm Ermeni mahfil-i şer‘-i şerîfde işbu sâhibü’l-kitâb Ali b. Abdülvehhab nâm kimesne muvâcehesinde ikrâr-ı tâm ve bast-ı merâm kılıp karye-i mersûmede vâki‘ bir tarafdan Bektaş Beşe mülkü ve bir tarafdan Hasan Beşe mülkü ve bir tarafdan kendi âhar mülküm, bir tarafdan dahi tarîk-i âm ile mahdûd ve mümtâz olan arsa-yı hâliyeyi ve arsa-yı mezbûre kurbünde mülk bostan yerimi ve yine arsa-yı mezbûre kurbünde ma‘lûmü’l-hudûd taşlık bağı demekle ma‘rûf bir kıt‘a bağımı safka-i vâhide ile yirmi yedi guruşa mezbûr Ali’ye bey‘-i bâtt-ı sahîh-i şer‘î ile bey‘ ol dahi iştirâ ve kabûl eyledikden sonra yine karye-i mezbûre sınırı dâhilinde Harre demekle ma‘rûf mevzi‘de vâki‘ ma‘lûmü’l-hudûd bir kıt‘a tarla ve Gürle nâm mevzi‘de vâki‘ bir kıt‘a tarlamı yine karye-i mezbûre hudûdu dâhilinde lede’l-ahâlî ve’l-cîrân ma‘lûmü’l-hudûd bir kıt‘a tarla [ve] zikri sebk eden tarlalarımın dahi hakk-ı tasarrufunu sâhib-i arz ma‘rifetiyle yirmi beş guruş bedel mukābelesinde ferağ ve tefvîz ol dahi tefevvüz ve kabûl eyledikden sonra semen-i mezbûr ile bedel-i merkūm cem‘an elli iki guruşu mezbûr Ali yedinden ahz ü istîfâ edip zikr olunan menzil yeri ve bağ ve bostan yeri ve tarlaları mahallinde kabz ve tesellüm [ve] teslît eyledim, hasbe-mâ yürîd mutasarrıf olsun dedikde gıbbe’t-tasdîkı’ş-şer‘iyye mâ-vaka‘a bi’t-taleb ketb ü sebt olundu.<br><br>Fi’l-yevmi’s-sâbi‘ aşer min-Zilka‘deti’l-harâm li-sene selâse ve sittin ve elf.<br><br>Şuhûdü’l-hâl: Bali Beşe b. Mehmed Ağa, Sefer Bey b. Abdullah, Ebûbekir Çelebi b. Mehmed Ağa, Hasan Beşe b. Abdullah, Hasan Çelebi b. Kanber ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o423"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>