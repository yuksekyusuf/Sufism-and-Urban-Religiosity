﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 130<br>Hüküm no: 191<br>Orijinal metin no: [82-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bünyamin v. Hanoka’nın Postire bt. Avraham’ı üç talak ile boşadığı</b><br><br>Havâss-ı Kostantıniyye kazâsına tâbi‘ kasaba-i Hasköy’de Kiremitçi Ahmed Çelebi sâkinelerinden bâ‘isü’l-vesîka Postire bt. Avraham nâm Yahûdiyye meclis-i şer‘-i hatîr-i lâzımü’t-tevkīrde Bünyamin v. Hanoka nâm Yahûdî mahzarında takrîr-i da‘vâ edip merkūm Bünyamin bundan akdem zevcim olup bir husûsda bana gazab edip benden üç talâk boş ol deyü beni talâk-ı selâse ile tatlîk murâd etmiş iken hâlen merkūm Bünyamin yine kemâ-kân benimle mu‘âmele-i zevciyet eder, suâl olunup men‘ ü def‘ olunmak matlûbumdur dedikde, gıbbe’s-suâl mersûm Bünyamin cevâbında, müdde‘iye-i mezbûreyi târih-i kitâbdan üç sene mukaddem yüz kıt‘a riyâlî guruş mehr-i müeccel ile tezevvüc edip tasarrufumda idi. Lâkin iki ay mukaddem cemî‘ esbâb ve eşyâsını alıp babası hazır bi’l-meclis olan mersûm Avraham Yahûdî’nin evine gidip hâliyâ onda sâkinedir deyü on bin akçe mehr-i müeccel [ile] mezbûreyi tezevvüc ve kabûl eylediğini ikrâr lâkin vech-i muharrer üzere tatlîk eylediğini münkir olucak müdde‘iye-i mezbûreden da‘vâsına mutâbık beyyine taleb olundukda yine Yahûdî tâifesinden olup hemcivârı olan Mosi v. Yahûda ve Kalef v. Baruh nâm Yahûdiler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka Bünyamin bundan akdem zevce[si] mezbûre Postire ile münâkaşa eylediklerinde benden üç talâk boş ol deyü bizim huzûrumuzda merkūm Bünyamin zevce[si] mezbûre Postire’yi üç talâk boşadı, biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-hüve’l-vâki‘ bi’l-ibtigā ketb olundu.<br><br>Fi’l-yevmi’l-hâmis ve’l-işrîn min-Şevvali’l-mükerrem sene isneteyn ve seb‘în ve elf.<br><br>Şuhûdü’l-hâl: Mehmed Efendi b. Mustafa el-imâm, Abdülbaki Çelebi b. Ahmed el-müezzin, Mehmed Çavuş b. Abdullah, Dilaver Bey b. Abdullah, Mahmud Çelebi b. Mehmed, Mehmed b. Abdullah el-muhzır, İbrahim el-muhzır ve gayruhum mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=23104"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23106"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o223"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>