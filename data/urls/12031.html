﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 160<br>Hüküm no: 113<br>Orijinal metin no: [74-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Salih Efendi’nin vefatıyla küçük oğlu Mehmed Tâhir ile reşid olmayan kızı Hatice’ye intikal eden ev hisselerinin satışına izin verilmesi</b><br><br>Mehmed Necib, izin<br><br>Numara: 144, 76 guruş<br><br>Mahmiye-i İstanbul’da Kadırga Limanı kurbünde Bostânî Ali mahallesinde sâkin iken bundan akdem vefât eden Mehmed Salih Efendi b. Mehmed’in sulbî sagīr oğlu Mehmed Tâhir ve sulbiye kebîre kızı gayr-ı reşîde Hadice’nin enişteleri vetesviye-i emirlerine bâ-hüccet-i şer‘iye vasîyy-i mansûbları işbu bâ‘isü’l-kitâb Aziz Efendi b. Süleyman m. bi’l-vesâye takrîr-i kelâm edüp nezâret-i Evkāf-ı Hümâyûn’a mülhak evkāfdan Surre-i Hümâyûn emîni esbak merhûm el-Hâc Ömer Ağa Vakfı musakkafâtından mahalle-i mezbûrede Silahdâr Ağa Mektebi caddesinde otuz üç numara ile murakkam ma‘lûmü’l-hudûd ve’l-müştemilât şehriye altmış akçe icâre-i müeccelelü bir bâb kârgîr menzilin üç rub‘ hisse-i şâyi‘ası müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīr ve gayr-ı reşîde-i mezbûrân ile sulbî kebîr oğlu Mustafa Mahir ve sulbiye kebîre kızları Âişe ve Habibe ve Hûriye hanımlara hasbe’l-âde isdâsen intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīr ve gayr-ı reşîde-i mezbûrân [haklarında] muzır ve gayr-ı müfîd olduğundan mâ‘adâ sagīr ve gayr-ı reşîde-i mezbûrânın nafaka ve kisveye dahi eşedd-i ihtiyâçları olmağla sagīr ve gayr-ı reşîde-i mezbûrânın menzil-i mezkûrda olan hisse-i şâyi‘aları bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīr ve gayr-ı reşîde-i mezbûrânın haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr ve gayr-ı reşîde-i mezbûrânın menzil-i mezkûrda olan iki südüs hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla beş bin guruş ve nef‘an zam olunan yirmi beş guruş ki cem‘an beş bin yirmi beş guruş mukābelesinde âhara ferâğa izin taleb şüd.<br><br>Fî 19 Safer sene [1]301<br><br>Şühûdü’l-hâl: ( )</p>          <br><a title="Önceki sayfa" style="text-decoration:none" href="./ayrmetin.php?idno=12030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>