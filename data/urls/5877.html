﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 146<br>Hüküm no: 123<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İşbat nâhiyesinin Şirkemezin-i zir köyü tımarının Çilozâde Mustafa Bey’e verildiği</b><br><br>Vilâyet-i Rumeli’de medîne-i İlbasan mahallâtından Subunî mahallesi sükkânından olup mahmiye-i İstanbul’da Sultan Mehmed Han Câmi‘-i şerîfi kurbünde Şekerciler Hânı’nda müsâfiren sâkin erbâb-ı tımardan râfi‘u’l-vesîka Çilozâde Mustafa Bey b. Mehmed nâm kimesne meclis-i şer‘-i şerîf-i enverde sadrazam bedr-i efhâm nâzım-ı menâzımü’l-ümem sa‘âdetlü semâhatlü İbrahim Paşa hazretlerinin Enderûn ağalarından Mustafa Ağa b. Halil mahzarında ikrâr-ı tâm ve takrîr-i kelâm edip mezbûr Mustafa Ağa zikrolunan İlbasan Sancağı’nda vâki‘ İşbat nâhiyesinde Şirmekize-i zîr [Şirkemezin-i zîr] nâm karye ve gayri[de]n on bin akçe tımarı zorba eşkıyâsından Zeynel ref‘inde[n] üzerime berat ettirip zikrolunan berat vesâir mesârif için mâlımdan beş yüz elli guruş mezbûr Mustafa Ağa’ya def‘ ve teslîm ol dahi yedimden ba‘de’l-kabz mesârif-i mezkûreye emrimle harc ve sarf etmekle meblağ-ı mezkûra müte‘allika âmme-i da‘vâdan ben mezbûr Mustafa Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi tımar-ı mezkûra müte‘allika âmme-i da‘vâ ve kâffe-i mutâlebâtdan kezâlik benim zimmetimi ibrâ ve ıskāt eyledi min-ba‘d husûs-ı mezkûra müte‘allika bir birimiz ile vechen mine’l-vücûh da‘vâ ve nizâ‘ımız yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî aşer min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Fahrü’l-kuzâtü’l-eşrâf Mustafa Efendi, Umdetü’l-kuzât birâderi İbrahim Efendi, es-Seyyid Mehmed Çelebi b. Ahmed-i Nevrekob.</p>          <br><a title="Önceki sayfa" style="text-decoration:none" href="./ayrmetin.php?idno=5876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>