﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 149<br>Hüküm no: 101<br>Orijinal metin no: [43-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Suyolcu Telo Bebek’teki tasarrufunda bulunan suyolcu odasındaki yarım hissesini diğer Suyolcu Telo’ya sattığı</b><br><br>Ma‘rûz<br><br>Suyolcu tâifesinden derûn-ı arzuhâlde ismi mastûr Temo v. Kosta nâm zimmî bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi tarafından meb‘ûs Kâtib Edhem Efendi hâzır olduğu hâlde meclis-i şer‘-i hatîrde tâife-i mersûmeden arzuhâl eden diğer Temo v. Anastaş nâm zimmî muvâcehesinde yine tâife-i mersûmeden Kigo v. Tanaş nâm zimmî hâzır olduğu hâlde mersûm diğer Temo zimmî işbu târih-i i‘lâmdan altı buçuk ay mukaddem Hudâvendigâr-ı esbak cennet-mekân firdevs-âşiyân merhûm ve mağfûrun-leh Sultan Ahmed Hân-ı Sâlis -tâbe serâhû- hazretlerinin evkāf-ı şerîfelerinden almak üzere yevmî beş akçe vazîfe ile Bebek nâm-ı diğer Hümâyûnâbad karyesinde vâki‘ çeşme-i âb-ı lezîzlerin râh-ı âbîliği cihetinden bâ-berât-ı âlî mutasarrıf olduğum nısf hisseler bâ-berât ve yine vakf-ı müşârün-ileyh müsakkafâtından karye-i mezkûrede kâin şehriye yüz yirmi akçe icâre-i müecceleli ma‘lûmü’l-hudûd ve’l-müştemilât bâ-temessük-i mütevellî bi’l-icâreteyn mutasarrıf olduğu bir bâb râh-ı âbî odasının [44] nısf hissesini benim mersûm diğer Temo zimmî zimmetinde cihet-i karzdan alacağım olan beş bin yedi yüz guruş deyni mukābelesinde bana bâ-re’y-i mütevellî ferâğ ve tefvîz edip ve hâzır-ı mersûm Kigo zimmî meblağ-ı mezkûra tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile kefîl ve zâmin olmuş idi el-hâletü hâzihî mersûm diğer Temo zimmî deyni olan meblağ-ı mezkûr beş bin yedi yüz guruşu bana tamamen def‘ ü teslîm ben dahi yedinden tamamen ve kâmilen ahz u kabz eylediğimden sonra ben dahi cihet-i oda-i mezkûrelerin nısf hisselerini mersûm diğer Temo zimmîye bâ-berât-ı âlî ve bâ-re’y-i mütevellî geri red ve ferâğ edip bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i da‘vâdan ben mersûm diğer Temo zimmî ile hâzır-ı mersûm Kigo zimmînin zimmetlerini ibrâ-i âmm-ı sahîh-i şer‘î ile ibrâ ve iskāt eylediğimde onlar dahi kezâlik bi’l-cümle husûs-ı mezkûra ve târih-i merkūma gelince sâir cemî‘ hukūk-ı şer‘iyeye müte‘allika âmme-i da‘vâdan benim zimmetimi her biri ibrâ-i âmm-ı sahîh-i şer‘î ile ibrâ ve iskāt ve tarafeynden her birimiz ber-minvâl-i muharrer âharın ibrâsını kabûl eyledik deyü mukırr-ı mersûm Temo zimmînin eylediği bi’l-cümle takrîrlerini diğer Temo ve hâzır-ı mersûm Kigo zimmîlerden her birinin tasdîk eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 13 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34753"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34755"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>