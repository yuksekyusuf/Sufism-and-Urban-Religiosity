﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 491<br>Hüküm no: 555<br>Orijinal metin no: [80a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebe Rukiye bt. Mustafa Efendi’nin vasiyet edip Mustafa Çelebi b. Mehmed’i de vasi tayin ettiği</b><br><br>Mahmiye-i İstanbul’da Debbâğ Yunus Mahallesi sâkinelerinden olup zâtı ma‘rifet-i şer‘iyye ile ârifân olan Mehmed Efendi b. Abdullah ve Mustafa Efendi b. Sâdık nâm kimesneler ta‘rîfleriyle mu‘arrefe olan Kābile Rukiye bt. Mustafa Efendi nâm hatun meclis-i şer‘-i şerîf-i enverde zikri âtî vesâyâsını tenfîze vasiyy-i muhtâr nasb ve ihtiyâr eylediği Mustafa Çelebi b. Mehmed muvâcehesinde ikrâr ve takrîr-i kelâm edip bi-emri’llâhi te‘âlâ vefât eylediğimde mezkûr Mustafa Çelebi vasiyy-i muhtârım olup eşyâ-i memlûkemden bir zümrüd küpe ve yirmi bir miskāl altından masnû‘ bir çift bilezik ve bir altın hatem ve bir inci kuşak ve sâir kalîl ü kesîr ve celîl ü hakīr cemî‘ terekemi kabz ve sûk-ı sultânîde baʻde’l-bey‘ sülüsünü ifrâz ve sülüs-i mezkûrdan kifâyet mikdârı techîz ve tekfîn ve levâzım-ı defnim ve iskāt-ı salâtım edip bâkī kalan sülüsden eyyâm-ı mübârekede tabh-ı ta‘âm ve it‘âm-ı fukarâ eylediğinden sonra eğer sülüs-i mezkûrdan bâkī bir şey kalır ise kendi dilediği gibi vücûh-ı birre harc u sarf edip mâ‘adâ mâlımı vâris-i ma‘rûfum olmamağla mezkûr Mustafa keyfe mâ yeşâ ve yehtâr mutasarrıf olsun deyü vasiyet edip ve bu vasiyyetini tenfîze mezkûr Mustafa Çelebi’yi vasiyy-i muhtâr nasb ve ihtiyâr eyledim dedikde ol dahi vesâyet-i mezkûreyi kabûl ve merâsimini edâya ta‘ahhüd ve iltizâm etmeğin işbu vesîka bi’t-taleb ketb olundu.<br><br>Fî 6 min-Şa‘bâni’l-mu‘azzam sene 1121<br><br>Şuhûdü’l-hâl: Ahmed Efendi b. Mahmud el-İmâm, Mehmed Efendi Halîfe-i Mekteb-i Selîmî, Bekçi Mahmud b. Mehmed, İsmail Çelebi b. Mustafa, Mehmed Efendi b. Abdullah, Mustafa Efendi b. Sâdık, Mustafa b. Şa‘ban.</p>          <br><a title="Önceki sayfa" style="text-decoration:none" href="./ayrmetin.php?idno=4833"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4835"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b491"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>