﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 223<br>Hüküm no: 92<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri eşkıyası için geceleri sokaklarda bulunan halkın yatsı namazından sonra evlerine girmeleri emri</b><br><br>Bâ-sahh-ı âlî.<br><br>İstanbul kādısı fazîletlü efendi.<br><br>Gecelerde yatsı namazından sonra esvâk ve mahallât aralarında gezmemek üzere fermân-ı âlî.<br><br>Cümleye ma‘lûm olduğu üzere avn ü inâyet-i hazret-i Bârî ve imdâd-ı rûhâniyet-i cenâb-ı peygamberî ile bu def‘a nâm ü nişanları rû-yi arzdan külliyen ref‘ ve ilgā olunan tâife-i bâğiyenin mütecâsir oldukları tuğyân ve isyânlarının def‘i maddesinde Dersa‘âdet’de bulunan bi’l-cümle ehl-i îmân ber-muktezâ-yı şer‘-i şerîf emrü uli’l-emre imtisâlen fevc fevc livâ-i hazret-i peygamberî sâyesine tecemmu‘ ederek tâife-i makhûrenin tedîb ve istîsâlleri emrinde ibrâz-ı cem‘iyyet ve ol zamândan beri cümlesi hâb ve rahatı terk ile geceleri sabaha kadar hâneleri önlerinde ve mahalleleri aralarında dolaşıp izhâr-ı gayret ve icrâ-yı levâzım-ı fermân-berî ve mutâva‘at ile vâki‘ olan hareketleri tamam-ı rızâ-i hazret-i Bârî ve rızâ-i cenâb-ı cihândârîye muvâfık harekât-ı mergūbeden olarak lillâhi’l-hamd taraf taraf me’mûrlar ta‘yîniyle tâife-i bâgiyeden şimdiye kadar bi’t-taharrî ele geçenleri ber-muktezâ-yı fetvâ-yı şerîfe i‘dâm ve mechûlü’l-ahvâl bir takım Etrâk ve hamal ve başıboş makūleleri tefrîk ve vilâyetlerine tard ve def‘ ve bâkī kalan bi’l-cümle ehl-i ırz <<olan>> esnâf kefâlete rabt ve şimdilik kolluklara dahi topçu neferât-ı ikāme olunarak avn-i Hak’la Dârü’s-saltanatü’s-seniyye’de ve her tarafda âsâyiş ve emniyyet husûlüyle Asâkir-i Mansûre-i Muhammediyye Serasker vezîr-i mükerrem sa‘âdetlü Hüseyin Paşa hazretleri ma‘rifetiyle tahrîr olunmakda olan mu‘allem asâkir dahi bir tarafdan tekessür ederek Serasker-i müşârun-ileyh tarafından levâzım-ı huffâz ve hırâset maddelerine leyl ü nehâr gereği gibi i‘tinâ ve dikkat olunmakda olduğuna binâen Dârü’l-hilâfeti’l-aliyye ahâlîsinin fîmâ ba‘d sâye-i şevket-vâye-i şâhânede kendi hâl ve kâr ü kesbleriyle meşgūl ve geceleri yatsı namazını mahallelerinde kâin cevâmi‘ ve mesâcidde cemâ‘atle ba‘de’l-edâ hânelerinde beytûtet ve du‘â-yı devâm-ı eyyâm-ı ömr ü devlet-i hazret-i pâdişâhîye kıyâm ve muvâzabetle eyyâm-güzâr olmalarına müsâ‘ade ve ruhsat-ı seniyye erzân buyrulmuş ve emr-i muhâfaza ve esbâb-ı emniyyetin her tarafda kemâ-yenbagî istihsâli lâzım gelen sâir me’mûrlara dahi bâ-fermân-ı âlî tenbîh ve tekîd kılınmış olmağla fîmâ ba‘d mahallât ahâlîsi gündüzleri kâr ü kesbleriyle meşgūl olup geceleri dahi mahallelerine beklemek tekeffülünden sarf-ı nazar ferâgat ve kapıları önlerinde olan kandilleri bilâ-lüzûm ve muhâtaralı olduğundan kaldırdıp yatsı namazını cemâ‘atle edâ eyledikden sonra herkes hânesine varıp ikāmet ve rahat ve devâm-ı ömr ü devlet-i şâhâne da‘avâtına muvâzabet ve geceleri asıl kol gezen me’mûrlar yaramaz makūlelerini fark etmek için ahâlî-yi mahallât sa‘at ikiden sonra fenerli ve fenersiz esvâk ve mahalle aralarında gezmekden mübâ‘adet eylemelerini her biri mahalleleri ahâlîlerine tefhîm eylemek üzere bi’l-cümle eimme-i mahallâtı huzûr-ı şer‘a celb ile tenbîh ve ifâdeye mübâderet eyleyesin deyü.<br><br>Fî 27 Za sene [1]241.</p>          <br><a title="Önceki sayfa" style="text-decoration:none" href="./ayrmetin.php?idno=33998"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34000"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>