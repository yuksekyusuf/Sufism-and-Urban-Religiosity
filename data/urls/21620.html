﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 758<br>Hüküm no: 556<br>Orijinal metin no: [129a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gazanfer b. İslam’ın, merhum İbrahim b. Mehmed’in amcası olduğu, kendisine isabet eden hisseyi vasî Ömer Beşe’den aldığı</b><br><br>Vilâyet-i Anadoluˈda Bolu sancağında Gölbazarı kasabasına tâbi‘ Hoca Bekirli nâm karyeden Gazanfer b. İslâm nâm kimesne meclis-i şer‘-i hatîrde medîne-i Hazret-i Eyüb mahallâtından Nazperver mahallesinde sâkin iken bundan akdem vefât eden İbrahim b. Mehmedˈin verâseti anası İsmihan bt. Abdullah ile li-ebeveyn kız karındaşı Havvaˈya ve li-eb kız karındaşı Hadîce ve li-ebeveyn ammi mezbûr Gazanferˈe münhasıra olup kableˈl-kısme mezbûre Havva dahi vefât edip verâseti anası mezbûre İsmihan ile li-eb kız karındaşı merkūme Hadiceˈye ve amm-i mezkûr Gazanferˈe münhasıra olduğu şer‘an zâhir ve müte‘ayyin oldukdan sonra mezbûr Hadiceˈnin tesviye-i emrine kıbel-i şer‘den mansûb vasiyyesi olmağla müteveffâ-yı mezbûrânın terekelerine vâzi‘uˈl-yed olan işbu bâ‘isüˈl-kitâb Ömer Beşe b. Cumhur mahzarında ikrâr ve takrîr-i kelâm edip müteveffât-ı mezbûrânın terekelerinden ber-mûceb-i defter-i kassâm-ı askerî mülk menzilinde olan hissemizden mâ‘adâ tereke-i menkūlelerinden benim hisse-i şer‘iyeme intikāl ve isâbet eden sekiz bin elli bir akçeye vasî-i mezbûr Ömer Beşe vâzi‘uˈl-yed olmağın ben dahi müteveffât-ı mezbûrânın vech-i muharrer üzere li-ebeveyn ammi olduğumu nakl-i şer‘î ile huzûr-ı hâkimde ba‘deˈl-isbât verâsetime hükm-ı şer‘î lâhık olmuş idi elhâletü hâzihî tereke-i menkūleden benim hisseme isâbet eden meblağ-ı mezbûr sekiz bin elli bir akçeyi vasî-i mezbûr Ömer Beşe yedinden tamamen alıp kabz edip menzil-i mezbûrda olan hîbe-i şer‘iyesine sarf mâ‘adâ vasî-i mezbûr Mehmed Beşe yedine vechen mineˈl-vücûh hak ve alâkam kalmadı dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-işrîn min-şehri Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: Osman Çavuş b. Ahmed el-mübâşir, el-Hâc Mustafa Çelebi b. Osman, Mehmed Murad Bey b. Abdülmennan, Hasan Çelebi b. İshak, Ali b. Osman, Ömer Efendi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21619"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21621"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b758"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o899"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>