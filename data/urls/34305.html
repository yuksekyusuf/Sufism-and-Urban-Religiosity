﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 157<br>Hüküm no: 127<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abiloğlu Ömer’in uhdesindeki manav gediği hissesini Mehmed Emin ile Eftat v. İspir’e sattığı</b><br><br>Manav gediği<br><br>Âsitâne-i aliyye’de vâki‘ manav esnâfından Abiloğlu Ömer b. Mehmed nâm kimesne meclis-i şer‘-i münîrde işbu bâ‘iseyü’l-vesîka Mehmed Emin b. Hasan nâm kimesne ile Eftat v. İspir nâm zimmî mahzarlarında ikrâr-ı tâm ve takrîr-i kelâm edip mahmiye-i mahkiyede Kapan-ı dakīk kapısı hâricinde vâki‘ ma‘lûmü’l-hudûd bir bâb manav dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz altmış bir sehm i‘tibârıyla yirmi bir sehmi Saide Hanım’ın ve on yedi sehmi Mehmed Tahir’in ve altmış bir sehmi es-Seyyid İbrahim’in ve altmış bir sehmi akd-i âti’z-zikrin sudûruna değin benim yedimizde iştirâken mülkümüz olmağla ben ber-minvâl-i muharrer mâlik olduğum altmış bir sehm hisse-i mezkûremi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ merkūmân Mehmed Emin ile mersûm Eftat zimmîye ale’l-iştirâk iki bin guruşa bey‘ ü temlîk ve vech-i lâyıkı üzere teslîm eylediğimde onlar dahi ber-minvâl-i meşrûh iştirâken iştirâ ve temellük ve tesellüm ve kabz ve kabûl eylediklerinden sonra semen-i mezkûr iki bin guruşu müşteriyân-ı mezbûrân yedlerinden tamâmen ve kâmilen ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm ile ibrâ ve iskāt eyledik fî-mâ ba‘d gedik-i mezkûrda olan hissemde benim aslâ ve kat‘â alâka ve medhalim kalmamışdır dedikde gıbbe’t-tasdîki’ş-şer‘î mâ vaka‘a [bi’t-taleb ketb olundu]<br><br>Fî 16 Z sene 1246<br><br>Şuhûdü’l-hâl: Ali Ağa b. el-Hâc Mehmed, Molla Halil b. Süleyman, Molla Hüseyin b. Yusuf, Bölükbaşı İbrahim Edhem Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34304"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34306"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>