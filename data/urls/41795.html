﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 302<br>Hüküm no: 265<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Efendi’nin Edirne’deki hanesini müştemilatı ile birlikte Mehmed Ağa’ya satması</b><br><br>Mahmiye-i İstanbul’da Lâleliçeşme kurbünde Ahmed Ağa mahâllesinde sâkin Hasan Efendi b. Hüseyin nâm kimesne mahmiye-i mezbûrede meclis-i şer‘-i hatîrde sâhibü’l-kitâb Mehmed Ağa b. Ali mahzarında ikrâr ve takrîr-i kelâm edip akd-i âtî sudûruna değin yedimde mülk ve hakkım olup mahrûse-i Edirne’de Çokalca mahâllesinde vâki‘ bir tarafdan Berber el-Hâc Hüseyin menzili ve bir tarafdan el-Hâc Ali nâm kimesne mülkü ve tarafeyni tarîk-i âm ile mahdûd hâriciye dört bâb fevkānî oda ve iki sofa ve kenîf ve bi’r-i mâ ve ahır ve bahçe ve havlu ve dâhiliye iki bâb fevkānî oda ve iki sofa ve matbâh ve kenîf ve köşk ve bi’r-i mâ ve bahçe ve havluyu müştemil menzilimi iki bin guruşa mezbûr Mehmed Ağa’ya tarafeynden îcâb ve kabûlü hâvî bey‘-i kat‘î ile bey‘ ve temlîk ve mahâllinde kabza mezbûr Mehmed Ağa’yı taslît edip ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr iki bin guruşu mezbûr Mehmed Ağa yedinden tamâmen ahz u kabz eyledim fîmâ-ba‘d menzil-i mahdûd-ı mezkûr mezbûr Mehmed Ağa’nın mülk-i müşterâsı ve hakk-ı sırfı olmuşdur benim kat‘â alâka ve medhalim yokdur mahâllinde keyfe mâ yeşâ’ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi min-şehri Rebî‘i’l-âhir sene sitte aşer ve mi’e ve elf.<br><br>Şuhûdü’l-hâl: el-Hâc Osman Ağa b. Osman, el-Hâc Hasan b. Hüseyin, el-Hâc Hüseyin b. Veli, Hasan Beşe b. el-Hâc Sefer, Hüseyin Beşe b. Mustafa, Mehmed Efendi b. Ahmed, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>