﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 135<br>Hüküm no: 141<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan b. Mustafa ile hanımı Hanzâde bt. Hızır’ın Sivrihisar’ın Kapılı köyündeki mülklerini Ali b. Ramazan’a sattıkları</b><br><br>Mahmiye-i Galata’ya tâbi‘ kasaba-i Beşiktaş mahallâtından Sinanpaşa mahallesi sâkinlerinden Ramazan b. Mustafa nâm kimesne asâleten ve zevcesi Hanzâde bt. Hızır nâm hatun tarafından vekâleten mahfil-i kazâda işbu sâhibü’l-kitâb Ali b. Ramazan muvâcehesinde ikrâr ve takrîr-i kelâm edüp vilâyet-i Anadolu’da Sivrihisâr kazâsına tâbi‘ Kapılı nâm karyede vâki‘ bir tarafı Mehmed Çelebi mülkü ve bir tarafı mezbûr Ali mülkü ve iki tarafı tarîk-i âm ile mahdûd iki bâb tahtânî odamı ve yine karye-i mezbûrede vâki‘ ma‘lûmü’l-hudûd mülk bağımı ve vekîli olduğum zevcem mezbûrenin bir göz Sakarya suyu ile dâir mülk değirmenini dahi safka-i vâhide ile mezbûr Ali’ye sekiz bin iki yüz fıddî râyic fi’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edüp ol dahi iştirâ ve tesellüm eyledikden sonra semen-i mezkûrdan dört yüz akçesin ahz u kabz edüp meblağ-ı bâkī yedi bin sekiz yüz akçemizi târih-i kitâbdan yüz seksen gün tamâmına değin edâ etmek üzere müeccel ve mev‘ûddur deyicek bâyi‘-i mezbûrun ikrâr-ı meşrûhunda müşterî-i mezbûr bi’l-müvâcehe tasdîk etmeğin mâ-vaka‘a bi’t-taleb ketb olundu.<br><br>Tahrîren fi’l-yevmi’l-ışrîn Cumâdelâhire li-sene 1062<br><br>Şühûdü’l-hâl: Mahmud b. Ali Halîfe, Himmet Efendi, Ali b. Salih, Yusuf Dede b. Cafer, Mustafa Beşe b. Mahmud Muhzır, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=10302"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10304"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>