﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 445<br>Hüküm no: 683<br>Orijinal metin no: [81a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kurd Ağa b. Ferhad’ın evini eşi Emine’ye hibe ettiği</b><br><br>Mahmiye-i İstanbul’da Kazasker Mehmed Efendi mahallesi sâkinlerinden fahrü’l-emâcid ve’l-a‘yân Kurd Ağa b. Ferhad tarafından husûs-ı âti’l-beyânı ikrâra vekîl olup, hasm-ı şer‘î-i câhid mahzarında Ali Beşe b. Abdullah ve Ahmed b. Hamza şehâdetleri ile şer‘an vekâleti sâbite olan Hızır Efendi b. Abdi meclis-i şer‘de, müvekkil-i mûmâ-ileyhin zevcesi râfi‘atü hâze’l-kitâb fahrü’l-muhadderât zahrü’l muvakkarât Emine Hâtun bt. Ali kıbelinden ikrâr-ı âti’z-zikri tasdîke vekîl olup, hasm-ı şer‘î-i câhid mahzarında mezbûreyi ma‘rifet-i şer‘iyye ile ârifeyn olan Ali Beşe b. Abdullah er-râcil ve Mehmed Beşe Ali er-râcil şehâdetleri ile şer‘an vekâleti sâbite olan fahrü’l-kuzât Ali Efendi b. Ahmed mahzarında bi’l-vekâle ikrâr edip, müvekkil-i mûmâ-ileyh Kurd Ağa mahalle-i mezbûrede vâki‘ bir tarafı ba‘zan es-Seyyid Mehmed Efendi b. es-Seyyid Mahmud mülkü ve ba‘zan es-Seyyid Mustafa Çelebi b. Mahmud mülkü ve ba‘zan Kâmile Hâtun mülkü ve bir tarafı ba‘zan Hasan Çelebi b. Hüseyin mülkü ve ba‘zan Hâce Hâtun Vakfı ve ba‘zan tarîk-i hâs ile ve bir tarafı Papayko? eytâmı menzili demekle ma‘rûf menzil ile ve bir tarafdan tarîk-i âm ile mahdûd olup muhavvata-i hâriciyesi, beş bâb büyûtu ve üç sofayı ve bir tahtânî beyti ve bir ahır ve su kuyusunu ve kenîfi ve muhavvata-i dâhiliyesi beş bâb fevkānî büyûtu ve iki sofayı ve üç bâb tahtânî büyûtu ve hamam ve fırını ve bi’r-i mâ ve kenîfi müştemil olan mülk menzili, cümle tevâbi‘ ve levâhıkıyla ba‘de’t-tahliyyeti’ş-şer‘iyye zevcesi mezbûre Emine Hâtun’a hibe-i sahîh-i şer‘iyye ile hibe ve teslîm etdim, ol dahi meclis-i hibede ittihâb ve kabz eyledi dedikde, gıbbe’t-tasdîki’ş-şer‘î mâ vaka‘a ketb olundu. Tahrîren fi’l-yevmi’s-sâdis aşer min Ramazâni’l-mübârek li sene seb‘a ve ışrîn ve elf.<br><br><br>Şuhûdü’l-hâl: Hüseyin Efendi el-imâm, Ömer Efendi b. Ali, Mehmed Subaşı b. Hüseyin, es-Seyyid Ali b. es-Seyyid Mehmed, es-Seyyid Mustafa b. es-Seyyid Mehmed, Osman Bey b. Abdullah, Hasan b. Yahya el-müezzin, Mahmud b. Mehmed el-müezzin, Derviş, Mehmed b. Abdullah er-râcil, Mehmed b. Hüseyin, Mustafa er-râcil, Kurd b. Abdullah er-râcil, Süleyman b. Abdullah er-râcil, Süleyman b. Abdullah, Ali b. Abdullah, es-Seyyid Ali b. es-Seyyid Mehmed, Pervâne Ağa b. Abdullah, Kurd Ağa b. Abdullah, Arslan Ağa b. Abdullah, Na‘lband Ali Bey, Bayram Çelebi b. ( ), Ebûbekir b Abdullah, Hasan b. Ali, Murad b. Mehmed, Mehmed [b.] Eyüb, Hasan Bey b. Ali el-cündî ve gayruhüm. El-emru kemâ hurrire fîhi. Harrerehû’l-fakīr ila’l-lâhi te‘âlâ Abdülmümin b. Haydar el-müvellâ bi medîne-i Kostantıniyye el-mahmiyye - ufiye anhümâ -</p>          <br><a title="Önceki sayfa" style="text-decoration:none" href="./ayrmetin.php?idno=24787"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24789"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b445"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>