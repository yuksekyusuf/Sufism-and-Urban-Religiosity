﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 417<br>Hüküm no: 412<br>Orijinal metin no: [76b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sabuncu Ali Molla’nın sabuncu tablası ve aletlerindeki yarı hissesini Mustafa Ağa’ya sattığı</b><br><br>Sabuncu tablası mübâya‘ası<br><br>Mahmiye-i İstanbul’da Bâb-ı Âsafî kurbünde İmâm Ali mahallesinde sâkin sabuncu esnâfından Ali Molla b. Süleyman nâm kimesne meclis-i şer‘-i münîrde esnâf-ı merkūmeden işbu bâ‘isü’l-kitâb es-Seyyid el-Hâc Mustafa Ağa b. es-Seyyid Hasan nâm kimesne mahzarında ikrâr-ı tâm ve takrîr-i kelâm edip mahmiye-i mezbûrede Yeni Câmi‘-i şerîf avlusunda mevzû‘ bir aded sabuncu tablası ve bir terâzî ve ma‘a derâhim ve sâir âlât-ı lâzıme-i ma‘lûmenin nısfı Rüveyde nâm hatunun ve nısf-ı âharı dahi akd-i âti’z-zikrin sudûruna değin benim yedimizde iştirâken mülkümüz olmağla ben tabla ve âlât-ı mezkûreden ber-minvâl-i muharrer mâlik olduğum nısf hisse-i şâyi‘amı tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile ve şerîkim merkūmenin izn ü icâzetiyle mezbûr es-Seyyid el-Hâc Mustafa Ağa’ya yedi yüz kırk guruşa bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl edip ve semen-i mezkûr yedi yüz kırk guruşu müşteri-i merkūm bana tamâmen def‘ ü teslîm ve ben dahi yedinden tamâmen ve kâmilen ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm ile ibrâ ve iskāt eyledik fîmâ-ba‘d tabla ve âlât-ı mezkûrenin nısf hisse-i şâyi‘a-i mezkûresinde benim aslâ ve kat‘â alâka ve medhalim kalmayıp müşteri-i mezbûr es-Seyyid el-Hâc Mustafa Ağa’nın mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî selhi L sene [1]247<br><br>Şuhûdü’l-hâl: Kethüdâ Mehmed Raşid Ağa, Yiğitbaşı Mehmed Ağa, el-Hâc Mustafa Ağa, es-Seyyid Ali Ağa, Derviş Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>