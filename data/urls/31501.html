﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 139<br>Hüküm no: 93<br>Orijinal metin no: [11a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm bt. Hacı Ali’nin vakıf ekmekçi fırınını Bogos, Ohan, Toros, Papacan ve Haçador’a kiraya vermesi</b><br><br>Nân-ı azîz fırını mâddesi<br><br>Ma‘rûz<br><br>Sâhibe-i arzuhâl zâtı mu‘arrefe Ümmügülsüm bt. el-Hâc Ali meclis-i şer‘-i enverde Üsküdar ekmekçilerinin nizâm ustaları Bogos v. Kiragos ve Ohan v. Kalof ve Toros v. Agob ve Papacan v. Avakim ve Haçador v. Abram zimmîler muvâcehelerinde medîne-i mezbûrede Şeyh Hüdâyî es-Seyyid Mahmud Efendi -kuddise sırruhu’l-azîz- hazretleri vakf-ı şerîfleri musakkafâtından bâ-temessük-i mütevellî bi’l-icâreteyn mutasarrıfe olduğum bir bâb nân-ı azîz fırınını mukaddemâ beher şehr yedişer guruş onar paraya îcâr eylediğim nizâm ustaları Haçok ve Kabril ve Sıler hâlikler olup el-yevm işbu mersûmûn nizâm ustası olmalarıyla fırın-ı mezkûr taht-ı icârelerinde olmuş olduğundan fırın-ı mezkûrun şehriye kirâsı olan yedişer guruş onar parayı mersûmûndan mutâlebe eylediğimde vermekde ta‘allül etmeleriyle suâl olunup bana mâh be-mâh bilâ-ta‘allül edâya tenbîh olunmak murâdımdır deyü eylediğim da‘vâm müvecceh olmayıp lâkin muslihûn tavassutuyla beynimiz ıslâh olunmağla ben mutasarrıfe olduğum fırın-ı mezkûr işbu târih-i i‘lâm-ı şehrî gurresinden beher şehr altışar guruşa işbu beş nefer mersûmûna bi’t-terâzî îcâr ve teslîm, onlar dahi ber-vech-i muharrer istîcâr ve kabûl edip mâh be-mâh altışar guruş kirâyı bilâ-ta‘allül bana edâ ve teslîme ta‘ahhüd eylediler deyü ba‘de’l-ikrâr ve’t-tasdîk bu vechile kat‘-ı nizâ‘ eyledikleri İstanbul Mahkemesi’nden huzûr-ı [âlîlerine i‘lâm olundu].<br><br>Fî 16 Şa‘bân sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>