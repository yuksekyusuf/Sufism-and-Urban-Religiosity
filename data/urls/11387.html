﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 119<br>Hüküm no: 56<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Celâl Efendi b. Şeyh Yakub vakfiyesi</b><br><br>Mâ fîhi mine’l-vakfi’ş-şer‘î ve’l-habsi’s-sarîhi’l-mer‘î vaka‘a ledeyye ale’l-uslûbi’l-kadîm ve sadera beyne yedeyye ale’n-nehci’l-müstakīm nemmekahu’l-fakīr Mehmed b. Abdülkerîm el-Müvellâ bi-kasabati Beşiktaş hilâfeten ufiye anhümâ<br><br>Elhamdülillâhi rabbi’l-erbâb mâliki’r-rikāb ve’s-salâtü ve’s-selâmü alâ-efdali men ûtiye’l-hikmetü ve fazlü’l-hitâb ve alâ-âlihi ve eshâbihi hayri’l-âl ve hayri’l-ashâb ammâ ba‘d. Bu vakfiyye-i sahîha-i şer‘iyyenin sâhibi ve hayrât ü hasenâtın tâlibi ve râgıbı kutbü’l-ârifîn eş-Şeyh Celâl Efendi b. eş-Şeyh Yakub el-mu‘idî vaktâki izzet cenâbından vâsıl olan atâyâ-yı celîliyye hadd ü ad ile mahdûd ve ma‘dûd olmadığını tefekkür edip ve sebeb-i ecr-i cezîl olacak nesne savbına tevcîh-i inân ve azîmet edip mahmiye-i Galata muzâfâtından kasaba-i Beşiktaş mahallâtından merhûm ve mağfûrun-leh Sultân Süleyman Han aleyhi’r-rahmetü ve’l-gufrân mahallesinde vâki‘ bir tarafı Râziye Hatun mülküne ve bir tarafı Nesli Hatun mülküne ve iki tarafı tarîk-ı âmma müntehî olan üç bâb tahtânî ve iki bâb fevkānî evleri ve muhavvatayı ve bi’r-i mâ’î ve kenîfi ve cüneyneyi müştemil olan mülk menzilini vakf-ı sahîh-i şer‘î ve habs-i sarîh-i mer‘î edip süknâsını evvelâ nefsine şart etti mâdâm ki kayd-ı hayâtda ola ba‘dehû evlâdına ve evlâd-ı evlâdına batnen ba‘de batnin ve ba‘de’l-inkırâz hâlâ taht-ı nikâhında olan fahrü’l-muhadderât Hasnâ Hatun bt. Abdullah kayd-ı hayâtda oldukça sâkine ola ve ba‘dehâ vâkıf-ı mezbûrun utekāsına ve evlâd-ı utekāsına şart eyledi. Ve ba‘de’l-inkırâz menzil-i merkūm îcâr olunup hâsıl olan ücret Medîne-i münevvere fukarâsına harc ü sarf oluna deyu vakfedip ve Dergâh-ı âlî çavuşlarından fahrü’l-akrân Ahmed Çavuş b. Nasuh nâm kimesneyi li-ecli’t-tescîl hasbî mütevellî edip dahî vakf-ı mezbûru mütevellî-yi mezkûra teslîm-i şer‘î ile teslîm edip ol dahî kabz ve tesellüm eyledi. Vâkıf-ı mezbûrun vakfı emri tamâm oldukdan sonra vâkıf-ı mezbûr vakf-ı mesfûrdan rücû‘ edip İmâm-ı A‘zam hümâm-ı efham Hazret-i Ebî Hanîfe katında lüzûm mün‘adimdir deyu da‘vâ ve kemâ kân mülküne idhâli murâd etdikde mütevellî-yi mezbûr dahî redden imtinâ‘ edip İmâm Ebî Yûsuf ve İmâm Muhammed katlarında vakf ü lüzûm vakf-ı mütelâzımâtdandır deyu muhâsama edip hâkime murâfa‘a olup ondan hükm talep etdikde hâkim-i mûmâ-ileyh dahî meşâyih-i a‘lâm beyninde cârî olan ihtilâfa âlim olduğu halde imâmeyn-i müşârun-ileyhimâ kavilleri üzere vakf-ı mezbûrun sıhhat ve lüzûmuna hükm-i şer‘î ile hükmedip mahkûmün-bih olmakla mecma‘-ı aleyh olup min-ba‘d naks ve nakzına mecâl muhâl ve tağyîr ve tebdîline imkân mümteni‘u’l-ihtimâl oldu.<br><br>Tahrîren fî evâsıtı Şa‘bani’l-mu‘azzam li-sene ışrîn ve elf<br><br>Şühûdü’l-hâl: Yakub Efendi b. Mahmud, Ahmed Efendi el-müsta‘id, Süleyman Efendi b. Gıyaseddin, Yusuf Halîfe b. Pîr Ali el-müezzin, Halîfe Efendi b. Mehmed el-mülâzım, Ali Çelebi b. Mehmed, Piyâle Bey b. Abdullah, Mehmed Çelebi b. Seyfullah, Mehmed Halife b. Mehmed Çelebi el-müezzin, Ali Beşe b. Abdullah, el-Hâc Ca‘fer b. Abdullah, Resul b. Mesud, Ali Çelebi b. Abdullah, Ali Beşe el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=11386"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11388"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o809"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>