﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 452<br>Hüküm no: 556<br>Orijinal metin no: [102a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dador v. Aleksan’ın Aslan v. Tutel aleyhindeki alacak iddiası</b><br><br>Mahmiye-i İstanbul’da Şeyh Ferhad mahallesinde sâkin Dador v. Aleksan nâm zimmî Dîvân-ı hümâyûn-ı sa‘âdet-makrûnda akd olunan meclis-i şer‘-i şerîfde Aslan v. Tutel nâm zimmî muvâcehesinde üzerine da‘vâ ve takrîr-i kelâm edip mezbûr Aslan zimmetinde deyn-i şer‘îden hakkım olan sekiz yüz kıt‘a esedî guruşu bundan akdem medîne-i Edirne’de mezbûr Aslan’dan da‘vâ etdiğimde ol dahi inkâr etmekle ba‘de’n-nizâ‘ muslihûn tavassut edip mezbûr Aslan ile beynimizde üç yüz kıt‘a esedî guruş üzerine inşâ-i akd-i sulh etdiklerinde ben dahi sulh-ı mezbûru kabûl edip bedel-i sulh olan üç yüz esedî [guruşu] merkūm Aslan zimmetinde kalmış idi, suâl olunup bedel-i sulh olan meblağ-ı mezbûr üç yüz kıt‘a esedî guruşun mezbûr Aslan’dan alıverilmesi matlûbumdur dedikde gıbbe’s-suâl mezbûr Aslan cevâbında müdde‘î-i mezbûra sulh-ı mezbûr bedeli olup zimmetimde deynim olan üç yüz kıt‘a esedî guruşun yetmiş kıt‘a esedî guruşunu medîne-i mezbûrede ve iki yüz kıt‘a esedî guruşunu ba‘dehû mahmiye-i mezbûrede şuhûd mahzarında edâ ve teslîm, müdde‘î-i mezbûr dahi ahz u kabz edip hattâ yetmiş kıt‘a esedî guruşunu medîne-i mezbûrede ahz u kabz etdiğini ikrâr dahi etmiş idi. Ancak zimmetimde bâkī deynim otuz kıt‘a esedî guruşdur deyü müdde‘î-i mezbûru ba‘zı müdde‘âsında def‘ ile mukābele edicek gıbbe’s-suâl ve’l-inkâr mezbûr Aslan’dan def‘-i mezbûrunu mübeyyine beyyine taleb olundukda mahalle-i mezbûre sükkânından Safer v. Zakarya ve Şahin v. Safer ve Yahşi v. Avanos nâm zimmîler li-ecli’ş-şehâde meclis-i şer‘-i şerîfe hâzırûn olup istişhâd olunduklarında fi’l-hakīka mezbûr Aslan sulh-ı mezbûr bedelinden müdde‘î-i mezbûra deyni olan üç yüz kıt‘a esedî guruşun iki yüz kıt‘a esedî guruşunu müdde‘î-i mezbûra bizim huzûrumuzda mahmiye-i mezbûrede edâ ve teslîm, müdde‘î-i mezbûr dahi ahz u kabz edip ve bedel-i mezbûrdan yetmiş kıt‘a esedî guruşunu mezbûr Aslan’dan mukaddemâ medîne-i mezbûrede ahz u kabz etdiğini ikrâr dahi etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı bâkī-i mezbûr otuz kıt‘a esedî guruşunu müdde‘î-i mezbûra edâya mezbûr Aslan’a tenbîh olunup müdde‘î-i mezbûr ziyâde da‘vâsı ile mu‘ârazadan men‘ olunmağın mâ-vaka‘a bi’t-taleb ketb olundu.<br><br>Fî 12 min-Ramazan sene 1081.<br><br>Şuhûdü’l-hâl: Hüseyin Ağa kethüdâ-yı hazret-i efendi, Mehmed Ağa ser-muhzırân, Mehmed Çelebi b. Abdülhalim, Mehmed Çavuş b. Abdülmennan, Mustafa Çavuş b. Abdüddeyyan.</p>          <br><a title="Önceki sayfa" style="text-decoration:none" href="./ayrmetin.php?idno=2873"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2875"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>