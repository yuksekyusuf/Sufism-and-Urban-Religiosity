﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 326<br>Hüküm no: 349<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa b. Mahmud’un fırınını işletmek için Velo v. Liyo’ya verdiği paraları geri istediği</b><br><br>Habbâz tâifesinden bâ‘isü’l-kitâb Musa b. Mahmud nâm kimesne mahfil-i şer‘-i hatîrde yine tâife-i mezbûreden Velo v. Liyo nâm zimmî mahzarında üzerine da‘vâ edip târih-i kitâbdan bir yıl mukaddem ben medyûn olmağla deyn için sicn-i sultânîde mahbûs iken mezkûr Velo ecîrim olmağın fırınımı işledip levâzım ve mühimmâtına sarf etmek için mezkûr Velo’ya mâlımdan her biri otuz akçeye râyic olan beş yüz fıddî Osmanî def‘ u teslim etmiş idim ol dahi zikr olunan beş yüz Osmanîyi benim yedimden alıp kabz edip emrim üzere dükkânımın levâzımına sarf etmeyip kendi mesârifine sarf ve itlâf etmeğle meblağ-ı mersûm zimmetinde deyn olmuşdur taleb ederim dedikde gıbbe’s-suâl mezkur Velo bi’l-külliye inkâr edip müdde‘î-i mezbûrdan da‘vâsını mübeyyin beyyine taleb olundukda udûl-i müslimînden mahmiye-i mezbûrede Soğukkuyu mahallesi sâkinlerinden Mustafa b. Halil et-tâcir ve Mehmed Reis b. Musa nâm kimesneler li-ecli’ş-şehâde hâzırân olup fi’l-hakīka târih-i mesfûrda müdde‘î-i mezbûr deyn için sicnde mahbûs iken bizim huzûrumuzda mezkûr Velo’ya vech-i muharrer üzere kendi fırınının mesârifine sarf etmek için mâlından her biri onar akçeye râyic olan beş yüz Osmaniyi bi-tamâmihî def‘ u teslîm edip mersûm Velo dahi kabz ve tesellüm eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eyledilerinde gıbbe’t-ta‘dîl ve’t-tezkiye şehâdetleri makbûle olup mûcebiyle edâsına tenbîh olundu.<br><br>Tahrîren fî-evâhiri’l-Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Ömer Beşe b. Hüseyin er-râcil, Yunus b. Kasım, Davud b. Abdullah, Mustafa Beşe b. Mehmed er-râcil, Ahmed Ağa b. Receb el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=39640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>