﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 56<br>Hüküm no: 17<br>Orijinal metin no: [3b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafize ve Ayşe’nin babalarından intikal eden menzili işgal eden Zehiroğlu Mehmed ile muhakeme olunmaları</b><br><br>Ma‘rûz-ı dâ‘îleridir ki<br><br>Sâdır olan fermân-ı âlîlerine imtisâlen hâlâ medîne-i Trabzon nâibi Mahmud Kâşif Efendi’nin mührü mutâbık arzı ve hâmişinde mastûr derkenâra nazar olundukda medîne-i Trabzon mahâllâtından Kasım Ağa mahallesi sâkinelerinden Hafize ve Âişe bintey Ahmed b. Ali nâm hatunlar meclis-i şer‘de şöyle takrîr-i kelâm eylediler ki kırk bir sene mukaddem fevt olan babamızdan müntakil mahalle-i mezbûrede kâin bir tarafdan Abdullah Efendi menzili ve bir tarafdan Tonyalı Ahmed mülkü ve bir tarafı Alaybeyizâde Hurşid Ağa hânesi ve taraf-ı râbi‘i tarîk-i âm ile mahdûd bir bâb mülk menzil-i mevrûsumuzu târîh-i mezkûrda mahalle-i mezbûre ahâlîsinden Zehiroğlu Mehmed nâm kimesne ba‘zı mütegallibeye istinâd ile fuzûlî zabt ve târîh-i mezkûrdan beri vâzı‘u’l-yed olmuş ise de el-ân tagallübü zâil olmağla menzil-i mezkûru merkūmdan da‘vâ ve istirdâd için da‘vâ-yı mezkûrenin mahâllinde rü’yet ve ihkāk-ı hak olunmak bâbında bir kıt‘a emr-i âlîşânın sudûru niyâzıyla istid‘â-yı inâyet olunduğu meâl-i arz-ı mezkûrdan müstefâd ve husûs-ı mezkûre dâir Dîvân-ı hümâyûn tarafından emr-i âlî verildiğinin kaydı bulunmadığı mefhûm-ı derkenârdan müstebân olmağla bu sûretde derûn-ı arzda mastûretü’l-ism Hafize ve Âişe Hatun’un hasm ittihâz etdikleri mezbûr Zehiroğlu Mehmed nâm kimesnenin tegallübü vâki‘ ise müdde‘iyyetân-ı mezbûretânın babaları vefât edeliden beri taleb ve iddi‘â cihetinden vâki‘ olan sükûtları özr-i şer‘îye mebnî olmağla hasımları olan merkūm Zehiroğlu Mehmed’in vech-i meşrûh üzere tegallübü mahâllinde ba‘de’s-sübûti’ş-şer‘ tarafeyn bi’l-muvâcehe terâfu‘-i şer‘-i şerîf olunarak ihkāk-ı hak olunmasını âmir hâlâ Trabzon vâlîsiyle nâibine hitâben bir kıt‘a emr-i âlîşân ısdârı muvâfık-ı şer‘-i şerîf idüğü huzûr-ı âlîlerine i‘lâm olundu.<br><br>Fî 25 C sene [12]52.</p>          <br><a title="Önceki sayfa" style="text-decoration:none" href="./ayrmetin.php?idno=919"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=921"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b056"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o362"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>