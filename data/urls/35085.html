﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 500<br>Hüküm no: 432<br>Orijinal metin no: [170-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Kostandi’nin Tütüncü İlya’ya olan borcunu ödemesi</b><br><br>2500 [guru]ş men‘<br><br>[Ma‘rûz]<br><br>Âsitâne-i aliyye’de vâki‘ tütün kıyıcı tâifesinden olup arzuhâl eden Kuds-i şerîfli İlya v. Corci zimmî meclis-i şer‘-i hatîrde medîne-i İzmir re‘âyâsından olup hâlâ İstanbul Duhân Gümrüğü civârında tütüncü olan derûn-ı arzuhâlde ismi mastûr Kostandi v. Panayot zimmî muvâcehesinde mersûm Kostandi zimmî zimmetinde milâd-ı hazret-i İsa’nın bin sekiz yüz otuz sekiz senesi Kasımının on beşinci günü medîne-i mezkûrede Ebûbekir Paşa Hanı’nda mâlımdan ve yedimden iktirâz ve kabz ve umûruna sarfla istihlâk eylediği iki bin beş yüz guruş alacak hakkım olup hattâ meblağ-ı merkūm iki bin beş yüz guruş cihet-i mezkûreden zimmetinde bana deyni olduğunu ikrar ve ber-vech-i muharrer ikrârını nâtık ve târih-i merkūm ile müverrah bir kıt‘a deyn tahvîlini dahi yedime vermekle meblağ-ı mezkûr iki bin beş yüz guruşu mesfûr Kostandi zimmîden hâlâ taleb ederim deyü da‘vâ ettikde ol dahi cevâbında târih-i merkūmda müdde‘î-i mersûmdan ol-mikdâr guruş ikrâz ve kabz ve istihlâk ve ikrâr-ı deyn edip tahvîl-i mezkûru verdiğini <<tamamen...?>> bi-tamamihi tâyi‘an ve kat‘iyyen ikrâr ü i‘tirâf edip lâkin ben ol târihde duhân tüccârından medîne-i mezkûrede mütemekkin Mavrioğlu Yanaki nâm zimmînin yanında hizmetkârı olup beni ol-mikdâr meblağ karz alıvermeye ve meblağ-ı merkūmu umûr-ı lâzımesine harc ü sarfa tevkîl etmekle ben dahi mersûma bana iki bin beş yüz guruş ver deyip ol dahi bana ol-mikdâr guruş karz verip ben dahi mersûm Yanaki zimmînin umûr-ı mezkûresine sarf etmemle öyle olucak müdde‘î-i mersûm iki bin beş yüz guruşu gāib-i mersûmdan mutâlebe etsin deyü îrâd eylediği kelâmı istikrâzı müvekkile izâfet etmeyip kendi nefsine izâfet eylediğini mukırr u mu‘terif iken def‘e sâlih cevâb-ı şer‘î olmamağla iltifât olunmayıp mûcebince meblağ-ı mezkûr iki bin beş yüz guruşu müdde‘î-i mersûm İlya zimmîye edâ ve teslîmiyle mersûm Kostandi zimmîye tenbîh olunduğu huzûr-ı [âlîlerine i‘lâm olundu]<br><br>Fî 27 Ş sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=35084"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35086"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b500"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>