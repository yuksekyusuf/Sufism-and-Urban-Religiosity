﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 88<br>Hüküm no: 43<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sema bt. Kiragoş’un, kızı Gevher için boşandığı eşi Agob aleyhindeki nafaka davasının sulh ile neticelenmesi</b><br><br>Mahmiye-i İstanbul’da Balat kapısı dâhilinde sâkine Sema bt. Kiragoş nâm Nasrâniye tarafından husûs-ı âti’l-beyana vekîl olduğu zâtını ma‘rifet-i şer‘iyye ile ârifân Mıgırdıç v. Ariton ve Haçador v. Safer nâm zimmîler şehâdetleri ile şer‘an sâbit ve sübût-ı vekâletine hükm-i şer‘î lâhık olan Bogos v. Serkiz nâm mahmiye-i mezbûrede meclis-i şer‘de müvekkile-i mezbûrenin zevc-i sâbıkı Agob v. Kiragos nâm Ermeni muvâcehesinde bi’l-vekâle ikrâr ve takrîr-i kelâm edip mezbûr Agob’un firâşından hâsıl ve müvekkilem mezbûreden mütevellid olup bi-hakkı’l-hıdâne hacr ü terbiyesinde olan kızı Gevher nâm sagīrenin bundan akdem yedinde olan işbu nafaka-i mefrûza hücceti nâtık olduğu üzere mezbûr Agob zimmetinde müctemi‘ altmış üç guruş nafakayı bi’l-vekâle mezbûr Agob’dan taleb ve da‘vâ eylediğimde beynimizde ba‘de’l-münâza‘a tavassut-ı muslihîn ile meblağ-ı mezbûr da‘vâsından beni bi’l-vekâle otuz buçuk guruş üzerine akd-i musâlaha eylediklerinden ben dahi sulh-ı mezbûru ba‘de’l-kabûl bedel-i sulh olan meblağ-ı mezbûru mezbûr Agob âcilen edâya iktidârı olmamak ile tecîle tâlib olmağın târîh-i kitâbdan altmış bir gün tamâmına değin edâ etmek üzere merkūm zimmîyi tecîl eyledim. Min-ba‘d mâ‘adâ meblağ-ı mezbûra müte‘allıka âmme-i da‘vâdan bi’l-vekâle merkūm Agob’un zimmetini ibrâ ve iskāt eyledim, meblağ-ı müeccel-i mezbûrdan gayrı vechen mine’l-vücûh da‘vâ ve nizâ‘ım kalmamışdır dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 18 min-Muharremü’l-haram sene 1116.<br><br>Şuhûdü’l-hâl: Hüseyin Ağa el-mübâşir, Abdülbaki b. Mahmud, Muslı b. Ömer, Mehmed b. Mehmed, Ömer Efendi b. Ali, Mehmed Emin Efendi kâtib, Ali b. Mahmud, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41572"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41574"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o682"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>