﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 422<br>Hüküm no: 475<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Kadısı Mehmed Efendi b. Mustafa’dan kızları Safiye ve Fâtıma’ya intikal eden mallarından ihtiyaçları için nafaka takdir edildiği</b><br><br>Mahmiye-i İstanbul’da Yenibahçe kurbünde Karabaş Mahallesi ahâlîsinden olup bundan akdem Medîne-i münevvere sallallâhu te‘âlâ alâ-münevvirihâ kādısı iken bundan esbak vefât eden Mehmed Efendi b. Mustafa’nın sulbiye sagīre kızları Safiye ve Fâtıma’nın vâlideleri ve kıbel-i şer‘den mansûbe vasiyyeleri olan işbu râfi‘atü’l-vesîka Şahbaz bt. Abdullah nâm hatun meclis-i şer‘-i şerîf-i enver ve mahfil-i dîn-i münîf-i ezherde takrîr-i kelâm ve tâʻbir ani’l-merâm edip vasiyyeleri olduğum sagīretân-ı mezkûretânın babaları müteveffâ-i mezbûrdan müntakil mâllarından kadr-i ma‘rûf nafaka ve kisve-bahâ farz ve takdîr olunmak matlûbumdur dedikde hâkim-i hâsim-i muvakki‘-ı sadr-ı kitâb tûbâ-lehû ve hüsnü-meâb hazretleri dahi sagīretân-ı mezkûretânın nafaka ve kisve-bahâları ve bi’l-cümle levâzım-ı zarûriyyeleri için babaları müteveffâ-i mezkûrdan müntakil mâllarından târih-i kitâbdan her biri için yevmî yirmişer akçeden cem‘an kırk akçe farz ve takdîr edip meblağ-ı mefrûz-ı mezkûru sagīretân-ı mezkûretânın nafaka ve kisve ve sâir levâzım-ı zarûriyyelerine harc u sarfa ve lede’l-iktizâ istidâneye ve inde’z-zafer sagīretân-ı mezkûretân üzerine rücû‘a mezkûre Şahbaz Hatun’a taraf-ı şer‘den izin verilmeğin mâ-hüve’l-vâki‘ bi’t-taleb ketb olundu.<br><br>Fî 29 min-Cumâdelâhire sene 1121<br><br>Şuhûdü’l-hâl: Kethüdâ Mustafa Efendi, Çukadâr el-Hâc Hüseyin b. Abdullah, el-Hâc Hasan Sarrac, Mustafa Çelebi b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4753"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4755"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>