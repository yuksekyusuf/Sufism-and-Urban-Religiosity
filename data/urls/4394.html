﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 155<br>Hüküm no: 115<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadi Efendi b. Abdullah’ın Seyyid Hüseyin Çelebi b. Hacı Mehmed ve ortağı Mustafa Bey b. Ahmed’den satın aldığı cariye Fâtıma’nın hamile olduğunun tescil edildiği</b><br><br>Mahmiye-i İstanbul’da Tevkī‘î Ca‘fer Çelebi Mahallesi’nde sâkin Sadi Efendi b. Abdullah nâm kimesne meclis-i şer‘-i şerîf-i enverde işbu râfi‘iyü’l-kitâb es-Seyyid Hüseyin Çelebi b. el-Hâc Mehmed ve şerîki Mustafa Bey b. Ahmed nâm kimesneler mahzarlarında üzerlerine da‘vâ ve takrîr-i kelâm edip târih-i kitâbdan üç ay mukaddem mezbûrân es-Seyyid Hüseyin Çelebi ve Mustafa Bey’in yedlerinde câriye-i memlûkeleri olan işbu açık kaşlı kara gözlü orta boylu Efnotiyyü’l-asl? esmerü’l-levn Fâtıma’yı cemî‘ uyûbdan sâlime olmak üzere yüz yirmi yedi guruşa bey‘ ve teslîm ben dahi iştirâ ve tesellüm ve def‘-i semen-i mezbûr etmişidim. Lâkin câriye-i mezbûre mezbûrân yedlerinde iken hâmil olup hâlâ haml zâhir ve haml-i mezbûr uyûbdan ad olunmağın suâl olunup mûceb-i şer‘îsi icrâ olunmak matlûbumdur dedikde evvelen tevcîh-i husûmet için câriye-i mezbûre taraf-ı Devlet-i aliyye’den kābile ta‘yîn olunan Âişe bt. Osman ve Râbia bt. Ahmed nâm hatunlara irâet olundukda onlar dahi ba‘de’n-nazar câriye-i mezbûre el-ân hâmildir deyü ihbâr etmeleriyle gıbbe’s-suâl mezbûrân es-Seyyid Hüseyin ve Mustafa Bey cevâblarında câriye-i mezbûreyi cemî‘ uyûbdan sâlime olmak üzere yüz yirmi yedi guruşa müdde‘î-i mezbûra bey‘ ve teslîm ve kabz-ı semen ettiklerini ikrâr lâkin yanlarında hâmil olduğunu inkâr etmeleriyle kavl-i müftâ-bih üzere bu husûsda şehâdet-i neseb mu‘tebere olmamağın câriye-i mezbûre vaz‘-ı haml edinceye değin tevakkuf olunmak üzere ba‘de’t-tenbîh mâ-vaka‘a bi’t-taleb ketb olundu.<br><br>Fî-gurreti şehri Rebîʻülâhir sene 1121<br><br>Şuhûdü’l-hâl: Mustafa Çelebi b. Şa‘ban, Hasan Çelebi b. Abdullah, Hasan Çelebi b. Mustafa, Abdullah Çelebi b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4393"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4395"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>