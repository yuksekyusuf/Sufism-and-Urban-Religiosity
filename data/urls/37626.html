﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 838<br>Hüküm no: 682<br>Orijinal metin no: [155b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Râbia Hatun’un çocuklarına vasi ve nafaka tayini</b><br><br>Mahmiye-i İstanbul’da Demirkapı kurbünde Dâye Hatun mahallesinde sâkine iken bundan akdem vefât eden Râbia Hatun bt. Yusuf’un sagīr oğulları Abdullah ve Mehmed’in tesviye-i emrlerine kıbel-i şer‘-i enverden bir vasî nasbı lâzım ve mühim olmağın emânet ve diyânet ile ma‘rûf ve mevsûf olup mahmûdü’l-hâl olduğu zeyl-i vesîkada muharrerü’l-esâmî bî-garaz Müslimîn haberleriyle lede’ş-şer‘i’ş-şerîf zâhir olan sagīrân-ı mezbûrânın babaları ve velîleri olup mahalle-i mezbûre ahâlîsinden fahrü’l-eimme hâfizü’l-kitâb Abdullah Efendi b. Ali’yi hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri tesviye-i umûr-ı sagīreyn-i mezbûreyne vakt-i rüşd ü sedâdlarına varınca vasî nasb ü ta‘yîn buyurduklarında ol dahi vesâyet-i mezkûreyi kabûl ve hizmet-i lâzımesini kemâ-yenbağī edâya müte‘ahhid oldukdan sonra vasiyy-i mezbûr Abdullah Efendi mahfil-i kazâda bi’l-vesâye takrîr-i kelâm edip oğullarım sagīrân-ı mezbûrânın nafaka ve kisveye ihtiyâçları olmağla vâlideleri müteveffât-ı mezbûreden müntakil mallarından herbirine kadr-ı kifâye nafaka ve kisve-bahâ farz ve takdîr olunmak matlûbumdur dedikde vasiyy-i mezbûrun kelimât-ı meşrûhası vâkı‘a mutâbıka olmağın hâkim-i müşârün-ileyh efendi hazretleri mal-ı müntakil-i sagīr-i mezbûrlardan târîh-i kitâbdan herbirine yevmî beşer akçe nafaka ve kisve-bahâ farz ve takdîr buyurup meblağ-ı mefrûz-ı mezkûrları levâzım-ı sagīr-i mezbûrlara harc ü sarfa ve inde’z-zarûre istidâneye ve lede’z-zafer mallarına rücû‘a vasiyy-i mezbûra izin vermeğin mâ-vaka‘a kayd-şüd.<br><br>Fî 15 min-Cumâdelâhire sene 1110<br><br>Şuhûdü’l-hâl: Fahrü’s-sâdâti’l-kirâm es-Seyyid Süleyman Efendi b. es-Seyyid Mustafa Efendi, Fahrü’l-akrân Mehmed Ağa b. Hasan, Müezzin Ahmed Halîfe b. Abdulkadir, Ali Ağa b. el-Hâc Yusuf, Mehmed Bey b. Ali, Yusuf Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0838"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1088"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>