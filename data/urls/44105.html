﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 1 Numaralı Sicil (H.919-927 / M. 1513-1521)<br>cilt: 1,&nbsp;sayfa: 292<br>Hüküm no: 473<br>Orijinal metin no: [79b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüseyin b. Abdullah’ın vasiyyetinin yerine getirilmesine dair hüküm.</b><br><br>Nişân-ı hümâyûn ve misâl-i meymûn enfez’allâhü te‘âlâ ilâ yevmî yüb‘asûn hükmü oldur ki silahdârlar zümresinden merhûm silahdâr Hüseyin v. Abdullah nâm kimesne maraz-ı mevtinde iken cümle malının sülüsün vasiyyet edip ve sülüs-i mezbûrdan beş yüz akçeyi iskāt-ı salâtı ve savmı için ve bin beş yüz akçeyi mevti gününde fukarâya sarf olunmak için ta‘yîn edip bâkī ne kalırsa vech-i meşrûh üzere istiğlâl olunup ne hâsıl olursa Anadolu’da Gekvize kazâsında olan merhûm İbrahim Ağa zâviyesinde vefâ ettiği mikdârda tilâvet oluna deyu şart ettiği mahrûse-i Edirne’ye hâliyâ kadı olan a‘del-i kuzâtü’l-müslimîn efdal-i vülâtü’l-muvahhidîn Mevlânâ Muslihiddin -zîde fezâilühû- hücceti ile ma‘lûm olup ve mezbûr müteveffânın vâris[i] olan Ali dahi husûs-ı mezbûru kapımda kabûl eylediği ecilden sadaka edip bu hükm-i şerîfi şimdi zâviyede şart-ı vâkıf üzere mütevellî olan Mustafa’nın eline verdim ve buyurdum ki ba‘de’l-yevm ol hüccet ile amel olunup bâkī kalan sülüsün alıp zabt edip vech-i meşrûh üzere istiğlâl olunup mahsûlünden yevmî birer akçe hesâbı üzere ne mikdâr cüz’e müsâ‘ade ederse ol mikdâr cüz’ tilâvet olunup sevâbın zikr olan Musa’nın rûhuna ihdâ edeler şöyle bileler alâmet-i şerîfe i‘timâd edeler. Tahrîren fî evâhiri Ramazani’l-mübârek sene seb‘a aşer ve tis‘a mi’e. Be-makâm-ı Kostantiniyye Sûret-i hükm-i Pâdişâhî budur ki sebt olundu.</p>          <br><a title="Önceki sayfa" style="text-decoration:none" href="./ayrmetin.php?idno=44104"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=44106"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk001&bsm=usk001b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk001&bsm=usk001o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>