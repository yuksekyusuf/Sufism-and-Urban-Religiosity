﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 622<br>Hüküm no: 984<br>Orijinal metin no: [80a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Mehmed’in borcunu ödemesi</b><br><br>Ma‘rûz;<br><br>Askerî tâifesinden Ali Beşe b. Mehmed nâm kimesne medîne-i Üsküdar’da meclis-i şer‘-i hatîrde yine askerî tâifesinden Ahmed Ağa b. Mehmed nâm kimesne muvâcehesinde mezbûr Ahmed Ağa târih-i i‘lâmdan dokuz ay mukaddem bi’d-defa‘ât yedimden istidâne ve kabz eylediği otuz guruş ve mezbûr Ahmed Ağa’nın bi-şarti’r-rücû‘ emriyle âhardan iştirâ ve kendi yedine teslîm eylediğim kutnî bir entari semeninden yirmi beş guruş ve yine mezbûrun kezâlik emriyle dâyini gāib ani’l-meclis Kolansız Süleyman nâm kimesneye deyni olmak üzere edâ ve teslîm eylediğim seksen guruş ile yedimden iştirâ ve kabz eylediği bir çadır semeninden beş guruş ki cihât-ı mezkûreden cem‘an yüz kırk guruş zimmetinde hakkım olup hatâ târih-i i‘lâm günü ol-mikdâr meblağ bana deyni olduğunu ikrâr ü i‘tirâf etmekle meblağ-ı merkūm yüz kırk guruşu mezbûr Ahmed Ağa’dan taleb ederim deyü ba‘de’d-da‘vâ ve’l-istintâk ve’l-inkâr müdde‘î-i mezbûr Ali Beşe ber-vech-i muharrer müdde‘âsını lede’t-tezkiye adâletleri zâhir olan es-Seyyid el-Hâc Mehmed b. es-Seyyid Hasan ve Mehmed b. Mehmed Said nâm kimesneler şehâdetleriyle ber-nehc-i şer‘î muvâcehesinde isbât etmeğin mûcebiyle meblağ-ı merkūm yüz kırk guruşu müdde‘î-i mezbûr Ali Beşe’ye edâ ve teslîme mezbûr Ahmed Ağa’ya tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 12 min-Safer sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54008"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54010"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b622"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1019"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>