﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 434<br>Hüküm no: 317<br>Orijinal metin no: [118a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akdeniz’den İstanbul’a mal getiren gemilerin İstanbul İhtisab Mukataası için ödemeleri gereken gemi rüsumatının, yükümlülerinden mutlaka tahsil ettirilmesi</b><br><br>İstanbul ve Tevâbi‘i İhtisâb Mukāta‘ası’na dâir fermân.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- ve iftihârü’l-ümerâi ve’l-ekâbir, müstecmi‘u cemî‘i’l-ma‘âlî ve’l-mefâhir, el-muhtassu bi-mezîd-i inâyeti’l-Meliki’l-kādir Dergâh-ı mu‘allâm Yeniçerileri Ağası ( ) -dâme ulüvvuhû- ve iftihârü’l-emâcid ve’l-ekârim, câmi‘ü’l-mahâmid ve’l-mekârim, el-muhtassu bi-mezîd-i inâyeti’l-Meliki’d-dâim hâssam Bostancıbaşısı ( ) -dâme mecduhû- tevkī‘-i refî‘-i hümâyûn vâsıl olucak ma‘lûm ola ki<br><br>Darbhâne-i âmirem tarafından zabt ve idâre olunan mukāta‘atdan İhtisâb-ı İstanbul ve Tevâbi‘i Mukāta‘ası’nı iki yüz yirmi üç senesi Mart’ı ibtidâsından Şubat’ı gāyetine değin yed-i vâhidden zabt ve idâre eylemek üzere Seyyid Mustafa -zîde kadrühû-ya ber-vech-i emânet ihâle olunmuş olup lâkin mukāta‘a-i mezbûrun ekser-i hâsılâtı Bahr-i Sefîd’den Âsitâne-i aliyyeme vürûd eden sefînelerden kadîmden beri alınıgelen rüsûmât-ı sefâine münhasır iken bir iki mâhdan beri sefâin rüesâları kadîme mugāyir hareket ile mu‘ayyen olan rüsûmât-ı sefâinlerini edâda muhâlefet eylediklerinden vâridât-ı mukāta‘anın kesr ü tedennîsine bâ‘is ü bâdî olduklarını beyân birle o makūle vürûd eden sefînelerin ber-mu‘tâd-ı kadîm rüsûmât-ı sefâinleri îcâb ve iktizâ edenlerden cem‘ ve tahsîl ettirilmek üzere merkūm bir kıt‘a emr-i şerîfim sudûru niyâzında olduğun ricâl-i Devlet-i aliyyemden hâlâ Darbhâne-i âmirem nâzırı iftihârü’l-emâcid ve’l-ekârim Ahmed Şâkir -dâme mecduhû- bâ-takrîr inhâ etmekle Hazîne-i âmirem defterlerine mürâca‘at olundukda İstanbul’dan Eyüp ve Hasköy’e varınca vâki‘ olan iskelelere envâ‘-ı metâ‘ getiren sefâin rüsûmâtı İstanbul İhtisâbı Mukāta‘ası’na ber-mûceb-i defter-i tahrîr hâsıl kaydolunmağla yedine verilen sûret-i defter mûcebince kadîmden alınageldiği üzere rüsûmât-ı sefâinleri ahz ü kabz ettirilmek şurûtundan idiği kuyûddan müstebân olmağla imdi şurûtu mûcebince amel olunmak fermânım olmuşdur. Buyurdum ki: Hükm-i şerîfim vardıkda bu bâbda sâdır olan emrim üzere amel edip dahi siz ki mevlânâ ve Yeniçeri ağası ve bostancıbaşı-i mûmâ-ileyhimsiz, ber-vech-i muharrer nâzır-ı mûmâ-ileyhin inhâsı üzere amel ve hareket birle zikrolunan iskelelere envâ‘-ı metâ‘ getiren sefâinden ber-mûceb-i defter-i tahrîr hâsıl kaydolunan rüsûmât-ı sefâin kadîmden beri ne vechile ahz ü kabz olunagelmiş ise sene-i merkūmeye mahsûben yine ol vechile cem‘ ü tahsîl ettirtip hilâf-ı şurût ve mugāyir-i emr-i âlî-şânım te‘allül ve muhâlefet ile ızâ‘at-i mal-ı mîrî ettirmeyesiz. Şöyle bilesiz alâmet-i şerîfe i‘timâd kılasız.<br><br>Tahrîren fi’l-yevmi’s-sâdis [min]-Muharrem sene erba‘a [ve] işrîn ve mieteyn ve elf.<br><br>Kostantıniyye-i mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32313"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32315"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>