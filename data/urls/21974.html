﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 235<br>Hüküm no: 235<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman b. Süleyman’ın Papa Sahak v. Arbeton ve Nikogoz v. Onan’la cariye davasından men edildiği</b><br><br>El-emru hasbemâ yahvîhi nemakahu’l-fakīr ileyhi sübhânehû el-Hâc Mustafa el-Kādî bi-medîne-i Galata el-mahrûse -gufira lehû-.<br><br>Mahmiye-i İstanbul’da Mahmud Paşa kurbünde ber-vech-i müsâferet sâkin olan esirci tâifesinden Osman b. Süleyman nâm kimesne mahmiye-i İstanbul’da hazreti sadr-ı a‘zamîde ma‘kūd meclis-i şer‘de işbu hâmilü’r-rakīm Papa Sahak v. Arbeton ve cemâ‘at-başıları Nikogoz v. Onan nâm Ermeniler muvâcehelerinde üzerlerine da‘vâ ve takrîr-i kelâm edip ben târih-i kitâbdan on beş gün mukaddem yedimde mâlım ve mülküm olan ma‘lûmetü’l-evsâf bir re’s Ermeniyye Acem câriyemi merkūmân Sahak ve Nikogoz’a ale’l-iştirâki’s-seviy iki yüz otuz guruşa bâtten bey‘ u teslîm edip onlar dahi ber-minvâl-i muharrer iştirâken iştirâ ve tesellüm ve kabûl etmeleriyle hâlâ semen-i merkūmu merkūmândan taleb ve da‘vâ eylediğimde vermede ta‘allül ederler suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda ikāmet eylediği Ali b. Mehmed ve el-Hâc Ali b. Ahmed ve Hasan b. Veli nâm kimesneler vech-i şer‘î üzere edâ-i şehâdet-i şer‘iyye edemediklerinden nâşî cerh olunup ba‘dehû müdde‘î-i mezbûrdan şâhid-i âhar taleb olundukda ityân-ı beyyineden izhâr-ı acziyle isre’l-istihlâf ve ba‘de’l-halefi’ş-şer‘î mûcebiyle müdde‘î-i mezbûr Osman merkūmân Papa Sahak ve Nikogoz’a bî-vech mu‘ârazadan men‘ birle mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ min-Zilka‘deti’ş-şerîfe sene 1137.<br><br>Şuhûdü’l-hâl: Çukadâr el-Hâc Mehmed b. Mehmed, Halil Çelebi b. Mustafa, Bekir b. Hüseyin, İbrahim b. Mustafa, Ali b. Ahmed, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21973"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21975"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>