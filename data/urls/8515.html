﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 108<br>Hüküm no: 114<br>Orijinal metin no: [19a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahya b. İbrahim’in muhallefatında tarafların anlaştığı</b><br><br>Oldur ki,<br><br>Sinan bin İbrahim meclis-i şer‘-i şerîfe gelip karındaşı Mehmed mahzarında bundan akdem fevt olan karındaşı Yahyâ kızları Emine ve Kamer ve zevcesi Şemse bt. Emir Mehmed kıbelinden husûs-ı âtiyeyi tasdîka Mehmed b. İbrahim ve İbrahim b. Durmuş şehâdetleriyle vekâleti sâbit olan Cafer b. Mehmed nâm kimesne mahzarında ikrâr ve takrîr-i kelâm edip mezbûr karındaşım Yahyâ fevt oldukda zikr olunan Mehmed ve Emine ve Kamer ve Şemse nâm kimesneler muhallefâtına vâzı‘ü’l-yed olmağın mezkûrlar ile müteveffâ-i mezbûrdan bana irsle intikāl eden hisseme müte‘allik mâbeynimizde münâza‘ât-ı kesîre vâki‘ olmuş idi hâliyâ mezkûrların yedinden yedi bin altı yüz nakd akçe alıp kabz edip zimmetlerini cemî‘ da‘vâdan ve eymân ve muhâsamâtdan husûsen mahmiye-i İstanbul’da Hasanpaşa mahallesinde vâki‘ olup İbrahim b. Durmuş mülkü ile ve Nuri b. İbrahim mülkleriyle ve Hasan Paşa Vakfı ile ve tarîk-i âmm ile mahdûd olan eve ve mahmiye-i mezbûrede Sîmkeş mahallesinde vâki‘ olup İskender b. Abdullah mülkü ile ve merhûm [ve] mağfûrun-leh Emir Buhârî Vakfı ile ve tarafeynden tarîk-i âmm ile mahdûd olan bağa müte‘allik da‘vâdan ve bi’l-cümle müteveffâ-i mezbûrun muhallefâtına müte‘allik cemî‘ da‘vâdan zimmetlerini ibrâ ve ıskāt eyledim dedikde mukırr-ı mezbūru vekîl-i mezkūr Cafer bi’l-müvâcehe tasdîk edip mâ-vaka‘a bi’t-taleb kayd olundu.<br><br>Fî 3 Zilhicce sene 964<br><br>Şuhûdü’l-hâl: Ahmed Bey b. Abdullah, Hayreddin b. Bâli, Ahmed b. Yusuf el-imâm.</p>          <br><a title="Önceki sayfa" style="text-decoration:none" href="./ayrmetin.php?idno=8514"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8516"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o376"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>