﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 89<br>Hüküm no: 48<br>Orijinal metin no: [13b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu Mustafa Ağa b. İsmail ve kardeşi Hüseyin Ağa’nın Üsküdar Uncular Çarşısı’ndaki uncu değirmenin dört hissesini Avanes v. Kapril’e altı yüz guruşa sattıkları</b><br><br>Mübâya‘a<br><br>Uncu tâifesinden es-Seyyid Mustafa Ağa b. İsmail nâm kimesne kendiden asâleten ve li-ebeveyn karındaşı es-Seyyid Hüseyin Ağa tarafından husûs-ı âtiyyü’l-beyânda ber-vech-i câ’î bey‘ ve kabz-ı semen ve ibrâya vekîl olduğu Uncular Kethudâsı Mustafa Ağa b. Ahmed ve el-Hâc Abdullah b. el-Hâc Mehmed kimesneler şehâdetleriyle şer‘an sâbit ve mütehakkık olmağla vekâleten meclis-i şer‘-i şerîf-i enverde hâmil-i hâze’l-vesîka Avanes v. Kapril nâm zimmî muvâcehesinde ikrâr-ı tâm ve takrîr-i kelâm edip müvekkilim karındaşım mezbûr es-Seyyid Hüseyin Ağa ile akd-i âti’z-zikrin sudûruna dek bi’l-münâsafa yedimizde mülkümüz olup medîne-i Üsküdar’da Uncular sûkunda vâki‘ yirmi sehim i‘tibâr olunan beş horoslu bir bâb uncu değirmeni derûnunda mevcûde beyne’l-hiref gedik ta‘bîr olunur yirmi re’s bargirin on altı re’sini yedimizde ba‘de’l-ibkā mâ‘adâsı olan dört re’s bargir ve dört re’s bargire isâbet eden âlât-ı lâzıme-i ma‘lûmeyi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile altı yüz guruşa bi’l-asâle ve bi’l-vekâle mersûm Avanes zimmîye bey‘ ve temlîk ve teslîm eylediğimde, ol dahi ber-minvâl-i muharrer iştirâ ve temellük ve tesellüm ve kabûl ve semeni olan meblağ-ı merkūm altı yüz guruşu bana def‘ ve teslîm eylediğinde, ben-dahi yedinden tamamen tesellüm ve ahz ve kabz edip mebî‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve mutâlebât ve kâffe-i eymân ve muhâsemâtdan mersûm Avanes zimmînin zimmetini ibrâ-i âm ile bi’l-asâle ve bi’l-vekâle ibrâ ve ıskāt eylediğimde, ol dahi ibrâ-i mezkûru kabûl eyledi. Ba‘de’l-yevm sâlifü’z-zikr dört re’s bargir ve dört re’s bargire isâbet eden âlât-ı lâzıme-i ma‘lûmede benim ve müvekkilim mezbûrun asla alâka ve medhalimiz kalmayup müşteri-i mersûm Avanes zimmînin mülk-i müşterâsı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 16 min-Receb sene [1]193.<br><br>Şuhûdü’l-hâl: İsmail Ağa Kethudâ-yı Habbâzân, Yiğitbaşı Ahmed Ağa Bedir-zâde, Hâfız Mustafa, Molla Ali Bedir-zâde.</p>          <br><a title="Önceki sayfa" style="text-decoration:none" href="./ayrmetin.php?idno=30249"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30251"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>