﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 513<br>Hüküm no: 396<br>Orijinal metin no: [125a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraç esnafı kethudası Süleyman Çelebi’nin saraçhaneye bitişik dükkânların saraç esnafına icara vermesi için tenbih olunması</b><br><br>Hâlâ rikâb-ı hümâyûn-ı şevket-makrûnda sadâret-i uzmâ ve vekâlet-i kübrâ kāim-makāmı olan düstûr-ı zî-şân-ı vezîr-i âsaf-nişân râkib-i huyûlü’l-izz-i ve’l-ikbâl sahib-i züyûli’l-mecd-i ve’l-iclâl sa‘âdetlü Hasan Paşa hazretlerinin mühürdârlıkları hizmetleriyle şeref-yâb olan umdetü’l-eşbâh ve’l-a‘yân Hasan Ağa b. Abdülmennan tarafından husûs-ı âti’z-zikre vekîl-i müsecceli olan Abdullah Ağa b. Abdullah meclis-i şer‘-i şerîf-i enverde Saraçhâne-i Kebîr’de vâki‘ [125b] saraç tâifesinin kethudâları olan Süleyman Çelebi b. Ramazan nâm kimesne mahzarında üzerine da‘vâ ve takrîr-i kelâm edip Ayasofya-i Kebîr Evkāfından icâreteyn-i ma‘lûmeteyn ile müvekkilim merkūm Hasan Ağa’nın taht-ı tasarrufunda olup zikrolunan Saraçhâne-i Kebîr’in başkapısına muttasıl iki kepenk dükkân Saraçhâne-i mezbûrun mülhakātından olduğundan mâ‘adâ mukaddemâ saraç tâifesine îcâr olunmağla dükkân-ı mezbûrda saraç tâifesi sâkin olagelmişiken kethudâ-i mezbûr Süleyman Çelebi saraçhâne-i mezbûrdan gayrı mahallerde saraç tâifesi sâkin olmak memnû‘dur deyü dükkân-ı mezbûr âhar sûkda olmak üzere saraç tâifesine îcâra ve bilâ-vech-i şer‘î mâni‘ olur hâlen suâl olunup zikrolunan dükkânı saraç tâifesine îcârıma mâni‘ olmamak üzere mezbûr Süleyman Çelebi’ye tenbîh olunmak bi’l-vekâle matlûbumdur dedikde gıbbe’s-suâl kethudâ-i mezbûr Süleyman Çelebi cevâbında dükkân-ı mezbûr saraçhâne-i merkūmun başkapısına muttasıl olmağla mülhakātından olduğunu ve mukaddemâ saraç tâifesine îcâr olunmağla saraçhâne-i mezbûrun taşrasında olan saraç tâifesi gibi dükkân-ı merkūmda dahi saraç tâifesi sâkin olageldiğini tâyi‘an ikrâr ve i‘tirâf etmeğin alâ mûcib-i i‘tirâfihî dükkân-ı mezbûrda ke’l-evvel saraç tâifesi sâkin olup bî-vech dahletmemek üzere kethudâ-i mezbûr Süleyman Çelebi’ye tenbîh olunup mâ-vaka‘a bi’t-taleb ketb olundu.<br><br>Fî 25 Zilhicceti’ş-şerîfe sene 1107<br><br>Şuhûdü’l-hâl: Fahrü’l-akrân Mustafa Ağa b. Receb, Receb Efendi Ser-muhzırân, el-Hâc Celil Efendi b. Mehmed, el-Hâc Ali Beşe b. el-Hâc Ebûbekir, Yiğitbaşı Mustafa Çelebi, Hüseyin Çelebi b. Mehmed, es-Seyyid İsmail Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=28811"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28813"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b513"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o791"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>