﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 178<br>Hüküm no: 148<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Esad b. Pehlivanzâde Mehmed Ağa’nın Dülgeroğlu Mahallesi’ndeki menzil ve müştemilâtını Hafız Ömer Efendi b. Osman’a bin yüz elli guruşa sattığı</b><br><br>Husûs-ı âti’l-beyânın mahâllinde ketb ü tahrîri iltimâs olunmağla cânib-i şer‘-i kavîmden vekāyi‘ kâtibimiz mevlânâ Şeyh-zâde Mehmed Emin Efendi irsâl olunup, ol dahi mahmiye-i İstanbul’da Şehzâde Câmi‘-i şerîfi kurbünde Kalenderhâne Mahallesi’nde vâki‘ Hâfız İbrahim Ağa nâm kimesnenin menziline varup huzûr-ı Müslimînde akd-i meclis-i şer‘-i âlî eyledikde, mahmiye-i mezbûrede Ali Paşa-yı atîk Mahallesi sükkânından Mehmed Esad b. Pehlivanzâde Mehmed Ağa nâm kimesne meclis-i ma‘kūd-ı mezkûrda işbu bâ‘isü’l-kitâb izzetlü Hâfız Ömer Efendi b. Osman nâm kimesne mahzarında ikrâr-ı tâm ve takrîr-i kelâm edip işbu akd-i âti’z-zikrin sudûruna değin bâ-hüccet-i şer‘iyye yedimde mülk ve hakkım olup İstanbul’da Dülgeroğlu Mahallesi’nde vâki‘ bir tarafdan Abdullah Efendi menzili ve bir tarafdan ba‘zan Abdurrahman Efendi menzili ve bir tarafdan menzil-i merkūmdan müfrez menzil ve bir tarafdan Yorganî ( ) Çelebi menzili ve bir tarafdan tarîk-i âm ile mahdûd tabaka-i ulyâda iki bâb oda ve bir kahve odası ve kenîf ve dehliz ve tabaka-i vüstâda iki bâb oda ve kahve odası ve kenîf ve âbdesthâne ve dehliz ve süflâda bir matbah ve bir kârgir hamam ve bi’r-i mâ’ ve kömürlük ve zîr-i zemîn mahzen ve bir mikdâr havluyu müştemil mülk menzilimi, bi-cümletin mâ-yeştemiluhû ve yahvîhi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mûmâ-ileyh Hâfız Ömer Efendi’ye bin yüz elli guruşa bey‘ ü temlîk ve teslîm eylediğimde, ol dahi dahi ber-vech-i muharrer iştirâ ve temellük ve tesellüm ve kabz ü kabûl edip semeni olan meblağ-ı mezkûr bin yüz elli guruşu işbu meclis-i şer‘de bana tamamen def‘ ü teslîm, ben-dahi yedinden bi’t-tamam ve’l-kemâl ahz ü kabz ve istifâ edip bey‘-i mezkûrun tağrîr ve gabnine müte‘allika âmme-i de‘âvî ve kâffe-i mutâlebâtdan mûmâ-ileyh Hâfız Ömer Efendi’nin zimmetini ibrâ-i âm ile ibrâ ve ıskāt eylediğimde, ol dahi ibrâ-i mezkûru ba‘de’l-kabûl fîmâ-ba‘d menzil-i mahdûd-ı mezkûrda benim asla ve kat‘â alâka ve medhalim kalmayup mûmâ-ileyh Hâfız Ömer Efendi’nin mülk-i müşterâsı ve hakk-ı sırfı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı merkūm mahâllinde ketb ü tahrîr ve ma‘an meb‘ûs ümenâ’-i şer‘le meclis-i şer‘a gelüp alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 22 min-Ca sene [1]194.<br><br>Şuhûdü’l-hâl: Mehmed Emin Efendi hazretleri, es-Seyyid Mehmed b. Mustafa, Mehmed Emin Efendi b. Yusuf, Feyzullah b. Halil, Mehmed b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=30349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>