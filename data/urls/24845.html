﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 485<br>Hüküm no: 740<br>Orijinal metin no: [93b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şehzâde Sultan Mehmed Vakfı’na ait Zeyrek köyünün saray mutfağına odun mükellefiyeti dışında herhangi bir vergi yükümlülüğünün olmadığı</b><br><br>Akzâ kuzâti’l-Müslimîn evlâ vülâti’l-muvahhidîn madenü’l-fazl ve’l-yakīn vâris-i ulûmü’l-enbiyâ ve’l-mürselîn hüccetü’l-hakkı ale’l-halkı ecma‘în el-muhtas bi mezîdi inâyeti’l-[meliki’l]-mu‘în mevlânâ el-hâkimü’l-adl bi kazâ-i İstanbul -zîdet fezâ’iluhu- tevkī‘-i refî‘-i hümâyûn vâsıl olıcak ma‘lûm ola ki, iftihârü’l-havâss ve’l-mukarrebîn mu‘temedü’l-mülûk ve’s-selâtîn Dârü’s-sa‘âdetim ağası Mustafa Ağa -dâme ulüvvuhû- hâlâ Dersa‘âdet’ime arz gönderip, mahrûse-i İstanbul’da vâki‘ merhûm ve mağfûrun-leh Şehzâde Sultan Mehmed Hân -tâbe serâhu- Evkāfı’ndan Galata Kazâsına tâbi‘ Vâdi-i Zeyrek nâm karye re‘âyâsından ba‘zıları İstanbul’da sâkin olup, sâir evkāf re‘âyâsı mu‘âfiyetleri mukābelesinde her sâl matbah-ı âmire’ye veregeldikleri kırk iki bin çeki odunu bunlar dahi ma‘an edâ edip, hizmetlerinde kusûrları yoğiken, hâlâ bu makūle evkāf re[‘âyâ]sına olagelmişe muhâlif anbara otluk hizmeti teklîf olunup, rencîde vü remîde olunmakdan hâlî değillerdir. Min ba‘d otluk hizmeti ve tekâlîf-i sâir teklîf olmayıp, üslûb-ı sâbık üzre mu‘âf ve müsellem olmaları bâbında emr-i şerîfim recâsına i‘lâm eylemeğin, vech-i meşrûh üzre amel olmak emr edip, dahi husûs-ı mezbûra mukayyed olup göresin. Ol makūleleri evkāf-ı mezbûre re‘âyâsından olup, İstanbul’da sâkin olanlar kadîmü’l-eyyâmdan hizmet-i mezbûre mukābelesinde cümle tekâlîfden mu‘âflar iken hâlâ anbara otluk hizmeti ve sâir tekâlîf-i örfiyye ve şâkka taleb ve teklîf edip rencîde vü remîde edenleri vâki‘ ise men‘ u def‘ edip, min ba‘d evkāf-ı mezbûre re‘âyâsı otluk hizmeti ve tekâlîf ile kimesneye rencîde vü remîde ettirmeyip, husûs-ı mezbûr için tekrâr emr-i şerîfim taleb olunmalı eylemeyesiz, şöyle bilesiz alâmet-i şerîfe i‘timâd kılasız. Tahrîren fi’l-yevmi’s-sâlis ve’l-ışrîn min [şehri] Cemâziyelâhir li sene seb‘a ve ışrîn ve elf. Be makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=24844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b485"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>