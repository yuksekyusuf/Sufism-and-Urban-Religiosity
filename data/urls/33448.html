﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 71<br>Hüküm no: 21<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülhamid Efendi b. Ahmed ile zevcesinin eski evlerini yıkarken komşu eve zarar verdikleri ve zararın tazmini</b><br><br>Ma‘rûz<br><br>Sâdır olan fermân-ı âlîlerine imtisâlen zikri [âtî] husûsu mahâllinde lede’l-mu‘âyene keşf ve tahkīk için savb-ı şer‘-i enverden irsâl olunan Kâtib es-Seyyid Mehmed Tahir Efendi hâssa mi‘mârı hulefâsından es-Seyyid Ali Necib ve Ali Namık Halîfeler ile nezâret-i dâ‘iyânemde olan evkāfdan ashâb-ı hayrâtdan merhûm Rıdvan Halîfe Vakfı müsakkafâtından İstanbul’da Kumkapı kurbünde Dülbendci Hüsameddin mahallesinde hisar dibi civârında vâki‘ taraf-ı yemîni yine vakf-ı mezbûrdan Bâbu’s-sa‘âdeti’ş-şerîfe ağası muhâsebe-i evkāf kâtibi Abdülhamid Efendi b. el-Hâc Ahmed ile zevcesi Zeyneb bt. Mehmed Emin nâm hatunun bâ-temessük-i mütevellî bi’l-icâreteyn iştirâken tasarruflarında olan menzil ve taraf-ı yesârı yine vakf-ı mezbûrdan Emine Hanım’ın tasarrufunda olan menzil ve verâsı yine vakf-ı mezbûrdan onar akçe Yusuf Ağa menzili ve taraf-ı râbi‘i tarîk-ı âm ile mahdûd bir bâb menzile varıp cerîdede mazbûtü’l-esâmî Müslimîn huzûrlarında ba‘de akdi’l-meclis menzil-i mahdûd-ı mezkûra bi’l-intikāl iştirâken mutasarrıflar olan sagīr Mustafa ve sagīre Esma ibney Veliyüddin Çavuş’un anaları ve kıbel-i şer‘den mansûbeten vasîleri sahibe-i arzuhâl mu‘arrefetü’z-zat Şerife Fâtıma bt. es-Seyyid Hüseyin meclis-i ma‘kūd-ı mezkûrda vakf-ı mezbûrun kāimmakām-ı mütevellîsi Mûytâb el-Hâc İsmail Ağa b. Ali hazır olduğu hâlde kendi nefsinden asîl ve zevcesi merkūme Zeyneb Hatun tarafından husûs-ı âti’l-beyânda vekîl olduğu zâtını ârifân el-Hâc Sâdık Ağa b. Mehmed Emin ve Berber Mustafa Râşid Ağa b. Mehmed şehâdetleriyle sâbit olan merkūm Abdülhamid Efendi muvâcehesinde vasîleri olduğum evlâdım sagīrân-ı mezbûrânın ber-vech-i muharrer mutasarrıflar oldukları menzil ile merkūm Abdülhamid Ağa ile zevcesi müvekkile-i mezbûrenin kezâlik mutasarrıflar oldukları menzil harâb ve köhne olarak birbirine mâil ve müstenid iken merkūm Abdülhamid Ağa bu esnâda menzilini ta‘mîr ederken sagīrân-ı merkūmânın mutasarrıflar oldukları işbu meclis-i şer‘-i âlî olunan menzilin ba‘zı mahallerine mancınık vaz‘ıyla kendi menzilini hedm ve binâ edip lâkin ber-vech-i muharrer menzilini hedm ederken vasîleri olduğum sagīrân-ı mezbûrânın mutasarrıflar oldukları menzilin işbu mu‘âyene olunan mi‘mârân-ı merkūmân misâhalarıyla yüz otuz zirâ‘ tabaka-i ulyâ ve vustâ<<da>> ve süflâ dolma dîvârı münhedim olup tuğla ve enkāz-ı atîkasını ahz etmekle zikrolunan yüz otuz zirâ‘ dolma dîvârı inşâya merkūm Abdülhamid Ağa’ya bi’l-vesâye tenbîh olunmak murâdımdır deyü kāimmakām-ı mezbûrun tasdîkiyle da‘vâ ve merkūm Abdülhamid Ağa dahi ber-vech-i muharrer tasdîk eylediklerini kâtib-i merkūm dâ‘îleri mahâllinde ba‘de’l-mu‘âyene ve’t-tahrîr ma‘an meb‘ûs ümenâ-i şer‘le meclis-i şer‘a gelip tarafeyn muvâcehelerinde alâ-vukū‘ihî ba‘de’l-inhâ ve’t-tasdîk muslihûn tavassutuyla beynleri ıslâh ve te’lîf olunup merkūm Abdülhamid sâlifü’z-zikr yüz otuz zirâ‘ münhedim dolma dîvârı ancak kendi mâlından beş altı direk vaz‘ıyla [5a] mevcûd tuğla ve enkāz-ı atîkasıyla kendi mâlından teberru‘an sarf ederek ke’l-evvel binâ ve inşâya müte‘ahhid olduğunda müdde‘iyye-i vasîyy-i mezbûre Fâtıma Hatun dahi vech-i meşrûh üzre râzıye olup ta‘ahhüdünü kabûl edip bu vechile kat‘-ı münâza‘a eyledikleri İstanbul Mahkemesi’nden huzûr.<br><br>Fî 11 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33447"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33449"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>