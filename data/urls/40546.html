﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 301<br>Hüküm no: 267<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Ali’nin sattığı sefine bedelinden alacağı olan Manolaki Reis v. Praşko ile beş bin beş yüz akçe üzerine sulh olduğu</b><br><br>Dâru’l-hilâfeti’l-aliyye Kostantıniyye el-mahmiyyede Muhtesib İskender mahallesi sükkânından Mehmed Çelebi b. Ali nâm kimesne meclis-i şer‘-i hatîr-i lâzimü’t-tevkīrde gemici tâifesinden olup mahrûse-i Üsküdar kazâsına tâbi‘ Çengelköyü demekle ma‘rûfe karyede sâkin işbu bâ‘isü’s-sifr Manolaki Reis v. Praşko nâm zimmî muvâcehesinde tav‘an ikrâr ve takrîr-i kelâm edip silk-i mülkümde münselik olup on sekiz zirâ‘ el baratalı şayka ta‘bîr olunur bir sefinede olan üç sehm hisse-i şer‘iyyemin bundan akdem iki sehmini yirmi bin akçeye ve bir def‘a bir sehmini yirmi beş bin akçeye mezbûr Manolaki Reis’e bâtten bey‘ ve teslîm ol dahi iştirâ ve kabûl ve tesellüm eyledikden sonra semen-i mezbûr cem‘an kırk beş bin akçenin üç bin akçesini mezbûr Manolaki Reis yedinden ahz u kabz edip semen-i bâkī kırk iki bin akçeyi dahi hâlâ mezbûr Manolaki Reis’den taleb ve da‘vâ eylediğimde ol dahi cevâbında ben semen-i mezbûr cem‘an kırk beş bin akçeyi sana tamâmen def‘ ü teslîm eyledim deyu def‘ edip def‘-i mezbûru isbât sadedinde iken beynimizde münâza‘ât-ı kesîre ve muhâsamât-ı şedîde vâkı‘a olmuşidi el-hâletü hâzihî beynimize muslihûn tavassut edip semen-i bâkī kırk iki bin akçe da‘vâsından beni mezbûr Manolaki Reis ile beş bin beş yüz akçe üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr beş bin beş yüz akçeyi tamâmen mezbûr Manolaki Reis yedinden ahz u kabz edip semen-i bâkī kırk iki bin akçeye müte‘allika cemî‘ da‘vâ ve mutâlebât ve eymân ve muhâsamâtdan mezkûr Manolaki Reis’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d mezbûr Manolaki Reis ile gerek sefine-i merkūmeye ve gerek semen-i bâkī kırk iki bin akçeye müte‘allika da‘vâ ve nizâ‘ım kalmadı eğer ba‘de’l-yevm husûs-ı mezbûra müte‘allika da‘vâ benden mezbûr Manolaki Reis üzerine sudûr ve zuhûr ederse lede’l-hükkâmi’l-kirâm mesmû‘a ve makbûle olmaya dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sânî ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İbrahim Çavuş el-mübâşir, Seydi Beşe b. Abdullah, Mehmed Beşe b. Abdullah, Ali Beşe b. Nuh, Ali b. Ömer, Handan Bey b. Abdullah, Receb Efendi b. Fazlullah el-imâm, Mehmed Bey b. Derviş, Mehmed b. Abdullah, Osman Beşe b. Sevindik çukadâr, İsa b. Musa ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=40545"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40547"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o874"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>