﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 580<br>Hüküm no: 523<br>Orijinal metin no: [168a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gazi Mustafa Ağa tarafından vakfedilip Haremeyn Evkafı’na intikal eden evin Osman Beşe b. Abdülmennan’a kiraya verilmesi</b><br><br>Mahrûsa-i İstanbul’da vâki‘ Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân İsmail Çelebi b. Mehmed meclis-i şer‘de hâfızü hâze’l-kitâb Osman Beşe b. Abdülmennan mahzarında ikrâr edip mahrûsa-i mezbûre hısnı ebvâbından Eğrikapı dâhilinde merhûm Emîr Buharî -aleyhi rahmetü’l-bârî- Zâviyesi kurbünde el-Hâc İlyas mahallesi sâkinlerinden olup bundan akdem vefât eden merhûm Gazi Mustafa Ağa tasarrufunda olan emlâkinden mahalle-i mezbûrede vâki‘ bir tarafı Şah Sultan Medresesi hucurâtına ve bir tarafı mülk-i İsmihan’a ve bir tarafı sedd-i kâfirîye ve taraf-ı âharı tarîk-i âm ile mahdûd olup hâricinde bir süflî beyti ve bir ahırı müştemil olup ve dâhiliyyesinde iki bâb beyt-i ulvî ve iki bâb beyt-i süflî ve bir kîlâr ve bir matbahı ve zîr-i zemîn ve hadîka ve muhavvatayı müştemil olan menzilini vakf edip süknâsını evvelâ kendüye ba‘dehû oğlu Mehmed Çavuş ile kızı Neslihan’a ve zevce-i metrûkesi Sakine’ye şart edip ba‘dehüm utekāsına ve evlâd-ı utekāsına, anların inkırâzından sonra Haremeyn-i Şerîfeyn fukarâsına şart ettiği vakfiyesinde mastûr olmağın ber-mûceb-i vakfiye meşrûtün-aleyhâ olanlardan kimesne kalmayıp menzil-i merkūm vech-i merkūm üzere taraf-ı vakf-ı şerîfe âid oldukdan sonra beyne’t-tâlib müzâyede olunup ragabât-ı nâs inkıtâ‘ından sonra mezbûr <<Receb>> Osman üzerinde yedi bin akçe icâre-i mu‘accele ve ayda otuz akçe icâre-i müeccele ile karâr edip ziyâde ile tâlib-i âhar zuhûr etmediği ecilden ben dahi menzil-i merkūmu mezbûr Receb Beşe’ye vech-i meşrûh üzere îcâr edip ol dahi istîcâr ve kabûl ettikden sonra ücret-i mu‘accelesi olan yedi bin akçeyi mezbûr Receb Beşe yedinden bi’t-tamâm ahz u kabz edip tasarrufuna izin verdim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Fî-evâhiri evveli’l-cemâzeyn sene 1039.<br><br>Şühûdü’l-hâl: Fahrü’l-müderrisîn Halim Çelebi b. Mehmed, Halil Efendi [b.] Veli, Ahmed Beşe b. Mahmud, Mehmed Beşe b. Abdullah er-râcil, Mustafa Efendi b. Hasan el-imâm, Mehmed b. ( ) el-müezzin, Abdülkerim b. Kurd, Ali Çelebi b. Halil el-mi‘mâr, Hasan Çelebi b. Hüseyin el-mi‘mâr ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11853"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11855"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b580"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>