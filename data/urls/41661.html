﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 191<br>Hüküm no: 131<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aksabet bt. Avanos’un üvey oğlu Garos’da olan alacak davasında anlaşma sağlanması</b><br><br>Mahmiye-i İstanbul’da Kumkapı sâkinelerinden Aksabet bt. Avanos nâm Nasrâniye mahmiye-i mezbûrede meclis-i şer‘de üveyi oğlu bâ‘isü’s-sifr Garos v. Haçador nâm zimmî muvâcehesinde ikrâr ve takrîr-i kelâm edip merkūm Garos bundan akdem evlenmek murâd eyledikde düğün masârıfına harc u sarfa tarafından beni tevkîl, ben dahi ba‘de’l-kabûl esnâ-i cem‘iyyetde ta‘âm ve sâir masârıfına kendi akçemden yetmiş guruş harc u sarf eylediğimden sonra meblağ-ı merkūmun altmış guruşunu saçı nâmıyla gelen nukûd ve eşyâdan ahz u kabz edip mâ‘adâsı olan on guruşu dahi merkūm Garos’dan taleb ve da‘vâ eylediğimde ol dahi vekâlet-i merkūmeyi ikrâr lâkin yetmiş guruş mertebe harc u sarf eylediğimi inkâr edip bu vechile beynimizde nizâ‘-ı küllî vukū‘undan sonra el-hâletü hâzihi tavassut-ı muslihîn ile husûs-ı mezbûra müte‘allıka da‘vâdan her birimiz âharın zimmetini ibrâ ve iskāt eyledik dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: el-Hâc Veli b. Ahmed, Mustafa Çelebi b. Ahmed, Mahmud Çelebi b. Receb, el-Hâc Yusuf b. Osman,<br><br>Bedros v. Sefer, Bahşi v. Bagi, Serkiz v. Haçik, Avanos v. Bağdasar.</p>          <br><a title="Önceki sayfa" style="text-decoration:none" href="./ayrmetin.php?idno=41660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>