﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 855<br>Hüküm no: 1044<br>Orijinal metin no: [146b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Macar asıllı Ahbunuş’un şahitlerin ifadesiyle hür bir kadın olduğunu ispat ettiği</b><br><br>İşbu açık kaşlı gök elâ gözlü Macariyyü’l-asl râfi‘atü’l-vesikâ Ahbunuş bt. Abdullah mahfil-i kazâda kendüye rık olmak üzere vâzı‘atü’l-yed olan fahrü’l-muhadderât Sâkine Hanım bt. el-merhûm İbrahim Paşa tarafından zikri âtî da‘vâda husûmet ve redd-i cevâba vekîl olup mezbûreyi ma‘rifet-i şer‘ ile ârifân Mustafa b. İsa ve Abdülbaki Çelebi b. Ömer şehâdetleriyle şer‘an vekâleti sâbite olan Mehmed Efendi b. Süleyman mahzarında üzerine da‘vâ ve takrîr edip mahmiye-i İstanbul’da Sarrâc İshak mahallesinde sâkine iken bundan akdem vefât eden Saraylı Anber bt. Abdullah[‘ın] câriye-i memlûkesi olup hâl-i hayatından beni tahrîr ve i‘tâk ve silk-i harâ’ir-i asliyâta ilhâk edip ve sâir harâyir-i asliyât gibi hürre olup hatta minvâl-i muharrer üzere hürre olduğumu zevci Şâtır Hüseyin Bey b. Abdullah vefât eyledikde bi’l-verâse alâ-re’si’l-işhâd ikrâr ve işhâd edip bu vech üzere hürre olmuş iken müvekkile-i mezbûre Sâkine Hanım bana rık olmak üzere vaz‘-ı yed eder suâl olunup müvekkilesi kasr-ı yed edip sebîli tahliye olunmasını taleb ederim dedikde gıbbe’s-suâl vekîl-i mezbûr cevâbında müvekkilem mezbûre Sâkine Hanım müdde‘iye-i mezbûreyi gāib ani’l-meclis Haydar nâm Yahûdiden on beş bin akçe semen-i makbûza iştirâ ve tesellüm edip câriye-i memlûkesi olmak üzere müvekkilem vaz‘-ı yed eder vech-i muharrer üzere mu‘taka olduğu ma‘lûmum değildir deyü inkâr edicek müdde‘iye-i mezbûreden müdde‘âsını mübeyyine beyyine taleb olundukda udûl-i Müslimînden olup dergâh-ı âlî kapıcılardan Mustafa Bey b. İlyas ve Ahmed Bey b. Abdullah ve Receb Bey b. Mahmud nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-vâki‘ müteveffât-ı mezbûre Saraylı Anber Hatun hâl-i hayatında müdde‘iye-i mezbûreyi tahrîr ve i‘tâk ve silk-i harâ’ir-i asliyâta ilhâk edip hatta mezbûreyi minvâl-i muharrer üzere mâlikesi mezbûre Saraylı [Anber] Hatun[‘un] i‘tâk eylediğini zevci mezbûr Şâtır Hüseyin Bey dahi vefâtından sonra bizim huzûrumuzda bi’d-defa‘ât ikrâr ve bizi işhâd eyledi biz bu husûsa bu vech üzere şahidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle olmağın mûcebince müdde‘iye-i mezbûre Ahbunuş’un hürriyetine hüküm olunup mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Hacı Mehmed ağa-yı serdârân-ı sultanî, Kenan Ağa b. Abdullah Ağa yayabaşı, Abdülbaki b. Ömer, Hacı Mehmed b. Yakub kâtib-i saray-ı atîk, Şükrullah b. Mustafa, el-Hâc Ahmed b. Mahmud, Mehmed Ağa b. Mehmed ser-muhzırân, Abdi Çelebi b. Hüseyin, Resûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25930"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25932"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b855"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o919"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>