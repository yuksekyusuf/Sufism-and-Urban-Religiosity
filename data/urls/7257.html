﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 226<br>Hüküm no: 217<br>Orijinal metin no: [29b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sahtiyan satma hakları olmadığı halde satış yapan Dikici Ahmed b. Abdülkerim, Seyyid Yakub b. Osman ve Hacı Mehmed b. Ömer’in sahtiyan satmaktan menedildikleri</b><br><br>Bâ-mühr-i hazret-i efendi<br><br>Ma‘rûz<br><br>Tâcir esnâfının kethudâları es-Seyyid Osman Çelebi ve yiğitbaşıları el-Hâc Ali ve Çizmecibaşı Osman Çelebi ve Dikicibaşı es-Seyyid İsmail Çelebi ve Arasta Kethudâsı es-Seyyid Ahmed Ağa ve sâir tâcir ve bâzergânlarından el-Hâc İbrahim ve es-Seyyid el-Hâc Ali ve Mehmed Çelebi ve Ahmed Çelebi ve es-Seyyid Mehmed Çelebi ve el-Hâc Ahmed ve el-Hâc Hüseyin Efendi ve Ali Beşe ve Arab el-Hâc Mehmed ve Mustafa Çelebi ve sâir müseccelü’l-esâmî yirmi neferden mütecâviz kimesneler meclis-i şer‘de Mumcu Mehmed Beşe ma‘rifetiyle meclis-i şer‘a ihzâr ettirdikleri Dikici Ahmed b. Abdülkerim ve es-Seyyid Yakub b. Osman ve el-Hâc Mehmed b. Ömer muvâcehelerinde metâ‘ımız olan ecnâs-ı sahtiyân berren ve bahren bâzergân ve debbağān yedleriyle Âsitâne-i sa‘âdet’e geldikde gümrüğü edâ olundukdan sonra doğru tâcirânın Mercan sûkunda vâki‘ lonca yerine getirilip çizmecibaşı ve dikicibaşı ve tâcirler kethudâsı ve yiğitbaşıları ma‘rifetleriyle ba‘de’l-müzâyede tâcir esnâfına tevzî‘ ve taksîm olunup ecânibden kat‘a kimesne müdâhale etmeyip tâcir esnâfı dahi hufyeten bey‘ ve şirâ etmek ve odalarda ve hanlarda vaz‘ olunmak yedimizde olan emr-i âlî ve nizâm-ı kadîmimiz üzere külliyyen memnû‘ iken esnâfımızda alâkası olmayıp ecânibden olan işbu mezbûrûn Ahmed ve es-Seyyid Yakub ve el-Hâc Mehmed esvâkda <<hufyeten sahtiyân bey‘ etmeler>> hilâf-ı emr-i âlî ve mugāyir-i nizâm-ı kadîm bey‘ etmeleriyle nizâmımızın ihtilâline bâ‘is olmuşlardır hatta bundan akdem ber-minvâl-i muharrer mezbûr es-Seyyid [30a] Yakub’dan teşekkî eylediğimizde fîmâ-ba‘d sahtiyân bey‘ ve şirâsına müdâhale etmemek üzere tenbîh ve ol dahi ta‘ahhüd edip yedimize i‘lâm-ı şer‘î dahi i‘tâ olunmuşidi deyü min-külli’l-vücûh takrîrlerine mutâbık emr-i âlî ve senedât-ı mer‘iyye ibrâz ile ba‘de’t-teşekkî ve’s-suâl mezbûrûn Ahmed ve es-Seyyid Yakub ve el-Hâc Mehmed ber-minvâl-i muharrer tâcir esnâfından olmadıklarını ve hilâf-ı emr-i âlî ve mugāyir-i nizâm-ı kadîm hufyeten sahtiyân bey‘ eylediklerini ikrâr ve i‘tirâf etmekle mezbûrûn hilâf-ı <<emr-i âlî harekete cesâretleri’çün husûs-ı mezkûra müdâhaleden men‘-i küllî ile men‘ ve sâir bu makūle hilâf-ı>> emr-i âlî harekete cesâretleri’çün husûs-ı mezkûra müdâhaleden men‘ ve sâir bu makūle hilâf-ı emr-i âlî cesâret eder olur ise onlar dahi men‘ olunmak bâbında esnâf-ı mezkûrenin emr-i âlîşân istid‘â ve istirhâm eyledikleri ma‘lûm-ı devletleri buyruldukda emr ü fermân hazret-i [men-lehu’l-emrindir]<br><br>Fî 14 C sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7256"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7258"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>