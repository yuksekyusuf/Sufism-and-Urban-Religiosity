﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 478<br>Hüküm no: 587<br>Orijinal metin no: [107b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin vefat eden Ahmed Efendi’nin varisi olduğundan beytülmâl emini tarafından el konulan terekenin kendisine teslim olunması</b><br><br>Mahmiye-i İstanbul’da Yahnikapanı mahallesinde sâkin bâ‘isü hâze’l-kitâb Mustafa Çelebi b. Mehmed nâm kimesne meclis-i şer‘-i şerîfde mahmiye-i mezbûrede hâssa beytülmâl emîni olmağla Sultan Bayezid mahallesinde sâkin iken bundan akdem vefât eden Ahmed Efendi b. Receb’in vârisi olmamak zu‘muyla terekesini beytülmâl için kabz eden Süleyman Ağa b. Mehmed nâm kimesne mahzarında üzerine da‘vâ ve takrîr-i kelâm edip müteveffâ-yı mezbûrun müteveffât vâlidesi Peymane bt. Abdullah nâm hatun müteveffâ babam Mehmed’in müteveffât vâlidesi Emine’nin mu‘takası olmağla müteveffâ-yı mezbûrun velâ-yı utâka cihetinden verâseti bana münhasıra olup hattâ müteveffâ-yı mezbûr hayâtında vech-i muharrer üzere vârisi olduğunu ikrâr dahi etmiş idi, suâl olunup tereke-i müteveffâ-yı mezbûru bana teslîme mezbûr Süleyman Ağa’ya tenbîh olunmak matlûbumdur dedikde gıbbe’s-suâl mezbûr Süleyman Ağa vech-i muharrer üzere tereke-i müteveffâ-yı mezbûra vaz‘-ı yedini ikrâr, lâkin müdde‘î-i mezbûrun verâsetini inkâr etmeğin müdde‘î-i mezbûrdan vech-i muharrer üzere verâsetine beyyine taleb olundukda sâlifü’z-zikr Yahnikapanı mahallesi sükkânından olup câmeşûy tâifesinden olan Ali Dede b. Osman ve el-Hâc Mustafa Çelebi b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Ahmed Efendi hayâtında müteveffât vâlidesi Peymane nâm hatun müdde‘î-i mezbûrun müteveffâ babası Mehmed’in müteveffât vâlidesi Emine’nin mu‘takası ve müdde‘î-i mezbûr velâ-yı utâka cihetinde hasren vârisi olduğunu bizim huzûrumuzda ikrâr ve bizi işhâd etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûrun vech-i mübeyyen üzere verâsetine ba‘de’l-hükmi’ş-şer‘î tereke-i müteveffâ-yı mezbûru müdde‘î-i mezbûra teslîme emîn-i mezbûr Süleyman Ağa’ya tenbîh olunmağın mâ-vaka‘a bi’t-taleb ketb olundu.<br><br>Fî 3 min-şehri Ramazani’l-mübârek sene 1081.<br><br>Şuhûdü’l-hâl: Fahrü’l-akrân Derviş Çelebi hazînedâr, Receb Çelebi b. Hüseyin, Şa‘bân Beşe es-saraç, Şah Mehmed Çelebi b. Abdülhalim, pazara giden Halil.</p>          <br><a title="Önceki sayfa" style="text-decoration:none" href="./ayrmetin.php?idno=2904"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2906"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b478"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>