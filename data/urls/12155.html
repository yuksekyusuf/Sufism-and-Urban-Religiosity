﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 292<br>Hüküm no: 237<br>Orijinal metin no: [146-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şekerci Ahmed Şevki Efendi’nin vefatıyla çocuklarına kalan evin satılmasına izin verilmesi</b><br><br>İsmail Hakkı, izin: 1 kıt‘a<br><br>Numara: 557, 145 guruş<br><br>Mahmiye-i İstanbul’da Bağçekapısı dâhilinde Hobyar mahallesinde sâkine iken bundan akdem vefât eden Şekerci esnâfından el-Hâc Ahmed Şevki Efendi b. el-Hâc Ebûbekir’in sulbî sagīr oğulları Mehmed Ali ve Ebûbekir ve Ömer Vasfi ve sulbiye sagīre kızları Emine Hacer ve Havva Hûriye’nin enişteleri ve tesviye-i umûrlarına bâ-hüccet-i şer‘iye vasîyy-i mansûbları işbu bâ‘isü’l-kitâb esnâf-ı merkūmeden Osman Ağa b. Râşid bi’l-vesâye takrîr-i kelâm edüp mahalle-i mezkûrede Meydancık sokağında kâin elli dört numara ile murakkam ma‘lûmü’l-hudûd ve’l-müştemilât bir bâb menzilin bir mikdâr mu‘ayyen mahâlli mülk ve âhar mu‘ayyen mahâllinin arsası merhûm Acem Hüseyin Ağa Vakfı’na senevî sekiz yüz on akçe mukāta‘alu ve ebniyesi dahi Nezâret-i Evkāf-ı hümâyûna mülhak evkāfdan Vâlide Kethudâsı Hacı Ahmed Ağa Vakfı müsakkafâtından olduğu hâlde yevmî bir akçe icâre-i müeccele ile müteveffâ-yı merkūmun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sıgār-ı mezbûrûn ile sulbiye kebîre kızları Hayriye ve Naciye hanımlar ve sulbî kebîr oğulları Mehmed ve Hüseyin beylere hasbe’l-âde itsâ‘an intikāl edüp lâkin menzil-i mezkûr ânen fe-ânen müşrif-i harâb olup hâsılı harcına vefâ etmeyip bekāsı sıgār-ı mezbûrûn haklarında muzır ve gayr-ı müfîd olduğundan mâ‘adâ sıgār-ı mezbûrûnun nafaka ve kisveye dahi eşedd-i ihtiyâçları olmağla sıgār-ı mezbûrun menzil-i mezkûrda olan hisse-i şâyi‘a-i mezkûreleri <<bundan akdem lede’l-müzâyede ba‘de’l-keşf>> bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sıgār-ı mezbûrûn haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sıgār-ı mezbûrûnun menzil-i mezkûrda olan hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla yirmi dokuz bin yirmi iki guruş on para mukābelesinde âhara ferâğa izin taleb şüd.<br><br>Fî 27 Şa‘bân sene [1]301<br><br>Şühûdü’l-hâl: Muhzırbaşı Ömer Ağa b. Abdulkadir, Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>