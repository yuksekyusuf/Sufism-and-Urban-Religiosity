﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 404<br>Hüküm no: 445<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim’in Gülbuy adlı cariyeyi Abbas’dan kusurlarını bilerek aldığından iade edemeyeceği</b><br><br>Ma‘rûz<br><br>Sâhib-i arzuhâl İbrahim Bâb Mahkemesi’nde meclis-i şer‘de derûn-ı arzuhâlde mezkûrü’l-ism Abbas mahzarında târîh-i i‘lâmdan on bir gün mukaddem mezbûr Abbas işbu Kalmukıyetü’l-asl Gülbuy nâm câriyeyi sağ gözünde olan ben ayıbından mâ‘adâ sâir uyûbdan sâlime olmak üzere iki yüz on beş guruşa bana bey‘ ve temlîk ve teslîm ben dahi ber-vech-i muharrer iştirâ ve temellük ve tesellüm etmiş idim, hâlâ câriye-i mezkûrenin sol gözünde tavuk karası ayıbıyla mu‘ayyebe olmağla ayıb-ı mezkûruna binâen câriye-i mezkûreyi red murâd ederim deyü da‘vâ eyledikde ol dahi cevâbında câriye-i mezkûreyi iki yüz on beş guruşa ber-vech-i muharrer bey‘ini ve ayıb-ı sânîyi ikrâr lâkin mezbûr İbrahim câriye-i merkūmeyi cemî‘ uyûbuyla kabûl etmiş idi deyü ba‘de’d-def‘ ve’l-inkâr merkūm Abbas ber-vech-i muharrer def‘ini Hüseyin b. Ebubekir ve Ahmed b. İbrahim ve es-Seyyid Hüseyin b. Ali şehâdetleriyle merkūm İbrahim muvâcehesinde vech-i şer‘î üzere isbât etmeğin mûcebince müdde‘î-i merkūm İbrahim bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 27 min-Zilhicce sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>