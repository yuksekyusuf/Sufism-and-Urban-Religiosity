﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 154<br>Hüküm no: 208<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal halkından Emetullah Hatun'a vekâlaten kocası Mahmud'un Yunus b. Mustafa aleyhine açtığı bağ ve hibe davasından men edilmesi</b><br><br>Medîne-i Üsküdar muzâfâtından Adalar nâhiyesine tâbi‘ Kartal sâkinlerinden zâtı vech-i şer‘î üzere mu‘arrefe olan zevcesi Emetullah tarafından vekâlet[i] sâbit olan Mahmud b. Mehmed nâm kimesne meclis-i şer‘-i şerîf ve mahfil-i dîn-i münîfde yine karye-i mezbûre sâkinlerinden Yunus b. Mustafa üzerine da‘vâ ve takrîr-i kelâm edip bundan akdem müteveffâ olan Râbia Hatun zevcem müvekkilem Emetullah nâm hatuna Rahman toprağı demekle meşhûr ma‘lûmü’l-hudûd olan on bin kütük bağı hâl-i hayatında ve kemâl-i akl-ı sıhhatinde hibe ve temlîk eyledi, el-hâletü hâzihî Yusuf b. Abdullah ve Ali b. Derviş şehâdeti ile vekâletim sâbit olduğu hasebiyle taleb ve da‘vâ ederim dedikde gıbbe’s-suâl Yunus mezkûr cevâbında fi’l-hakīka Emetullah Hatun târîh-i kitâbdan sekiz sene mukaddem hâletesi Râbia Hatun’dan hibe da‘vâsı etdikde karye-i mezkûre toprağında ma‘lûmü’l-hudûd altmış guruş kıymetli bir bağçeye sulh ve ibrâ oldu ve ba‘dehu Râbia bağ-ı mezkûru karındaşım İbrahim Bey’e yüz on guruşa bey‘ ve teslîm eyledi, yedim yed-i emânetdir dedikde mezbûr Yunus’un sıdk-ı kelâmını mübeyyin beyyine taleb olundukda udûl-ı ricâl-i Müslimînden el-Hâc Mehmed b. Yakub ve el-Hâc Ali ve Hüseyin Beşe nâm kimesneler li-ecli’ş-şehâde her biri meclis-i şer‘a hâzırân olup istişhâd olunduklarında her birileri bizim huzûrumuzda bağ ve sâir muhallefâtdan hibe da‘vâsından Emetullah Hatun müteveffâ olan hâletesi Râbia Hatun ile altmış guruş kıymetli ma‘lûmü’l-hudûd bir bağçeye sulh ve bedel-i sulh olan mezkûr bağçeyi mezbûre Emetullah kabz eyledikden sonra sâlifü’z-zikr olan bağı Râbia Hatun İbrahim Bey’e yüz on guruşa bey‘ eyledi deyü şehâdet etdikden sonra şehâdetleri hayyiz-i kabûlde vâkı‘a oldukda müdde‘î-i mezkûr Mahmud da‘vâsından men‘ birle mâ-hüve’l-vâki‘ bi’t-taleb ketb olundu.<br><br>Hurrire fî-şehri Rebî‘i’l-evvel sene selâse ve ışrîn ve mi'e ve elf.<br><br>Şuhûdü’l-hâl: Mehmed Beşe b. Ahmed Odabaşı, Hüseyin b. Mehmed, Mehmed b. Hasan, Mehmed b. Ali, Mehmed Ağa Zâbit-i Kartal, el-Hâc Ahmed b. Halil, Bekir Beşe b. Halil, Mehmed Beşe Serdâr.</p>          <br><a title="Önceki sayfa" style="text-decoration:none" href="./ayrmetin.php?idno=36659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>