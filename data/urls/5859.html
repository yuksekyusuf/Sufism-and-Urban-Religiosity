﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 134<br>Hüküm no: 105<br>Orijinal metin no: [27b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa Zeyniler mahallesinden İsmail Halîfe’nin küçük kızı Zeyneb ile Mustafa b. Mehmed’in muhâlaa ile boşandıkları</b><br><br>Mahrûse-i Bursa mahallâtından Zeyniler mahallesi ahâlîsinde olup mahmiye-i İstanbul’da Âşık Paşa mahallesinde müsâfiren sâkin İsmail Halîfe b. Mehmed nâm kimesne meclis-i şer‘-i şerîf-i enverde sâbıkā dâmadı Mustafa b. Mehmed nâm kimesne mahzarında ikrâr ve takrîr-i kelâm edip mezbûr Mustafa’ya sulbiye sagīre kızım Zeyneb’i târih-i kitâbdan iki sene mukaddem sekiz bin akçe mehr-i müeccel tesmiyesiyle bi’l-velâye akd ve tezvîc eylediğimde ol dahi ba‘de’t-tezevvüc ve’l-kabûl beynlerinde hüsn-i zindegâneleri olmamağla zimmetinde mütekarrir ve ma‘kūdün-aleyh sekiz bin akçe mehr-i müecceli ve nafaka ve iddet-i mu‘ayyene-i ma‘lûmesi üzerlerine ve me’ûnet-i süknâsı dahi kendi üzerine olmak üzere târih-i mezkûrda bi’l-velâye mezbûr Mustafa ile muhâla‘a eyledikde ol dahi ba‘de’l-kabûl kızım sagīre-i mezbûre ba‘de’l-bulûğ mehr-i mezkûru mezbûr Mustafa’dan taleb ve da‘vâ ve ahz u kabz eder ise me’hûzuna ben dâmin [ve] kefîl olup mezbûr Mustafa benim iznim yoğiken menzilimden ahz u kabz eylediği bir Mushaf-ı şerîf ve bir menzil hücceti ve bir bağ hücceti ve üç tarla temessükünü bana def‘ ve teslîme ta‘ahhüd eylediğinden sonra beynimizde ma‘lûm on üç guruş kıymetli bir küpeye vesâir târih-i kitâba gelince beynimizde cereyân eden hukūk-ı ma‘lûme ve mechûleye müte‘allika âmme-i da‘vâdan her birimiz âharın zimmetini ibrâ ve ıskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilka‘deti’ş-şerîfe sene 1143.<br><br>Şuhûdü’l-hâl: Fahrü’l-kuzât es-Seyyid İbrahim Efendi b. Ebûbekir, Berber Ali Çelebi b. İbrahim, Osman Çelebi b. İbrahim, Mehmed Efendi b. İbrahim, Ahmed Efendi b. Mustafa, İsmail Efendi b. Hüseyin, Gümrükîzâde Mustafa Efendi b. ( ), Buhûrîzâde Abdullah Efendi b. ( ), Molla İbrahim b. Ahmed, Mustafa b. Ali, İbrahim Efendi el-Mansûrî, Hüseyin Efendi b. İbrahim ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=5858"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5860"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o445"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>