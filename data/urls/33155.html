﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 278<br>Hüküm no: 257<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Rabia Hatun bt. Ahmed’in kurukahve dükkânını üvey babası Ahmed Ağa b. Abdullah’a sattığı</b><br><br>Kurukahveci<br><br>Asl-ı târih-i hüccet fî 17 Rebî‘ülevvel sene 1192.<br><br>Mahmiye-i İstanbul’da Laleli kurbünde Kızıltaş Mahallesi sâkinelerinden olup zâtı ta‘rîf-i şer‘î ile mu‘arrefe olan Şerîfe Rabia Hatun bt. es-Seyyid el-Hâc Ahmed meclis-i şer‘-i hatîr-i lâzımü’t-tevkīrde kurukahveci esnâfından üvey babası işbu bâ‘isü’l-kitâb el-Hâc Ahmed Ağa b. Abdullah nâm kimesne mahzarında ikrâr-ı tam ve takrîr-i kelâm edip mahmiye-i mezbûrede Rüstempaşa Câmi‘-i şerîfi kurbünde Na‘lburlar sûkunda vâki‘ bâ-fermân-ı âlî verilen kahve tevzî‘inde ma‘lûmü’l-hudûd bir bâb kurukahveci dükkânı derûnunda mevcûde beyne’l-esnâf gedik ta‘bîr olunur iki terâzî ma‘a derâhim ve bir kantar ve bir peşkun ve bir akçe tahtası ve bir seccâde ve sâir âlât-ı lâzıme-i ma‘lûmenin dört sehm i‘tibâriyle bir sehmi Abdullah nâm kimesnenin ve iki sehmi üvey babam mezbûr el-Hâc Ahmed Ağa’nın mâlları olmağla mâ‘adâsı olup akd-i âti’z-zikrin sudûruna değin bâ-hüccet-i şer‘iye yedimde mâlım ve mülküm olan bir sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şerîk-i mezbûrun izin ve icâzetiyle iki bin beş yüz guruşa mezbûr el-Hâc Ahmed Ağa’ya bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm iki bin beş yüz guruşu bana def‘ ü teslîm ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan âlât-ı lâzıme-i mezkûrede benim kat‘a alâka ve medhalim kalmayup i‘tibâr-ı merkūm üzere iki sehmi mukaddemâ ve bir sehmi hâlâ ber-minvâl-i muharrer şirâen ki cem‘an üç sehmi mezbûr el-Hâc Ahmed Ağa’nın mâlı ve hakk-ı sırfı olmuşdur dedikde [gıbbe’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 9 Ş sene 1238.<br><br>Şühûdü’l-hâl: Attârlar Kethudâsı es-Seyyid Mustafa, Kazakçı el-Hâc Hüseyin Ağa, Manav Hasan Ağa, Pirinçci Mehmed Nuri Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>