﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 254<br>Hüküm no: 265<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karakullukçu Ali Beşe’nin, İbrahim Çelebi’ye olan borcunu ödemesine yapılan tenbih</b><br><br>Ma‘rûz<br><br>Kullukçu Boşnak Mustafa Beşe mübâşeretiyle Bâb Mahkemesi’ne ihzâr olunan Dergâh-ı âlî cebecilerinin on birinci bölük karakullukçularından es-Seyyid Ali Beşe’nin hasmı Langa Yenikapısı sermâyecilerinden es-Seyyid el-Hâc İbrahim Çelebi meclis-i şer‘-i hatîrde mezbûr es-Seyyid Ali Beşe muvâcehesinde mezbûr es-Seyyid Ali Beşe bundan akdem zimem-i nâsda olan hukūkumu ahz u kabza yazıcım olup târih-i i‘lâmdan üç ay mukaddem mezbûr es-Seyyid Ali Beşe ile hesâb ve kitâbımızı huzûr-ı Müslimînde rü’yet eylediğimizde ba‘de ihrâci’l-mesârif otuz beş bin akçe hakkım zuhûr edip ve meblağ-ı mezbûr bana vâcibü’l-edâ deyni olduğunu huzûr-ı Müslimînde ikrâr-ı kat‘î ile ikrâr ve Müslimîni işhâd dahi etmekle hâlâ meblağ-ı mezkûr otuz beş bin akçe hakkımı mezbûr es-Seyyid Ali Beşe’den taleb ederim deyü ba‘de’d-da‘vâ ve’l-inkâr müdde‘î-i mezbûr ber-vech-i muharrer müdde‘âsını ahrâr-ı ricâl-i Müslimînden lede’t-tezkiye adâletleri zâhir olan Hüseyin Beşe b. İsmail ve Ömer Yazıcı b. Mehmed nâm kimesneler şehâdetleriyle mezbûr Karakullukçu es-Seyyid Ali Beşe muvâcehesinde vech-i şer‘î üzere isbât etmeğin mûcebince meblağ-ı mezkûr otuz beş bin akçeyi müdde‘î-i mezbûr es-Seyyid el-Hâc İbrahim Çelebi’ye edâ ve teslîme mezbûr es-Seyyid Ali Beşe’ye tenbîh olunduğu huzûr-ı âlîlerine i‘lâm olundu.<br><br>Fî 14 Recebi’l-ferd sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7304"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7306"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>