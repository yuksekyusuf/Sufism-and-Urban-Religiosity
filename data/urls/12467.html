﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 61<br>Hüküm no: 28<br>Orijinal metin no: [6a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beşir Çavuş b. Hasan’ın Hasan Bey b. Abdullah’a menzilini, bağını ve bir çift öküzünü sattığı ve on bir kıt‘a mezraasını tefvîz ettiği</b><br><br>Mahmiye-i Kostantıniyye’de vâki‘ merhûm ve mağfûrun-leh Koca Mustafa Paşa Câmi‘-i şerîfi kurbunda vâki‘ Canbâziye mahallesinde sâkin olan Dergâh-ı âlî çavuşlarından kıdvetü’l-emâsil ve’l-akrân Beşir Çavuş b. Hasan mahfil-i kazâda yine Dergâh-ı âlî çavuşlarından hâmil-i hâze’l-kitâb umdetü’l-emâcid ve’l-ekârim Hasan Bey b. Abdullah mahzarında ikrâr-ı sahîh-i şer‘î ve i‘tirâf-ı sarîh-i mer‘î edip karye-i mezbûrede vâki‘ bir tarafı deryâya ve üç tarafı tarîk-i âma müntehî olup üç beyt-i süflîyi ve bir gurfeyi altında ahırı ile ve bir fırını ve cüneyneyi ve kenîfi müştemil olan mülk menzilimi ve yine karye-i mezbûrede vâki‘ Franko nâm zimmî ile ale’l-iştirâk mutasarrıf olduğumuz bir beyt-i süflîyi müştemil olup inde’l-cîrân ma‘lûmetü’l-hudûd menzilin nısfını ve karye-i mezbûre kurbunda vâki‘ bir cânibi Lanbo v. Dimitri bağına ve bir tarafı Mustafa Çelebi mülküne ve bir tarafı Bago v. Radiç nâm zimmî mülküne ve bir tarafı tarîk-i âma müntehî olan bağımı ve yine karye-i mezbûre kurbunda Koca bağı demekle ma‘rûf olup bir cânibi Lanbo v. Dimitri mülküne ve bir tarafı Kara Mahmud mülküne ve bir tarafı Petroşe nâm zimmînin mülküne ve bir cânibi tarîk-i âma müntehî olan bağımı ve bir çift kara sığır öküzümü mezbûra on dokuz bin nakd-i râyic fi’l-vakt akçeye bey‘-i bâtt-ı sahîh-i şer‘î ile bey‘ edip kabz-ı semen ve teslîm-i mebî‘ eyledim ve yine karye-i mezbûre kurbunda vâki‘ inde’l-cîrân ma‘lûmü’l-hudûd on bir mezra‘amın hakk-ı tasarrufunu -ki tahmînen dokuz müdlük yerdir- sâhib-i arz ma‘rifet[iy]le tefvîz edip mukābelesinde beş bin râyic fi’l-vakt akçe mezbûrun yedinden alıp kabz eyledim dedikde mukırr-ı merkūmu akvâl-i meşrûh[asında] mesfûr Hasan Bey vicâhen ve şifâhen tasdîk eyledikde mâ [vaka‘a] vukū‘u üzre gıbbe’t-taleb kayd olundu.<br><br><br>Şuhûdü’l-hâl: Abdi b. Turgud el-Müezzin, Yusuf b. Abdullah, Ahmed Bey b. Abdullah er-Râcil, Mehmed Bey b. Abdullah el-Cündî, Mustafa b. Ahmed, İlyas b. Abdullah er-Râcil </p>          <br><a title="Önceki sayfa" style="text-decoration:none" href="./ayrmetin.php?idno=12466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o253"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>