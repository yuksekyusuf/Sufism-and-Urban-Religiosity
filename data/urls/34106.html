﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 375<br>Hüküm no: 199<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Savaş esnasında kullanılmak üzere ‘cihadiye’ adıyla gümüş sikke basılması</b><br><br>Cedîd cihâdiye darbı husûsuna dâir<br><br>İstanbul kādısı fazîletli efendi<br><br>Cümleye ma‘lûm olduğu üzere el-hâletü hâzihî kaç senelerdir taraf-ı Devlet-i aliyyeden Rum eşkıyâsının tedîb ve gûşmâl ve taht-ı ra‘iyyete ircâ‘ ve idhâlleri için ibrâz olunan ikdâmât-ı mütevâliye ve ale’l-husûs asl-ı adüvv-i dîn ü devlet olan Moskovlunun dahi i‘lân-ı harbi vukū‘uyla sefer-i hümâyûn îcâb ederek bir seneden beri bi-avni’llâhi te‘âlâ Rumeli ve Anadolu taraflarında ve sevâhil câniblerinde müte‘addid ordu ve mu‘askerler ve bahren ihrâc olunacak donanma-yı hümâyûn tanzîmâtı için icrâ olunmuş ve olunmakda olan tertîbât-ı külliyenin inşâallâhu te‘âlâ bu sene-i mübârekede ber-vefk-i matlûb semere-i celîlesi müşâhedesiyle kâffe-i ümmet-i Muhammed’i karîben şu beliyye-i müstevliyeden istihlâs için her bir tertîbât ve tedârükâta evvelkiden on kat ziyâde ikdâm ve ihtimâm olunmak lâzım gelmiş ve bu cihetle tetimmât-ı harbiyeden olan mühimmât-ı cihâdiye ve zehâir-i külliye ve asker aylıkları ve sâir levâzımât ve mukteziyâtın bilâ-kusûr mihver-i lâyıkında idâre ve rü’yeti için hazâin-i beytülmâlin tevfîri sûretine bakılmak îcâb edip ale’l-husûs böyle vakitde mu‘âmelât-ı nâsın teshîline medâr-ı küllîsi olan nukūd-ı simin teksîri iktizâ eylemiş olmakdan nâşî mücerred teshîl-i maslahat-ı cihâdiye ve def‘-i zarûret-i âmme için vakt ü hâle göre gaşiyy-i hâlisinden artık olarak muvakkaten bir nev‘ sim sikke-i hasene darbı emr-i meşrû‘ olduğu bu def‘a bâb-ı fetvâ-penâhîde akd olunan encümen-i şûrâda taraf-ı şer‘-i enverden beyân ve iftâ olunduğundan böyle kâffe-i memâlik-i mahrûsede tedâvül etmek ve bi-mennihî te‘âlâ hitâm-ı gavâil-i seferiyede yine sikke-i haseneye tebdîl olunmak üzere gaşiyy-i hâlisinden artık ve cihâdiye ismiyle müsemmâ olarak nev‘-i cedîd sim sikke-i şâhâne kat‘ ve darb olunması ittifâk-ı ârâ ile karâr-gîr olduğundan teshîlen li-mesâlihi’l-ibâd ol vechile tanzîm ve icrâsı husûsuna irâde-i hayriyet-âde-i hazret-i hilâfet-penâhî müte‘allik buyrulup ol bâbda sahîfe-i pîrâ-yı sudûr buyrulan hatt-ı hümâyûn-ı şevket-makrûn-ı cenâb-ı cihânbânî mantûk-ı münîfi üzere beş guruşluk ve yüz paralık ve bir guruşluk olmak üzere mücedded sikke-i şâhâne kat‘ ve darb olunmuş olduğu bu def‘a Anadolu ve Rumeli’nin avcı? kullarına ve sâir lâzım gelen mahallere evâmir-i şerîfe-i mülûkâne neşr ve tisyârıyla işâ‘a ve i‘lân olunmuş ve el-yevm Darbhâne-i âmirede kat‘ ve darb olunmakda olan hayriye ismiyle müsemmâ altın sikke-i hasene-i mülûkâne kemâ-kân kat‘ ve darb olunacağından bu vesîle ile gerek zikr olunan hayriye sikke-i hasenesinin ve gerek mukaddem ve mu’ahhar bi’d-defe‘ât tekîd olunan ecnâs-ı nukūd-ı atîkanın zinhâr fiyat-ı mukarrerelerinden bir akçe ziyâde alınıp verilmemesi ve ziyâdeye alıp vermeğe cesâret eden her kim olur ise olsun bilâ-emân tedîbât-ı lâyıkası icrâ olunacağı tehdîdâtı bildirilmiş olmağla imdi siz dahi keyfiyeti ya‘ni işbu sikke-i cedîde-i şâhâne bi-mennihî te‘âlâ ba‘de-hitâmi’l-gāile asl-ı sikke-i hasene-i mülûkâneye tebdîl olunmak üzere muvakkaten kâffe-i memâlik-i mahrûsede tedâvül edeceği misillü Dersa‘âdet’de dahi beyne’n-nâs tedâvülüyle gerek bunların ve gerek hayriye altını ve sâir ecnâs-ı nukūd-ı atîkanın zinhâr fiyat-ı mukarreresinden bir akçe ziyâdeye alınıp verilmemesi husûsunu bi’l-cümle mahallât imâmlarını ve sâir îcâb edenleri nezdinize celb ile gûş-i hûşlarına ilkā ve tefhîme mübâderet ve bu maddeye tarafınızdan dahi ale’d-devâm i‘tinâ ve nezâret eyleyesiz deyü<br><br>Fî 19 B sene 1244</p>          <br><a title="Önceki sayfa" style="text-decoration:none" href="./ayrmetin.php?idno=34105"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34107"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>