﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 265<br>Hüküm no: 287<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirkor v. Sahak’ın oturakçı dükkânı gediğini Dudu bt. Kirkor ve Moğsis’e satması</b><br><br>Oturakçı Gediği, 6000 guruş<br><br>Mahmiye-i İstanbul’da Büyük Langa kurbünde Kazancı mahallesinde mütemekkin Kirkor v. Sahak zimmî meclis-i hatîr-i lâzımü’t-tevkīrde işbu hâmilü’r-rakīm kendinden asıl ve zevcesi Dudu bt. Kirkor Nasrâniye tarafından husûs-ı âti’l-beyânda tasdîka vekîl-i şer‘îsi Moğsis v. Agob zimmî muvâcehesinde ikrâr-ı tam ve takrîr-i kelâm edip mahmiye-i mezbûrede Batpazarı’nda Ali Paşa Hanı kurbünde oturakçı Bağdisar ve Simon zimmîler dükkânları beynlerinde kâin bir bâb oturakçı dükkânı derûnunda mevcûde Başmuhâsebe Kalemi’nde mukayyed beyne’l-esnâf gedik ta‘bîr olunur müstakıllen yedimde emvâlim olan âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mersûmât Dudu Nasrâniye ve Mogsis zimmîye altı bin guruşa ale’l-iştirâk bey‘ ü temlik ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz ü kabûl eylediklerinden sonra semeni olan meblağ-ı mezbûr altı bin guruşu müşteriyân-ı mersûmân bana def‘ ü teslîm, ben dahi yedlerinden tamamen ve kâmilen ahz ü kabz eyledim, fîmâ-ba‘d âlât-ı lâzıme-i ma‘lûme-i muharrere-i mezkûre mersûme Dudu Nasrâniye ile mersûm Moğsis zimmînin ale’l-iştirâki’s-seviyy emvâl-i müşterâları ve hakk-ı sırfları olup benim kat‘a alâka ve medhalim kalmamağla meblağ-ı mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde, gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 18 C sene [1]242.<br><br>Şühûdü’l-hâl: Abdulfettah Çelebi el-muhzır, Mehmed Çelebi el-muhzır, Ali Çelebi el-muhzır,<br><br>Artin v. Ohannes zimmî, Simon v. Toruk zimmî, Bağdisar v. Artin zimmî, Tavşancı Ohannes zimmî.</p>          <br><a title="Önceki sayfa" style="text-decoration:none" href="./ayrmetin.php?idno=38666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>