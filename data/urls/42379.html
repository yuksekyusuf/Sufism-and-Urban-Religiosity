﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 242<br>Hüküm no: 273<br>Orijinal metin no: [51a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Ağa’nın Halil Ağa’da olan alacağının tahsil olunması</b><br><br>Bâ-hatem-i hazret-i efendi,<br><br>Ma‘rûz<br><br>Sâhib-i arzuhâl Ömer Ağa b. Abdi hâlâ Kıbrıs vâlîsi vezîr-i mükerrem sa‘âdetlü Mustafa Paşa hazretlerinin sâbıkā kethüdâsı derûn-ı arzuhâlde mezkûrü’l-ism Halil Ağa b. Mehmed mahzarında bin yüz altmış sekiz senesinde ben vezîr-i müşârün-ileyh hazretlerinin hazînedârı ve mezbûr Halil Ağa kethüdâsı olmağla sene-i mezkûre Recebi’nde Üsküdar’dan hareketimiz esnâsında bin yüz guruş ve Trabzon’a varınca ceste ceste dokuz yüz elli guruş ve altmış dokuz senesi Şevvâli’nde Erzurum’a giderken bin yüz guruş ki cem‘an üç bin yüz elli guruş malımdan mezbûr Halil Ağa’ya ikrâz ve teslîm, ol dahi vech-i muharrer üzere yedimden iktirâz ve kabz ve kendi masârıfına sarfla istihlâk etmekle meblağ-ı mecmû‘-ı mezkûru merkūm Halil Ağa’dan hâlâ taleb ederim deyü da‘vâ ve merkūm Halil Ağa cevâbında meblağ-ı mecmû‘-ı mezkûru müdde‘î-i mezbûrdan ahzını ikrâr, lâkin vezîr-i müşârün-ileyh hazretlerinden harçlık taleb eylediğimde hazînedârı mezbûr Ömer Ağa’ya emretmekle mezbûr Ömer Ağa dahi vezîr-i müşârün-ileyh hazretlerinin malından bana harçlık olmak üzere memûren vermiş idi deyü ba‘de’d-def‘ ve’l-inkâr dâfi‘-i mezbûr Halil Ağa ber-vech-i muharrer def‘ini isbâtdan izhâr-ı acz edip talebiyle vezir [kethüdâsı] Ömer Ağa’ya vech-i şer‘î üzere yemîn verilmeğin mûcebince lâzım gelen meblağ-ı mecmû‘-ı mezkûr üç bin yüz elli guruşu müdde‘î-i mezbûr Ömer Ağa’ya edâ ve teslîme mezbûr Halil Ağa’ya tenbîh olunduğu huzûr-ı âlîlerine i‘lâm olundu.<br><br>Fî-selhi Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>