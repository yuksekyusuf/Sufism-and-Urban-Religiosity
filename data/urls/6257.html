﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 100<br>Hüküm no: 41<br>Orijinal metin no: [7a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akbaş ve Yaycı Ali adlı has karyeleri ahalisi arasındaki imdadiye vergisi hususunda ortaya çıkan anlaşmazlığa son verildiği</b><br><br>İbrâ<br><br>Vilâyet-i Rumeli’de Çirmen kazâsı kurâsından zübdetü’l-muhadderât tâcü’l-mestûrât iffetlü ismetlü Hadîce Sultan hazretlerine hâs ta‘yîn buyrulan karyelerden mâ‘adâ kurâ-i ma‘lûmeden Akbaş nâm karye ahâlîsinden Mustafa b. Hüseyin nâm kimesne meclis-i şer‘-i şerîf-i enverde hâss-ı mezbûr karyelerinden Yaycı Ali nâm karye ahâlîsinden bâ‘is-i hâzihi’l-vesîka Hüseyin b. Ali nâm kimesne mahzarında ikrâr-ı tâm ve takrîr-i kelâm edip mezbûr Hüseyin kendi tarafından asîl ve hâs olan mârrü’z-zikr karye ahâlîsi ma‘lûmü’l-esâmî ve mahsûrü’l-eşhâs kimesneler taraflarından husûs-ı âti’l-beyânda vekîl olup ben dahi kezâlik husûs-ı âti’l-beyânda asîl ve mâ‘adâ kurâ ahâlîsi olan ma‘lûmü’l-esâmî ve mahsûrü’l-eşhâs kimesneler taraflarından vekîl olup işbu târîh-i vesîka senesi kazâ-i mezbûrun menzil-i imdâdiyesi için hâss-ı mezkûr kurâsı ahâlîsine isâbet eden yedi yüz guruşu asâleten ve vekâleten taleb eylediğimde onlar dahi bizim karyelerimiz hâs olduğu ecilden tekâlîfden mu‘âf iken bundan akdem husûs-ı mezbûr için bi-gayr-ı vechin mâlımızdan ahz eylediğiniz sekiz yüz guruşu istirdâd ederiz deyü bizden taleb eylediklerinde ba‘de vukū‘i’l-münâza‘ati’l-kesîre her birimiz asâleten ve vekâleten husûs-ı mezbûrdan ferâgat ve kat‘-ı münâza‘a edip husûs-ı mezbûra müte‘allıka âmme-i da‘vâdan beni vekîl-i mezbûr Hüseyin’in müvekkillerinin zimmetlerini ibrâ ve ıskāt eylediğimde merkūm Hüseyin dahi kezâlik âmme-i da‘vâdan ve ber-vech-i muharrer benim ve müvekkillerimin zimmetlerini asâleten ve vekâleten ibrâ ve ıskāt edip aslâ ehad-i tarafeynin âhar ile husûs-ı mezbûra müte‘allıka nizâ‘ları kalmadı dedikde mezbûr Hüseyin dahi tasdîk etmeğin hıfzan li’l-makāl mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Zilhicce sene 1152.<br><br>Şuhûdü’l-hâl: Salih Efendi b. (°), Tatar Hasan Ağa b. (°), Abdullah Beşe Kündekli, es-Seyyid Ahmed b. es-Seyyid Halil, es-Seyyid Mehmed b. es-Seyyid İbrahim, Osman b. Murad, el-Hâc Mustafa Edirneli</p>          <br><a title="Önceki sayfa" style="text-decoration:none" href="./ayrmetin.php?idno=6256"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6258"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>