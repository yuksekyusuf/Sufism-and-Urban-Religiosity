﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 193<br>Hüküm no: 107<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mahmud Reis’in gemisinde mellah olan Kara Ali, Mustafa, Mehmed Beşe ve Ali’nin mellahlık ücretinden olan alacaklarının terekeden ödenmesi</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘-i enverden me’zûnen ba‘s olunan Mevlânâ İbâdzâde es-Seyyid Abdullah Efendi b. el-merhûm es-Seyyid Mustafa Efendi mahmiye-i [İ]stanbul’da Esir Hanı kurbünde Küçük Sipâhi Hanı’nda Ahmed Beşe b. Kaya’nın sâkin olduğu odaya varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde fi’l-asl Vilâyet-i Anadolu’da Trabzon sancağında Arhavi? kazâsına tâbi‘ Kise nâm karyeden olup mahrûse-i Galata müzâfâtından kasaba-i Tophane’de Firuz Ağa mahallesinde sâkin iken bundan akdem vefât eden Mahmud Reis b. el-Hâc Ömer’in verâseti zevce-i menkûha-i metrûkesi [32b] Âişe Hatun bt. Abdullah’a ve vâlidesi olup karye-i mezbûrede sâkine Âişe Hatun bt. el-Hâc Ömer’e ve li-ebeveyn karındaşı olup kezâlik karye-i mezbûrede sâkin Hüseyin Reis’e münhasıra oldukdan sonra müteveffâ-yı mezbûrun sefînesinde ücret ile mellâh olan Kara Ali b. Feridun meclis-i ma‘kūd-ı mezbûrda müteveffâ-yı mezbûrun bâ-hüccet-i şer‘iyye vasiyy-i muhtârı olmağla terekesine vaz‘-ı yed eden merkūm Ahmed Beşe mahzarında üzerine da‘vâ ve takrîr-i kelâm edip müteveffâ-yı mezbûr Mahmud Reis b. el-Hâc Ömer zimmetinde mellâhlık ücretinden ba‘de külli’l-hesâb yirmi dokuz buçuk guruş hakkım olup hattâ hâl-i kemâl-i sıhhatinde cihet-i mezkûreden ol kadar guruş zimmetinde bana lâzımü’l-edâ deyni olduğunu huzûr-ı Müslimînde ikrâr ve işhâd dahi edip kable’l-edâ fevt olmağla yed-i vasîde olan terekesinden taleb ederim suâl olunsun dedikde yine müteveffâ-yı mezbûrun sefînesinde mellâh olan Ali b. Ahmed vasiyy-i mezbûr muvâcehesinde üzerine da‘vâ ve takrîr-i kelâm edip müteveffâ-yı mezbûrun zimmetinde mellâhlık ücretinden ba‘de külli’l-hesâb yirmi altı buçuk guruş hakkım olup hattâ hâl-i kemâl-i sıhhatinde cihet-i mezkûreden ol kadar guruş lâzımü’l-edâ deyni olduğunu huzûr-ı Müslimînde ikrâr ve işhâd dahi edip kable’l-edâ fevt olmağla yed-i vasîde olan terekesinden taleb ederim suâl olunsun dedikde yine müteveffâ-yı mezbûrun sefînesinde mellâh olan Mustafa b. Osman vasiyy-i mezbûr muvâcehesinde üzerine da‘vâ ve takrîr-i kelâm edip müteveffâ-yı mezbûrun zimmetinde mellâhlık ücretinden ba‘de külli’l-hesâb on altı guruş ve bir sülüs guruş hakkım olup hattâ hâl-i kemâl-i sıhhatinde cihet-i mezkûreden ol kadar guruş zimmetinde bana lâzımü’l-edâ deyni olduğunu huzûr-ı Müslimînde ikrâr ve işhâd dahi edip kable’l-edâ fevt olmağla yed-i vasîde olan terekesinden taleb ederim suâl olunsun dedikde yine müteveffâ-yı mezbûrun sefînesinde mellâh olan Mehmed Beşe b. Abdüllatif vasiyy-i mezbûr muvâcehesinde üzerine da‘vâ ve takrîr-i kelâm edip müteveffâ-yı mezbûr Mahmud Reis b. el-Hâc Ömer zimmetinde mellâhlık ücretinden ba‘de külli’l-hesâb üç buçuk guruş hakkım olup hattâ hâl-i kemâl-i sıhhatinde cihet-i mezkûreden ol kadar guruş bana zimmetinde lâzımü’l-edâ deyni olduğunu huzûr-ı Müslimînde ikrâr ve işhâd dahi edip kable’l-edâ fevt olmağla yed-i vasîde olan terekesinden taleb ederim suâl olunsun dedikde yine müteveffâ-yı mezbûrun sefînesinde mellâh olan Mustafa b. İsmail vasiyy-i mezbûr muvâcehesinde üzerine da‘vâ ve takrîr-i kelâm edip müteveffâ-yı mezbûrun zimmetinde mellâhlık ücretinden ba‘de külli’l-hesâb beş guruş hakkım olup hattâ hâl-i kemâl-i sıhhatinde cihet-i mezkûreden bana lâzımü’l-edâ deyni olduğunu huzûr-ı Müslimînde ikrâr ve işhâd dahi edip kable’l-edâ fevt olmağla yed-i vasîde olan terekesinden taleb ederim suâl olunsun dedikde gıbbe’s-suâl ve’l-inkâr müdde‘iyyûn-ı mezbûrûndan sıdk-ı makāllerine beyyine taleb olundukda udûl-ı ahrâr-ı ricâl-i Müslimînden han-ı mezkûrede sâkin Ahmed Beşe b. Abdüllatif ve Mehmed Beşe b. Mustafa li-ecli’ş-şehâde meclis-i ma‘kūd-ı mezbûra hâzırân olup istişhâd olundukda fi’l-hakīka müteveffâ-yı mezbûr Mahmud Reis b. el-Hâc Ömer hâl-i kemâl-i sıhhatinde ber-vech-i mübeyyen işbu müdde‘iyyûn-ı mezbûrûna mellâh ücretinden ba‘de külli’l-hesâb cem‘an seksen buçuk guruş zimmetinde lâzımü’l-edâ deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın müdde‘iyyûn-ı mezbûrûndan her biri ber-vech-i şer‘î üzere tahlîf olunmağın mûcebiyle ba‘de’l-hükm vâki‘ hâli kezâlik inhâ ve takrîr etmeğin mâ-vaka‘a kayd-şüd.<br><br>Fî gurre-i Ramazan sene 1109<br><br>Şuhûdü’l-hâl: Es-sâbikūn es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37050"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37052"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1213"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>