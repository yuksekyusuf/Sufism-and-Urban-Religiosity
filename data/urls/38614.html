﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 225<br>Hüküm no: 234<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzun Ali Ağa’nın Yabanâbad kazasının Ayvaşallar köyündeki arsa ve tarlalarını Hacı İsmail’e satması</b><br><br>Emlâk mübâya‘ası, 750 guruş<br><br>Vilâyet-i Anadolu’da Ankara sancağında Yabanâbad kazâsına tâbi‘ Ayvaşallar karyesi ahâlisinden olup mahmiye-i İstanbul’da Kocamustafapaşa kurbünde sâkin kasablar bostancısı Uzun Ali Ağa b. Abdullah b. Abdurrahman tarafından husûs-ı âti’l-beyânda vekîl olduğu es-Seyyid Ali Efendi b. es-Seyyid Hüseyin ve el-Hâc Ahmed Ağa b. Osman şehâdetleriyle sâbit olan el-Hâc Mustafa Ağa b. Ali meclis-i şer‘-i şerîf-i enverde işbu bâ‘isü’l-vesîka el-Hâc İsmail b. Mehmed mahzarında bi’l-vekâle ikrâr-ı tam ve takrîr-i kelâm edip akd-i âti’z-zikrin sudûruna değin müvekkilim mezbûrun müstakıllen yedinde mülk ve hakkı olup karye-i mezbûrede vâki‘ ma‘lûmü’l-hudûd bir bâb mülk menzil arsası ve bir harman yeri ve samanhâne yerini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûr el-Hâc İsmail’e yüz elli guruşa bi’l-vekâle bey‘ ü temlik ve yine karye-i mezbûrede vâki‘ ma‘lûmü’l-hudûd beş dönüm arpalık tarla ve yine Karaköy nâm mahâlde vâki‘ ma‘lûmü’l-hudûd iki dönüm tarla ve Uluçayır nâm mahâlde vâki‘ ma‘lûmü’l-hudûd iki dönüm tarla ve Çayözü nâm mahâlde vâki‘ ma‘lûmü’l-hudûd iki dönüm tarla ve Dedebaliler nâm mahâlde vâki‘ ma‘lûmü’l-hudûd beş dönüm tarla ve yine karye-i mezbûrede vâki‘ ma‘lûmü’l-hudûd iki dönüm çayır yeri müvekkilim mezbûrun bâ-tapu taht-ı tasarrufunda olmağla ben zikr olunan tarla ve çayır yerini dahi altı yüz guruş bedel mukābelesinde bâ-ma‘rifet-i sâhib-i arz ferâğ ve tefvîz eylediğimde ol dahi ber-vech-i muharrer iştirâ ve temellük ve tefevvüz ve kabûl eyledikden sonra semen ve bedel cem‘an yedi yüz elli guruşu müşteri-yi merkūm bana def‘ ü teslîm ben dahi yedinden tamamen ahz ü kabz eyledim, fîmâ-ba‘d emlâk-ı muharrere-i mezkûre merkūm el-Hâc İsmail’in mülk-i müşterâsı ve hakk-ı sırfı ve arâzi-i mezkûre dahi dâhil-i havza-i tasarrufu olup, müvekkilim merkūmun kat‘a alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 21 Ca sene [1]242<br><br>Şühûdü’l-hâl: Muhzır Ali Çelebi, <<Karadeli Küçük Hüseyin Ağa>>, Karadeli Mehmed Ağa, Küçük Hüseyin Ağa, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>