﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 281<br>Hüküm no: 297<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mustafa b. İbrahim’in menzilini Fatıma bt. el-Hâc Mustafa’ya sattığı</b><br><br>Mahrûse-i Galata muzâfâtından kasaba-i Tophane’de Muhyiddin Efendi mahallesinde sâkin el-Hâc Mustafa b. İbrahim b. Abdülkerîm nâm kimesne tarafından bey‘-i âti’z-zikri ikrâra vekîli olduğu Yahya Çelebi b. İsmail ve Osman Çelebi b. Hızır nâm kimesneler şehâdetleriyle sâbit olan el-Hâc Hasan b. Mehmed nâm kimesne meclis-i şer‘de müvekkil-i mezbûrun sulbiye kebîre kızı olup mahalle-i mezbûrede sâkine Fâtıma bt. el-Hâc Mustafa b. İbrahim nâm hâtun tarafından ikrâr-ı âti’z-zikri tasdîke vekîl-i şer‘îsi olan işbu sâhibü’l-kitâb Mehmed Çelebi b. Yahya nâm kimesne mahzarında bi’l-vekâle ikrâr ve takrîr-i kelâm edip müvekkilim mezbûr el-Hâc Mustafa akd-i âtî sudûruna değin silk-i mülkümde münselik olup mahalle-i mezbûrede vâki‘ bir tarafdan Lüleci Ömer menzili ve iki tarafdan ba‘zen İplikci İsmail ve ba‘zen Deli Ahmed ve ba‘zen Rahime ve ba‘zen Gülistan nâm hâtunlar menzilleri ve bir tarafdan tarîk-i hâs ile mahdûd fevkānî üç bâb oda ve bir sofa ve dehlîz ve abdesthâne ve tahtânî iki bâb oda ve dehlîz ve kenîf ve bi’r-i mâ ve ardında bir mikdâr bahçe ve önünde bir mikdâr arsa-i hâliyeli ve def‘a fevkānî bir bâb çatma oda ve dehlîz ve tahtında bir bâb odayı müştemil mülk menzilde olan nısf hisse-i şâyi‘amı kızı müvekkile-i mezbûre Fâtıma’ya tarafeynden îcâb ve kabûlü hâvî bey‘-i bâtt-ı sahîh-i şer‘î ile iki yüz guruşa bey u temlîk ve teslîm <<eylediğimden sonra>> eyledikde ol dahi ber-vech-i muharrer iştirâ ve tesellüm ve temellük ve kabûl eyledikden sonra semeni olan meblağ-ı mezbûr iki yüz guruşu müvekkile-i mezbûre Fâtıma yedinden tamâmen ahz u kabz eyledikden sonra semeni olan meblağ-ı mezbûrun gabn ve tağrîrine müte‘allika âmme-i da‘vâdan kızı müvekkile-i mezbûrenin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi ba‘de’l-yevm menzil-i mahdûd-ı mezkûrun nısf-ı şâyi‘i müvekile-i mezbûre Fâtıma Hâtun’un mülk-i müşterâsı olmuşdur keyfemâ teşâ ve tahtâr mutasarrıfa olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ min-Zilhicceti’ş-şerîfe sene 1137.<br><br>Şuhûdü’l-hâl: Mehmed Çelebi b. Yahya, Mehmed Usta b. Mustafa, Ahmed Çelebi b. Hasan berber, es-Seyyid Ahmed Çelebi b. es-Seyyid Mahmud, İbrahim Çelebi b. Muharrem, Halil Çelebi b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=22035"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22037"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>