﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 288<br>Hüküm no: 361<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Menzilcilerin ulaklara ferman ile tayin olunandan fazla beygir vermemesi</b><br><br>Mefâhirü’l-kuzât ve’l-hükkâm ma‘denü’l-fezâ’il ve’l-kelâm Edirne’den Âsitâne-i sa‘âdetime varınca yol üzerinde vâki‘ olan kādılar zîde fazluhüm tevkî‘-i refî‘-i hümâyûn vâsıl olucak ma‘lûm ola ki bazı umûr-ı mühimme ile memûr olan ulaklar yedlerinde olan fermân-ı şerîfemde ta‘yîn olunandan ziyâde bârgîr taleb eyledikleri mesmû‘-ı hümâyûnum olmağın imdi kangı menzilci o makūle fermân-ı şerîfimle ta‘yîn olunandan ziyâde bir bârgîr verilir ise hakkından gelinmek üzere Dergâh-ı mu‘allâm çavuşlarından husûs-ı mezbûr için Kula menziline ta‘yîn olunan kıdvetü’l-emâsil ve’l-akrân Mustafa Çavuş zîde kadruhû ma‘rifetiyle ahz ve Dîvân-ı hümâyûnuma ihzâr ve düstûrü’l-amel olmak için her menzil kasabasına işbu emr-i şerîfim sicillâta kayd olunmak bâbında fermân-ı âlîşânım sâdır olmuşdur. Buyurdum ki ( ) hükm-i şerîfimle vusûl buldukda sâdır olan emrim üzere amel edip dahi her kangı menzilci fermân-ı şerîfimle ta‘yîn olunandan ziyâde bârgîr verir ise hakkından gelinmek üzere ta‘yîn olunan mübâşir-i merkūm ma‘rifetiyle ahz ve Dîvân-ı hümâyûnuma ihzâr ve düstûrü’l-amel olmak için her menzil kasabasıyla işbu emr-i şerîfim sicillâta kayd etdirilip sâdır olan emr-i şerîfim mazmûn-ı münîfi ile âmil olasız. Şöyle bilesiz alâmet-i şerîfe i‘timâd kılasız.<br><br>Tahrîren fî evâhiri şehri Muharremi’l-harâm li-sene mi’e ve elf.<br><br>Be yurd-ı sahrâ-i Edirne</p>          <br><a title="Önceki sayfa" style="text-decoration:none" href="./ayrmetin.php?idno=28385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>