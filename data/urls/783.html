﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 94<br>Hüküm no: 66<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amasya’nın Zinnunâbad kazasındaki Hamdullah Çelebi Vakfı tevliyetinin sülüs hissesinin Ahmed’e tevcihi</b><br><br>Ma‘rûz-ı dâ‘î-i Devlet-i aliyyeleridir ki,<br><br>Sâdır olan fermân-ı âlîlerine imtisâlen medîne-i Merzifon nâibi es-Seyyid Derviş Mustafa Efendi dâ‘îlerinin mührü mutâbık işbu arzıyla rûznâmçe-i askerî kaleminden mahrec derkenâra nazar olundukda Anadolu’da Sivas eyâleti dâhilinde Amasya sancağında Zinnunâbad kazâsında vâki‘ Hamdullah Çelebi Vakfı’nın vazîfesi mukayyed olmayıp şurûtu nâ-ma‘lûm olarak humus mahsûlüyle tevliyeti bâ-berât-ı âlîşân Mustafa ve Mehmed ve Ahmed ebnâ-i İbrahim b. Mustafa nâm üç nefer karındaşların iştirâken üzerlerinde olduğu derkenârdan müstebân ve merkūm Mustafa mezkûr olmayarak ancak tevliyet-i mezkûre merkūmân Mehmed ve Ahmed’in bi’l-iştirâk tasarruflarında iken mezbûr Mehmed bilâ-veled fevt olup münhal olan hissesi müştereki karındaşı mezbûr Ahmed kendüye tevcîh olunmasını istid‘âsında olduğu meâl-i arz-ı mezkûdan nümâyân ise de merkūm Mehmed’in bilâ-veled fevti vâki‘ ve karındaşı mezbûr Ahmed umûr-ı vakfa a‘lem ve tevliyet-i mezkûreyi kemâ hüve hakkuhû idâre ve rü’yete muktedir olduğunu kazâ-i mezbûr ahâlîsinden Der-aliyye’de müsâfiren sâkinler Hacı Osmanzâde el-Hâc Ali ve Osmanzâde Mehmed nâm kimesneler dahi haber vermeleriyle bu sûretde münhal olan sülüs hisse tevliyet sülüs an-humus hisse mahsûlüyle karındaşı müştereki merkūm Ahmed dâ‘îlerine tevcîh ve yedine berat-ı şerîf-i âlîşân inâyet ve ihsân buyurulmak iktizâ eylediği huzûr-ı âlîlerine i‘lâm olundu. El-emr li-veliyyü’l-emr.<br><br>Fî 5 M sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=782"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=784"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o193"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>