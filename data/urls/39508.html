﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 219<br>Hüküm no: 216<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Çelebi b. Hasan’ın, damadı Ömer Çelebi b. İbrahim’deki alacaklarını taleb ettiği</b><br><br>İşbu bâ‘isü’l-kitâb Halil Çelebi b. Hasan nâm râcil mahfil-i kazâda dâmadı Ömer Çelebi b. İbrahim mahzarında üzerine da‘vâ edip mezbûr Ömer Çelebi’ye târîh-i kitâbdan dört yıl mukaddem yetmiş bin akçe ikrâz ve teslîm edip ol dahi istikrâz ve tesellüm eyledikden sonra yine merkūm Ömer Çelebi’ye mahmiye-i İstanbul’da Üskûbî çarşısında vâkı‘ lede’l-ahâlî ve’l-cîrân ma‘lûmü’l-hudûd bir bakkal dükkânımı ve Yemiş iskelesi çarşısında vâkı‘ merhûm Rüstem Paşa Vakfı’ndan olup icâre-i mu‘accele ve müeccele ile taht-ı tasarrufumda olan ma‘lûmü’l-hudûd bir bâb yemenici dükkânımı ve dükkân-ı mezbûra muttasıl olup merhûm Mehmed Ağa Vakfı’ndan yine icâre-i mu‘accele ve müeccele ile taht-ı tasarrufumda olan ma‘lûmü’l-hudûd bir bâb mahzenimi müddet-i ma‘lûme tamâmına varınca yılda yirmi altışar bin akçe ücret ile icâr ve teslîm edip ol dahi istîcâr ve tesellüm edip iki buçuk sene tasarruf ve istîfâ-i menfa‘at eyledi hâlâ cihet-i karzdan olan yetmiş bin akçe hakkımı ve iki buçuk yıllık ücretten zimmetinde olan altmış beş bin akçe hakkımı taleb ederim dedikde gıbbe’s-suâl mezbûr Ömer Çelebi cevâbında zikr olunan iki bâb dükkân ile mahzeni müdde‘î-i merkūmdan mukaddemâ yılda yedişer bin akçe ücret-i müeccele ile istîcâr ve tesellüm edip iki yıl tamâmına değin tasarruf eyledim zimmetimde ücret-i mezbûreden on dört bin akçe deynim vardır ziyâdeye istîcâr etmedim ve yetmiş bin akçe istikrâz ve kabz etmedim deyü inkâr edicek müdde‘î-i mezbûrdan beyyine taleb olundukda ba‘de’l-istimhâl imhâl olundukdan sonra sûret-i hâl gıbbe’t-taleb ve’s-suâl ketb ve tahrîr olundu.<br><br>Hurrire fî-evâʼili şehri Şevvâli’l-mükerrem li-sene târîh.<br><br>Şuhûdü’l-hâl: Ahmed Ağa reîsü’l-muhzirîn, el-Hâc Mahmud b. İsa, Mehmed b. Mustafa, Hacı Osman b. İbrahim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>