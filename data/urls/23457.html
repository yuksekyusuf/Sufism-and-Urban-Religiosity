﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 197<br>Hüküm no: 229<br>Orijinal metin no: [127-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Menahim v. Hanka’nın ev yerini Mihayil v. Menahim ile kardeşleri Baroh ve Harsule’ye sattığı</b><br><br>Havâss kazâsına tâbi‘ Hasköy mahallâtından Ahmed Çelebi mahallesinde sâkin Menahim v. Hanka nâm Yahudi meclis-i şer‘-i hatîr-i lâzımü’t-tevkīrde Mihayil v. Menahim ve karındaşları Baroh ve Harsule nâm Yahudiler muvâcehesinde ikrâr ve takrîr-i kelâm edip mahalle-i mezbûrede vâki‘ [128] iki tarafı Hatice Hâtun mülkü ve bir tarafı müşterî-i mezbûrlar mülkleri ve bir tarafı Menahim nâm Yahudi vakfı olan menzil yeri ile mahdûd ve mezbûrûn Mihayil ve Baroh ve Harsule ile mâbeynimizde müşterek bi’r-i mâ’ı müştemil bi’r-i mâ’ı tarafından on zirâ‘ ve bir tarafdan on yedi zirâ‘ ve bir tarafdan yirmi zirâ‘ ve bir tarafdan münharifen yirmi zirâ‘ mülk menzil yerini ve mârrü’z-zikr bi’r-i mâ’ın nısf hisse-i şâyi‘amı ve muhavvatayı ve kuyuyu müştemil mülk menzil yerini mezbûrûn Mihayil ve Baroh ve Harsule’ye ale’l-iştirâki’s-seviy nakd-i râyic fi’l-vakt yedi bin akçeye bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i mebî‘-i mahdûd eyledim, ba‘de’l-yevm zikr olunan menzil yeri ve muhavvatası ile mezbûrûn Mihayil ve Baroh ve Harsule’nin mülk-i müşterâlarıdır keyfemâ yeşâ’ûn ve yehtârûn mutasarrıf olsunlar dedikde mukırr-ı merkūmun ikrâr-ı meşrûhunu el-mukarru lehümü’l-mezbûrûn Mihayil ve Baroh Harsule bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fî evâhiri Recebi’l-ferd li sene semânin ve erba‘în ve elf.<br><br><br>Şuhûdü’l-hâl: Mehmed Beşe b. Veli, Ali Beşe b. Abdullah, Muslu b. Bayezid, Bünyamin v. Mosi, Yasef [v.] Salom, İlya v. Baroh </p>          <br><a title="Önceki sayfa" style="text-decoration:none" href="./ayrmetin.php?idno=23456"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23458"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>