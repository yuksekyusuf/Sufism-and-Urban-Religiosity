﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 269<br>Hüküm no: 210<br>Orijinal metin no: [69b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müslime Hatun bt. Abdullah’ın vakfiyesi</b><br><br>Lemmâ sebete mazmûnuhû ındî bi-şehâdeti Kābil b. Nasuh ve İlyas b. İdris bi-mahzari’l-hasmi’ş-şer‘î ve ene’l-fakīr Mehmed b. Ali el-Kassâmü’l-askerî bi-medîneti Kostantıniyye -ufiye anhümâ-<br><br>Mimmâ te‘allaka bihi’n-nazarü’l-fakīr Mehmed el-Kādî bi-Kostantıniyyeti’l-mahmiye -ufiye anhü-<br><br>Sûretün menkūletün an-asliha’l-mahfûz bi-izni’l-fakīr Ahmed b. Mehmed el-Müvellâ hılâfeten bi-mahkemeti Davudpaşa bi-Kostantıniyyeti’l-mahmiye -ufiye anhümâ-<br><br>Sâhibetü’l-hayrât Müslime Hatun bt. Abdullah meclis-i şer‘-i şerîfe hâzıra olup şöyle ikrâr ve i‘tirâf eyledi ki, işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahmiye-i Kostantıniyye mahallâtından el-Hâc Hamza mahallesinde kâin, tahtânî iki bâb hâneyi, fevkānî bir bâb hâneyi ve sofayı müştemil, hudûdu bir tarafdan Macuncuzâde İbrahim mülküne, bir tarafdan Attâr Receb mülküne, bir tarafdan el-Hâc Hamza Vakfı’na ve bir tarafdan tarîk-ı âmma müntehî olan cemî‘ menzilini cümle tevâbi‘i ve levâhıkıyla niyet-i sâfiye ve taviyet-i vâfiye üzere habs ve vakfeyledi. Menzil-i mezbûrda süknâyı evvelâ müddet-i hayâtınca kendine, sonra Zülfikar Beşe b. Abdullah nâm zevcine, sonra evlâdına, sonra vâkıfe-i merkūmenin utekāsına şart eyledi. Ba‘de’l-inkırâz, menzil-i mezbûrun icâre-i mu‘tâde ile icâreye verilip hâsıl olan ücret-i kirânın Medîne-i münevvere fukarâsına irsâlini şart etti ve menzil-i mezkûru li-ecli’t-tescîl mütevellî nasbettiği Pîrî Halîfe b. Süleyman’a teslîm, o dahî tesellüm eyledi. Vâki‘ ikrâr mütevellî-i mezkûr tarafından vicâhen ve şifâhen tasdîk edildi. Hâl bu minvâl üzere iken vâkıfe-i mezbûre vakfiyyetten rücû‘ edip menzil-i mezkûrun silk-i mülküne idhâlini talep ve mütevellî-yi mezkûrdan istirdâd eyledi. Mütevellî redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr, bey‘i, hibesi ve îrâsı câiz olmayacak şekilde, müseccel, müebbed bir vakıf olarak bi’l-ittifâk evkāf-ı lâzimeden oldu.<br><br>Cerâ zâlike ve hurrire fi’l-yevmi’s-sânî aşara min-Şa‘bâni’l-mu‘azzam li-sene selâse ve ışrîn ve elf.<br><br>Şühûdü’l-hâl: Derviş Ali b. Kurd, Ahmed b. Ahmed el-kayyım, el-Hâc Mustafa b. Nasuh, Hasan b. Abdullah er-râcil, Piyâle b. Yahya, Kabil b. Nasuh, İsa ed-debbâğ ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o757"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>