﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 369<br>Hüküm no: 423<br>Orijinal metin no: [69b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Abdulfettah Ağa’nın Mehmed Salih Ağa ve bazı şahıslarda olan alacağını tahsil için Hacı Hüseyin Ağa’yı vekil tayin etmesi</b><br><br>İsbât-ı vekâlet,<br><br>Bağdad-ı behişt-âbâd’da sâkin el-Hâc Abdulfettah Ağa b. el-Hâc Ali Düğmeci b. Abdullah tarafından ber-vech-i âtî vekâlet iddi‘â eden işbu bâ‘isü’l-vesîka el-Hâc Hüseyin Ağa b. Abdullah meclis-i şer‘-i şerîf-i enverde Mehmed Salih Ağa b. Mehmed mahzarında üzerine da‘vâ ve takrîr-i kelâm edip merkūm el-Hâc Abdulfettah Ağa’nın mezbûr Mehmed Salih Ağa zimmetinde cihet-i karzdan elli guruş alacak hakkı olup meblağ-ı mezbûru mezbûr Mehmed Salih Ağa’dan ve gāibân ani’l-meclis Hüseyin Ağa zimmetinde malından iştirâ ve kabz eylediği aded ve fiyâtı beynlerinde ma‘lûm ağabânî semeninden yüz seksen guruş ve es-Seyyid Kasım Ağa zimmetinde kezâlik beynlerinde ma‘lûm bâ-defter-i <<müfredât>> eşyâ-yı ma‘lûme semeninden beş yüz guruş alacak hakkı olmağla meblağ-ı mecmû‘-ı mezbûr altı yüz seksen guruşu dahi gāibân-ı merkūmândan taleb ve da‘vâ ve ahz ü kabza ve sâir zimem-i nâsda olan hukūkunu erbâbından taleb ve da‘vâ ve ahz ü kabza ve makbûzunu kendüye irsâle ve Âsitâne-i aliyye’de zuhûr eden umûrunu rü’yete tarafından sâlifü’l-beyân Bağdad’da şühûd mahzarlarında kabûlüme mevkūfe beni vekîl ve nâib-i menâb nasb ü ta‘yîn eylediğinde, ben dahi haber-i vekâlet bana vâsıl oldukda vekâlet-i mezkûreyi kabûl etmemle meblağ-ı mezbûr elli guruşu mezbûr Mehmed Salih Ağa’dan vekâletim hasebiyle taleb ederim, suâl olunsun dedikde, gıbbe’s-suâl merkūm Mehmed Salih Ağa dahi cevâbında merkūm el-Hâc Abdulfettah’a zimmetinde cihet-i mezbûreden elli guruş deyni olduğunu ikrâr, müdde‘î-i merkūmun vekâleti ma‘lûmum değildir deyü inkâr edicek müdde‘î-i merkūmdan ber-vech-i muharrer vekâlet müdde‘âsına mutâbık beyyine taleb olundukda ahrâr-ı ricâl-i Müslimînden ve sâlifü’z-zikr Bağdâd tatarlarından olup bu esnâda Âsitâne-i aliyye’ye gelen Abdullah Ağa b. el-Hâc Abdulfettah ve Abdurrahman Ağa b. Hasan li-ecli’ş-şehâde meclis-i şer‘a hâzırân olup isre’l-istişhâd fi’l-hakīka merkūm el-Hâc Abdulfettah’ın mezbûr Mehmed Salih Ağa zimmetinde cihet-i karzdan elli guruş hakkı olup meblağ-ı mezbûr elli guruşu merkūm Mehmed Salih Ağa’dan ve gāibân ani’l-meclis Hüseyin Ağa zimmetinde malından iştirâ ve kabz eylediği aded ve fiyâtı beynlerinde ma‘lûm ağabânî semeninden yüz seksen guruş ve es-Seyyid Kasım Ağa zimmetinde kezâlik beynlerinde ma‘lûm bâ-defter-i eşyâ-yı ma‘lûme semeninden beşyüz guruş alacak hakkı olmağla meblağ-ı mecmû‘-ı mezbûr altı yüz seksen guruşunu dahi gāibân-ı mezbûrândan ve sâir zimem-i nâsda zuhûr eden hukūkunu erbâbından taleb ve da‘vâ ve ahz ü kabza ve makbûzunu kendüye irsâle ve Âsitâne-i aliyyede zuhûr eden umûrunu rü’yete mezbûr el-Hâc Abdulfettah Ağa b. el-Hâc Ali Düğmeci b. Abdullah sâlifü’l-beyân Bağdad’da bizim huzûrumuzda işbu müdde‘î-i merkūm el-Hâc Hüseyin Ağa’yı kabûlüne mevkūfe vekîl ve nâib-i menâb nasb ü ta‘yîn eylediğinde ol dahi haber-i vekâlet kendüye vâsıl oldukda ol dahi vekâlet-i mezbûreyi kabûl eyledi, biz bu husûsa bu vech üzere şâhidleriz ve şehâdet dahi ederiz deyü her biri müttefikü’l-lafz [70a] ve’l-ma‘nâ edâ-yı şehâdet-i şer‘iye ettiklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 19 Ş sene [1]242.<br><br>Şühûdü’l-hâl: Muhzır Ali Çelebi, Muhzır Mehmed Çelebi, Muhzır Mehmed Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38802"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38804"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b369"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>