﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 167<br>Hüküm no: 176<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da öldürülen Ali Çavuş b. Mustafa’nın varislerinin hizmetkarı İsmail Çelebi b. Mahmud’daki alacağını almaları</b><br><br>Mihaliç kazâsında Runguş Paşa mahallesi sükkânından olup bundan akdem mahmiye-i İstanbul’da maktûlen vefât eden Ali Çavuş b. Mustafa’nın li-ebeveyn karındaşı kızı ve vârisesi Rahime bt. Abdülkerim nâm hâtûnun zevci ve tarafından husûs-ı câ’i’z-zikre vekîl-i müsecceli olan Mehmed Çavuş b. Mustafa meclis-i şer‘-i şerîf-i enverde müteveffâ-yı mezbûrun hayâtında hizmetkârı olan işbu bâ‘isü’l-kitâb İsmail Çelebi b. Mahmud mahzarında ikrâr ve takrîr-i kelâm edip bundan akdem mezbûr İsmail’den sen müteveffâ-yı mezbûrun terekesinden on sekiz yaldız altını ahz u kabz eyledin deyü da‘vâ etdiğimde ol dahi cevâbında müteveffânın zimmetinde cihet-i karzdan kırk guruş hakkım olmağla ahz eyledim deyü ikrâr ve kendüye hakkından ziyâde geçen iki yaldız altını müvekkile-i mezbûreye redd ü teslîm ol dahi ahz u kabz etdiğinden sonra müteveffâ-yı mezbûrun kalîl ve kesîr ve sâir nukūd ism-i mâl ıtlâk olunur terekesine müte‘allika âmme-i da‘vâdan mezbûr İsmail’in zimmetini ibrâ-i âmla ibrâ ve ıskāt eyledi, mezbûr biri birimiz ile vechen mine’l-vücûh ve sebeben mine’l-esbâb da‘vâ ve nizâ‘ımız ve hak ve müstahakkım kalmamışdır dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fil-yevmi’l-hâmis min-Saferi’l-hayr li-sene mi’e ve elf.<br><br>Şuhûdü’l-hâl: Mehmed Çelebi b. Hasan, Ali Bey b. Mehmed, İbrahim Çelebi b. Ahmed, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=28200"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28202"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>