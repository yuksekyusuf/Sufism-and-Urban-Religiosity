﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 469<br>Hüküm no: 530<br>Orijinal metin no: [112a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kedegralı Mehmed’in davası için yeni şahit talebi</b><br><br>Ma‘rûz.<br><br>Vilâyet-i Anadolu’da Amasya sancağında vâki‘ Kedegra kasabası ahâlîsinden sâhib-i arzuhâl Mehmed hasmı derûn-ı arzuhâlde mezkûrü’l-ism es-Seyyid Yahya Efendi mahzarında târih-i i‘lâmdan üç sene mukaddem mezbûr es-Seyyid Yahya Efendi mârru’z-zikr Kedegra kasabasında hâkimü’ş-şer‘ olmağla bi-gayr-ı vech-i şer‘î beni habs ve cebren beş yüz guruşum ahz etmişdir deyü da‘vâ eyledikde ol dahi inkâr etmeğin müdde‘î-i mezbûr müdde‘âsını isbât için ikāmet eylediği Molla Ahmed b. Mehmed ve Musa b. Mehmed nâm kimesneleri ba‘de edâ’i’ş-şehâde tezkiye için kıbel-i şer‘den Mevlânâ Mehmed Efendi b. Nurullah irsâl olunup sâkin oldukları Molla Fenarî Mahallesi ve Bitpazarı ahâlîsinden müseccelü’l-esâmî on beş nefer Müslimînden suâl eyledikde adl ve makbûlü’ş-şehâde olmadıkları bi’l-muvâcehe ihbâr etmeleriyle şâhidân-ı mezbûrân şehâdetlerinde mecrûhlar olmağla müdde‘î-i mezbûr müdde‘âsına şâhid-i adl ikāmetine havâle olunmuşdur. Fermân hazret-i veliyyü’l-emrindir.<br><br>Fî 20 Rebî‘ülâhir sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5453"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5455"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>