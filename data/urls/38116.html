﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 384<br>Hüküm no: 311<br>Orijinal metin no: [69b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Beşe’nin vefat eden Süleyman Odabaşı’nın varislerinden olduğu</b><br><br>Kezâlik akd-i meclis-i şer‘-i şerîf ettikde müteveffâ-yı mezbûrun li-ebeveyn er karındaşı oğlu usûbet-i nesebiye cihetinden ber-vech-i âtî vârisi olduğunu iddi‘â eden işbu bâ‘isü’l-kitâb Halil Beşe b. Mehmed meclis-i ma‘kūd-ı mezkûrda müteveffâ-yı mezbûrun sulbiye sagīre kızı Âişe’nin tesviye-i umûruna bâ-hüccet-i şer‘iyye vasiyy-i muhtârı olmağla terekesine bi’l-vesâye vaz‘-ı yed eden Süleyman Çelebi b. Mustafa mahzarında üzerine da‘vâ ve takrîr-i kelâm edip müteveffâ-yı mezbûr Süleyman Odabaşı benim babam mezbûr Mehmed ile li-ebeveyn karındaşlar olup babaları ismi Ahmed, dedeleri ismi İbrahim, vâlideleri ismi Âişe bt. İbrahim ve maskat-ı re’sleri vilâyet-i Anadolu’da medîne-i Kütahya nâhiyelerinden Örencik nâhiyesine tâbi‘ Ağarı karyesi olmağla müteveffâ-yı mezbûrun verâseti zevce-i menkûha-i metrûkesi Fâtıma Hatun bt. Mehmed ile sulbiye sagīre kızı mezbûre Âişe ve usûbet-i nesebiye cihetinden bana münhasıra ve tashîh-i meselesi sekiz sehmden olup sihâm-ı mezbûrenin bir sehmi zevcesi mezbûre Fâtıma Hatun’a ve dört sehmi sagīre-i mezbûre Âişe’ye ve bâkī üç sehmi bana isâbet edip zikr olunan üç sehme benden gayrı vâris ve müstahakk-ı âhar ol[ma]mağla hisse-i ırsiye-i şer‘iyyemi vasiyy-i mezbûrdan taleb eylediğimde bana teslîmden imtinâ‘ eder, suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden Dergâh-ı âlî yeniçerilerinin dokuzuncu sekbânlar odası bekçisi Ebubekir Odabaşı b. Ömer ve oda-i mezbûr neferâtından Ömer Beşe b. Hüseyin li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ-yı mezbûr Süleyman Odabaşı işbu müdde‘î-i mezbûr Halil’in babası Mehmed ile li-ebeveyn karındaşlar olup babaları ismi Ahmed ve dedeleri ismi İbrahim, vâlideleri ismi Âişe bt. İbrahim ve maskat-ı re’sleri vilâyet-i Anadolu’da medîne-i Kütahya nâhiyelerinden Örencik nâhiyesine tâbi‘ Ağarı karyesi olmağla müteveffâ-yı mezbûrun verâseti zevce-i menkûha-i metrûkesi Fâtıma Hatun bt. Mehmed ile sulbiye sagīre kızı Âişe’ye ve usûbet-i nesebiye cihetinden işbu müdde‘î-i mezbûr Halil’e münhasıra ve tashîh-i meselesi sekiz sehmden olup sihâm-ı mezbûrenin bir sehmi zevcesi mezbûre Fâtıma Hatun’a ve dört sehmi sagīre-i mezbûre Âişe’ye ve bâkī üç sehmi cihet-i mezbûrdan işbu müdde‘î-i mezbûr Halil’e isâbet edip zikr olunan üç sehme cihet-i merkūmeden müdde‘î-i mezbûrdan gayrı vâris ve müstahakk-ı âhar olduğu ma‘lûmumuz değildir, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr ilâ-âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=38115"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38117"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b384"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>