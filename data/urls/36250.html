﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 307<br>Hüküm no: 325<br>Orijinal metin no: [124-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki vakıflara ait işlemlerin Defterhane’ye nakli tarihinden itibaren bütün alım-satımlarla ilgili muamelatın Defterhane’den yapılması</b><br><br>İstanbul Kādılığı’na,<br><br>Fazîletlü Efendim Hazretleri,<br><br>Dersa‘âdet’de bulunan bi’l-cümle musakkafât-ı mevkūfenin ferâğ ve intikālleri mu‘âmelâtının Defterhâne’ye nakli târihinden i‘tibâren bi’l-umûm emlâk-ı sırfenin bey‘ ü şirâları mu‘âmelâtının dahi Defterhâne’de icrâsı ve bunlar için mehâkimde mu‘âmele yürütülmesi irâde-i seniyye iktizâsından olduğu hâlde ekser mehâkim-i şer‘iyede bazı emlâk-ı sırfenin mu‘âmelât-ı bey‘ ü şirâsı icrâ ve harc istifâsıyla i‘lâm-ı şer‘î i‘tâ kılınmakta olması merci‘-i senedâtın tevhîdi hakkındaki irâde-i seniyyeye mugāyir olduğundan ve bu makūle hüccetler muktezâ i‘lâmı olduğu cihetle Defterhânece îcâbı icrâ ve harc-ı nizâmîsi istifâ olunarak sened-i hâkānîsinin i‘tâsı lüzûmu makām-ı mecîden beldirilmekde ise de ashâb-ı emlâkden bu gibi hüccetler üzerine Defterhâne’ye mürâca‘at edenler mahkeme-i şer‘iyede harc verdikten sonra be-tekrâr Defter-i hâkānî’de harc vermeğe muvâfakat etmemekte ve bey‘ ve intikāl mu‘âmelâtının sened-i resmî olmadığı hâlde yalnız i‘lâmât-ı mezkûre ile icrâsını taleb etmeleriyle envâ‘-ı müşkilâta tesâdüf olunmakta bulunduğundan emlâkin bey‘ ü şirâsına müte‘allik her gûne mu‘âmelâta müdâhale ve hüccet-i şer‘iye i‘tâ olunmaması hakkında hükkâm-ı şer‘iyeye teblîgāt-ı lâzıme icrâsına dâir Defter-i Hâkānî Nezâret-i celîlesinden meb‘ûs tezkire [125] üzerine cereyân eden müzâkerâtı hâvî Şûrâ-yı Devlet Dâhiliye Dâiresi’nden i‘tâ olunan mazbatada bi’l-cümle emlâk-i gayr-ı menkūle ve arâzî ve musakkafât-ı mevkūfe senedâtının Defterhâne’den verilmesi ve bunların kayd ve mu‘âmelâtının bir merkezde bulundurulması devletçe ehem ve elzem görünerek bir nizâmnâme-i mahsûs neşrolunduğu hâlde ekser mahallerde hükkâm-ı şer‘in bu nizâma adem-i ri‘âyetiyle emvâl-i gayr-ı menkūle bey‘ ü şirâsında bâyi‘ ile müşteri beyninde akd edilen mukāveleyi mu‘teber ad etmekte ve de‘âvî-i vâkı‘ada sened-i resmî taleb olunmayıp bazı kere mu‘âmele-i bey‘ ü şirânın dahi mehâkimce icrâ olunmakta olmasından dolayı nizâm-ı mevzû‘un muhâfaza-i ahkâmıyla mu‘âmelâtca hâsıl olan iğtişâşın ref‘i hakkında doksan altı târihinde nezâret-i müşârün-ileyhâ makāmından vukū‘ bulan iş‘âr ve makām-ı senâverî ile olunan muhâbere üzerine her nev‘ emlâk ve arâzî ve musakkafât kuyûdât ve mu‘âmelâtının bir merkezde bulunup senedâtının oradan verilmesi hakkındaki nizâmın tamamı cereyân-ı ahkâmına ri‘âyetin vücûbu Mecelle Cem‘iyetince tasdîk olunarak umûmen hükkâm-ı şer‘iyeye icrâ-yı teblîgāt edilmiş ve nezâret-i müşârün-ileyhânın şimdiki iş‘ârına göre bu bâbda ittihâz edilecek tedbîr teblîgāt-ı sâbıkāın bir sûret-i müessirede te’kîd edilmesinden ibâret bulunmuş olmasına mebnî nizâm-ı mevzû‘ hükmünün muhâfaza-i mer‘iyyeti emrinde bi’l-cümle hükkâm-ı şer‘iyeye ez-ser-i nev ve vesâyâ-yı mukteziye îfâsının makām-ı muhlisîye havâlesi tezekkür kılındığı gösterilmiş olduğu beyânıyla mûcebince iktizâsının îfâsı bâ-tezkire-i sâmîye-i vekâlet-penâhî iş‘âr olunmuş ve keyfiyet ta‘mîmen hükkâm-ı şer‘iyeye izbâr ve mülhakāta gönderilmek üzere işbu tahrîrâtın nüsah-ı kâfiyesi leffen tisyâr kılınmış olmağla ber-mûceb-i iş‘âr-ı sâmî vikāye-i hükm-i nizâma i‘tinâ ve dikkat buyurulması siyâkında tezkire-i sitâyişverî terkīm olundu.<br><br>Fî 17 Safer sene 1309, fî 9 Eylül sene 1307.<br><br>Şeyhülislâm<br><br>Mehmed Cemaleddin</p>          <br><a title="Önceki sayfa" style="text-decoration:none" href="./ayrmetin.php?idno=36249"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36251"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>