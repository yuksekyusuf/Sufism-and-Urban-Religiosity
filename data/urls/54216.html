﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 726<br>Hüküm no: 1191<br>Orijinal metin no: [98a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eskici Serkiz v. Karabet’in borcunu ödemesi</b><br><br>Ma‘rûz;<br><br>Mahmiye-i İslâmbol’da Ayasofya-i kebîr kurbünde sâkin sâhib-i arzuhâl Mehmed b. Ali medîne-i Üsküdar’da mahfil-i bâbda meclis-i şer‘-i hatîrde derûn-ı arzuhâlde ismi mezkûr Eskici Serkiz v. Karabet zimmî muvâcehesinde merkūm Serkiz zimmî bin iki yüz dört senesi Zilka‘deti’ş-şerîfe gurresi târihiyle müverrah yedimde olan bir kıt‘a temessük mantûkunca iktirâz ve kabz ve umûruna sarfla istihlâk eylediği seksen iki guruş ve en‘âm-ı şerîf bahâsından dahi on guruş ki cem‘an doksan iki guruş hakkımı taleb ederim deyü da‘vâ ve merkūm Serkiz zimmî cevâbında müdde‘î-i mezbûra ancak seksen iki guruş deyni olduğunu ikrâr ve en‘âm-ı şerîf bahâsından on guruşu inkâr etmeğin müdde‘î-i mezbûr ber-vech-i muharrer ziyâde müdde‘âsını beyâna kādir olamayıp talebiyle merkūm Serkiz zimmî gıbbe’t-tahlîfi’ş-şer‘î mûcebiyle müdde‘î-i mezbûr ziyâde müdde‘âsı’çün merkūm Serkiz zimmîye bilâ-beyyine mu‘ârazadan ba‘de’l-men‘ mertebe-i ikrârı olan seksen iki guruşun edâsıyla merkūm Serkiz zimmî ilzâm olunduğu rızâlarıyla Üsküdar Mahkemesi’nde tescîl ve mübâşiri es-Seyyid Ali Çavuş kulları iltimâsıyla huzûr-ı âlîlerine i‘lâm olundu.<br><br>Fî 27 min-Ş sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b726"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1001"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>