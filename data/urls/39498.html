﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 212<br>Hüküm no: 206<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koçak Mehmed Ağa b. Mustafa ile Hasan Bey arasında tımar tasarufu hakkında çıkan ihtilâfın çözülmesi</b><br><br>Dergâh-ı ma‘delet-penâh müteferrikalarından işbu bâ‘isü’l-kitâb Koçak Mehmed Ağa b. Mustafa Dîvân-ı refî‘ü’l-bünyân-ı sultânî -dâme medârü’l-emn ve’l-emânîde- erbâb-ı timârdan Hasan Bey b. ( ) nâm kimesneyi mahfil-i kazâya ihzâr ve üzerine da‘vâ edip mezbûr Hasan Bey bundan [akdem] bi-gayr-i hakkın yirmi dört bin fıddî akçemi ahz u kabz eyledi. Meblâğ-ı mezbûru hâlâ istirdâd ederin suâl olunsun dedikde gıbbe’s-suâl merkūm Hasan Bey cevâbında bundan esbak Rumeli’nde Niğbolu sancağında Eskicuma nâhiyesinde vâkı‘ karye-i Cuma ve gayrîden on sekiz bin akçe timâra mutasarrıf olan Sinan Çavuş oğlu Mehmed nâm kimesnenin fesâd ve iştikāsı zâhir olup timârı âhara tevcîh olunmak lâzım olmağla timâr-ı mezbûr cânib-i saltanat-ı aliyyeden Mehmed nâm za‘îme tevcîh olunup berât ettirip bana dahi mîr-i mîrân tarafından verilmeyip yedime berât-ı şerîf verildikden sonra mezbûr Mehmed Ağa mutasarrıf iken yedimde olan berâtım mûcebince timâr-ı mezkûra örfen ben müstehakkım deyü da‘vâ ve mezbûr Mehmed Ağa’nın tasarrufuna mâni‘ olduğumdan beynimizde nizâ‘ vâkı‘ olucak merkūm Mehmed Ağa zikr olunan da‘vâmdan benim ile yirmi dört bin akçe bedel üzerine sulh olup ba‘dehû bedel-i merkūm yirmi dört bin akçeye merkūm Koçak Mehmed Ağa kefîl olmağla kefâleti cihetinden meblâğ-ı mezbûrun on bir bin akçesin bana teslîm edip on üç bin akçesi zimmetinde kalmış idi. Hâlâ bâkī-i mezkûru dahi taleb ederim deyip on bir binden ziyâdesi makbûzu olduğunu inkâr edicek merkūm Hasan Bey zımnen cevâb-ı mezkûrunda kabzına mu‘terif olduğu meblâğ-ı merkūm on bir bin akçeyi sulh-i fâsid-i gayr-i meşrû‘ mukābelesinde kabz ettiğine mu‘terif olmağın makbûzu olan meblâğ-ı merkūm on bir bin akçemi müdde‘î-i merkūm Koçak Mehmed Ağa’ya redd ü teslîm içün merkūm Hasan Bey’e ba‘de’l-ilzâm tenbîh olundukdan sonra müdde‘î-i mezbûr Koçak Mehmed Ağa’dan da‘vâ ettiği meblâğın i‘tirâf olunan on bir bin akçeden ziyâdesi merkūm Hasan Bey’in makbûzu olduğuna beyyine taleb olunup ve ba‘de’l-istimhâl ikāmet-i beyyine içün imhâl olunup sûret-i hâl gıbbe’t-taleb ve’s-suâl ketb ve tahrîr olundu.<br><br>Hurrire fî-evâhiri şehri Ramazâni’l-mübârek.<br><br>Şuhûdü’l-hâl: Umdetü ulemâʼi’l-kirâm Şahâbî Ahmed Efendi, iftihârü’l-emâcid ve’l-a‘yân Ali Ağa b. Abdülmennân serçavuşân-ı Dergâh-ı âlî, fahrü’l-emâcid ve’l-a‘yân Ali Ağa kethüdâ-yı bevvâbân-ı Dergâh-ı âlî, zahrü’l-cuyûş Mustafa Çelebi el-mübâşir, el-Hâc Mahmud b. İsa, zahrü’l-cüyûş Yunus Çavuş b. Abdullah, Mustafa Çavuş b. Abdullah, Mehmed Çavuş b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>