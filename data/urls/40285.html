﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 86<br>Hüküm no: 6<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Nikola’nın ölen Mağdo bt. Maşol’un tek varisi olduğunu ispat ettiği</b><br><br>Havâss-ı aliyye kazâsına tâbi‘ Küçükçekmece nâhiyesinde Ayastefanos nâm karyede sâkine iken hâlik olan Mağdo bt. Maşol nâm Nasrâniye’nin li-ebeveyn ammisi oğlu ve hasrân vârisiyim deyu usûbet-i nesebiyye cihetinden verâset iddiâ eden Dimitri v. Nikola nâm zimmî meclis-i şer‘-i hatîr-i lâzimü’t-tevkīrde mirahor-ı kebîr tarafından karye-i mezkûrede vâki‘ beytü’l-mâl-ı âmmeyi zabta me’mûr olan Ali Bey b. Mustafa mahzarında üzerine takrîr-i da‘vâ edip hâlike-i mezbûre Mağdo’nun babası mezkûr Maşol benim babam mezkûr Nikola ile li-ebeveyn karındaşlar olup babaları ismi Kosta nâm zimmî ve maskat-ı re’si karye-i mezkûre olup verâseti usûbet cihetinden bana münhasıra iken mezbûr Ali Bey tereke-i hâlike-i mezkûreden olup karye-i mezbûrede vâki‘ bir tarafdan Papa Velisari nâm [zimmî] mülküne ve bir tarafdan Yani v. Aleksi mülküne ve iki tarafdan tarîk-ı âmma müntehî iki bâb tahtânî odayı ve cüneyneyi ve müşterek su kuyusunu ve bir mikdâr arsa-i hâliyeyi müştemil olan menzile tasarrufuma mâni‘ olunur suâl olunup kasr-ı yedine tenbîh olunması matlûbumdur dedikde gıbbe’s-suâl mezbûr Ali Bey müdde‘î-i mezkûr Dimitri’nin vech-i muharrer üzere verâsetini bi’l-külliyye inkâr edicek mezbûr Dimitri’den müdde‘âsını mübeyyine beyyine taleb olundukda fi’l-asl karye-i mezkûre ahâlîsinden olup mahmiye-i İstanbul’da Koca Mustafa Paşa mahallesinde sâkin Ömer b. Abdullah ve Samatya kurbünde sâkin Muharrem Beşe b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘î-i mezbûr Dimitri hâlike-i mezbûre Mağdo’nun li-ebeveyn ammisi oğlu olup mezbûr Dimitri’nin babası mezkûr Nikola hâlike-i mezbûrenin babası mezbûr Maşol ile li-ebeveyn karındaşlar olup babaları ismi mezbûr Kosta ve maskat-ı re’sleri karye-i mezkûredir müdde‘î-i mezbûr Dimitri hâlike-i mezbûre Mağdo’nun usûbet-i nesebiyye cihetinden hasran vârisi olup müdde‘î-i mezbûr Dimitri’den gayrı vâris-i ma‘rûfu ve terekesine müsatıhkk-ı âhar olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde gıbbe ri‘âyeti şerâiti’l-kabûl şehâdetleri makbûle olmağın mezbûrânın şehâdetleri mûcebince mezbûr Ali Bey’in menzil-i mezkûrdan kasr-ı yedine tenbîh olunup mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’l-hâmis min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: İsa Bey b. Ahmed, el-Hâc Ca‘fer b. Abdullah, İsmail Çelebi b. Yunus, Ahmed Çelebi b. Abdülkerim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o911"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>