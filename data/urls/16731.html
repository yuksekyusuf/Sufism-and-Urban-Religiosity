﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 162<br>Hüküm no: 117<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vârisi olmaksızın vefât eden Osman Beşe’nin vasiyeti ve beytülmâla kalan terekesi</b><br><br>Hurrire bi-ma‘rifeti men-aleyhi’l-iʻtimâd nemakahü’l-fakīr ileyhi azze şânühu Mehmed Necib el-müvellâ-hilâfeten bi-medîneti Ebî Eyyüb el-E[nsâ]rî -gufire lehû-<br><br>Dergâh-ı âlî -dâme mahfûfen bi’l-maʻâlî- cebecilerinden olup medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Davud Ağa Mahallesiʼnde sâkin iken bundan akdem vefât eden Osman Beşe b. Abdullah’ın zâhirde vâris-i ma‘rûfu olmayıp terekesi cânib-i beytülmâla âid olmağla tâife-i mezbûrûnun bâ-hatt-ı hümâyûn-ı şevket-makrûn beytülmâlını kabza meʼmûr olup hâlâ mahmiye-i İstanbul’da yeniçeri beytülmâlını kabza meʼmûr olan fahrü’l-akrân Hasan Ağa b. Abdullah tarafından vekîl-i sâbitü’l-vekâlesi beytülmâl nâzırı Hüseyin Ağa b. Ahmed ile müteveffâ-i mezbûrun sülüsünü tenfîze bâ-hüccet-i şer‘iyye vasiyy-i muhtârı Mollâ Mustafa b. Osman taleb ve ma‘rifetleriyle tahrîr ve fürûht olunan tereke-i müteveffâ-i mezbûrdur ki ber-vech-i âtî zikr olunur.<br><br>Fi’l-yevmi’t-tâsiʻ min-Recebi’l-ferd sene semân ve hamsîn ve mi’e ve elf.<br><br>Siyah poşu, 1 240 akçe Köhne fes, 1 60 akçe Köhne yeşil biniş, 1 210 akçe Köhne destâr, 1 41 akçe Köhne gömlek, 1 20 akçe Köhne iç yemenî, 1 60 akçe Köhne yorgan, 1 120 akçe Köhne yasdık, 4 160 akçe Köhne çakşır, 1 300 akçe Köhne çuka dolama, 1 720 akçe Çuka biniş, 1 720 akçe Def‘a çuka biniş, 1 500 akçe Def‘a köhne destâ[r], 1 120 akçe Köhne zıbın, 1 30 akçe Tencere 120 akçe Def‘a tencere, 1 120 akçe Nısf kayık 6.000 akçe Def‘a köhne nısf kayık 3.000 akçe Der-zimmet-i Halil Beşe 3.240 akçe Der-zimmet-i Ali Beşe 3.240 akçe Bacaoğlu’ndan makbûz 1.080 akçe Kayık icâresinden makbûz 480 akçe<br><br>Cem‘an yekûn: 20.581 akçe.<br><br>Minhâ el-ihrâcât:<br><br>Techîz ve tekfîn 1.440 akçe Deyn-i müsbet-i Mehmed Usta 3.000 akçe Deyn-i müsbet-i icâre-i kayık ve Bakkāl Mehmed Beşe 600 akçe Deyn-i müsbet-i Serpûşçu zimmî 720 akçe Resm-i emîn-i beytülmâl 2.050 akçe Resm-i kısmet 515 akçe Kalemiye-i kâtib 120 akçe Çukadâriye ve hüddâmiye 120 akçe Müjdegâne 300 akçe Dellâliye ve dükkâniye 650 akçe Kaydiye 30 akçe Sâir mesârif-i lâzıme 185 akçe<br><br>Yekûnü’l-mesârif: 9.730. Yalnız dokuz bin yedi yüz otuz akçedir.<br><br>Sahhe’l-bâkī: 10.850. Yalnız on bin sekiz yüz elli akçedir.<br><br>Minhâ, meblağ: 3.916. Yalnız üç bin dokuz yüz on altı akçedir.<br><br>Sahhe’l-bâkī bi-yedi emîni’l-mezbûr, meblağ: 6.934. Yalnız altı bin dokuz yüz otuz dört akçedir.<br><br>Hurrire bi-ma‘ri[feti] men-aleyhi’l-iʻtimâd nemakahü’l-fakīr ileyhi azze şânühu Mehmed Necib el-müvellâ-hilâfeten bi-medîneti Ebî Eyyüb el-Ensârî -gufire lehû-</p>          <br><a title="Önceki sayfa" style="text-decoration:none" href="./ayrmetin.php?idno=16730"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16732"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>