﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 60<br>Hüküm no: 12<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Seferoğlu Anaştaş v. Kiryako’nun sahip olduğu şerbethâne hisselerini manifaturacı Niğdeli Bayramoğlu Avram v. Kilimandos’a satması</b><br><br>Şerbethâne gediği 40000 guruş<br><br>Kezâlik teba‘a-i Devlet-i aliyye’nin Rum milletinden ve şerbethâneci esnâfından Hacı Seferoğlu Anaştaş v. Kiryako meclis-i şer‘-i şerîf-i hatîrde teba‘a-i Devlet-i aliyye’nin Rum milletinden olduğu bâ-ilmühaber mütehakkık olan bâ‘isü’r-rakīm mâ[n]ifaturacı Niğdeli Bayramoğlu Avram v. Kilimandos muvâcehesinde teba‘a-i Devlet-i aliyye’den esnâf-ı merkūme ustabaşılarından Dülbendcioğlu Andon v. Ohannes ve Abraham v. Kiryako ve Vasil v. Nikola hâzır oldukları hâlde ikrâr-ı tam ve takrîr-i kelâm edip mahmiye-i İstanbul’da Tavuk Pazarı nâm mahalde kâin bir tarafdan Esir Pazarı Hanı ve bir tarafdan Baklalı Hân ve ba‘zen Hacı Sarafim bakkal dükkânı ve bir tarafdan berber dükkânı ve taraf-ı râbi‘i tarîk-i âm ile mahdûd Ayasofya-i Kebîr Câmi’-i şerîfi evkāfı müsakkafâtından Praşkova v. Sava ile sâir ma‘lûmü’l-esâmî kimesnelerin bi’l-icâreteyn taht-ı tasarruflarında olan şehriye doksan guruş kirâlı Serrâc Hanı koltuğu demekle arîf bir bâb şerbethâne derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme yüz yirmi sehm i‘tibârıyla doksan dokuz buçuk sehm hisse-i şâyi‘ası âharların yedlerinde mülkleri olup mâ‘adâ yirmi buçuk sehm hisse-i şâyi‘ası dahi akd-i âti’z-zikrin sudûruna değin yedimde olan sene-i sâbıka yani bin iki yüz yetmiş yedi senesi Şevvalü’l-mükerreminin on üçüncü günü târihiyle müverrah ve ol târihde rüsûm-i zecriye nâzırı olan sa‘âdetlü Nazif Beyefendi’nin mührüyle memhûr işbu bir kıt‘a sûret ve hâlâ rüsûm-i zecriye nâzırı izzetlü Hüseyin Ağa’nın bir kıt‘a ilmühaberi mantûklarınca yedimde mülk ve hakkım olmağla ben âlât-ı gedik-i mezkûrdan ber-minvâl-i muharrer mâlik olduğum yirmi buçuk sehm hisse-i şâyi‘a-i merkūmeyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ kırk bin guruşa merkūm Avram’a bey‘ ve temlîk ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm kırk bin guruşu tamamen bana def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm yirmi buçuk sehm hisse-i şâyi‘a-i âlât-ı gedik-i mezkûrde benim aslâ ve kat‘â alâka ve medhalim kalmayıp merkūm Avram’ın mülk-i müşterâsı ve hakk-ı sırfı olmuşdur dedikde gıbbe.<br><br>Fî 21 Zilka‘de sene 1278<br><br>Şuhûdü’l-hâl: Muhzır Feyzullah Ağa b. ( ), Muhzır el-Hâc Salih Ağa b. ( ), Muhzır Mustafa Ağa, Muhzır Şakir Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35686"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35688"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>