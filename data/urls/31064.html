﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 279<br>Hüküm no: 310<br>Orijinal metin no: [42a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mustafa’nın, Paşalı Mehmed b. Mustafa aleyhine açtığı kefalet davasını ispat edemediğinden muarazadan men edildiği</b><br><br>Mu‘ârazadan men‘<br><br>Ma‘rûz<br><br>Derûn-ı arzuhâlde mezkûretü’l-ism mu‘arrefetü’z-zât Emine bt. Mustafa nâm Hatun Çarşamba günü dîvân-ı âlide ve ba‘dehû du‘âhânemizde ma‘kūd meclis-i şer‘-i enverde sâhib-i arzuhâl Esirci Paşalı Mehmed b. Mustafa mahzarında yedimde olan bin iki yüz senesi Zilka‘desi târihiyle muvarrah bir kıt‘a deyn temessükü nâtık olduğu üzere gāib ani’l-meclis Çerkes Ahmed Ağa zimmetinde alacak hakkım olan üç yüz otuz guruşa merkūm Mehmed târih-i mezbûrda tarefeynden bi’l-emr ve’l-kabûl kefîl ve zâmin olup lâkin ben târih-i mezbûrdan beri Âsitâne-i aliyyeye müddet-i sefer ba‘îd olan ve diyâr-ı âharda olup benim işbu târihe gelince da‘vâ mümkün olmamışdı el-hâletü hâzihi zafer bulmamla meblağ-ı mezbûr üç yüz otuz guruşu bi-hükmi’l-kefâle merkūm Mehmed’den hâlâ taleb ederim deyü ba‘de’d-da‘vâ ve’l-inkâr müdde‘iye-i mezbûre ber-vech-i muharrer müdde‘âsına şâhid olmak üzere ikāme eylediği üç nefer kimesne edâ-yı şehâdet-i şer‘iyye edememeleriyle makbûle olmayıp şâhid-i âdil dahi ikāme edememekle müdde‘âsını isbâtdan izhâr-ı acz edip bi’s-sulb mezbûr Mehmed gıbbe’t-tahlîfü’ş-şer‘î mûcebiyle müdde‘iye-i mezbûre da‘vâ-yı mezkûresiyle merkūm Mehmed’e bilâ-beyyine mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-21 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31063"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31065"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>