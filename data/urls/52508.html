﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 189<br>Hüküm no: 198<br>Orijinal metin no: [59a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe ile oğlu Osman Beşe’nin ortak oldukları evi Hacı Mustafa Ağa Para Vakfı’na sattıkları</b><br><br>Medîne-i Üsküdar’da Mehmed Paşa mahallesi sâkinlerinden olup kendi tarafından asıl ve oğlu Osman Beşe tarafından ber-vech-i âtî vekîl olduğu Mehmed b. Ahmed ve Mustafa b. Ahmed nâm kimesneler şehâdetleriyle şer‘an sâbit olan Ahmed Beşe b. Muslu nâm kimesne meclis-i şer‘-i hatîrde ashâb-ı hayrâtdan işbu sâhibü’l-vesîka el-Hâc Mustafa Ağa b. Ali nâm kimesne mahzarında ikrâr ve takrîr-i kelâm edip mûmâ-ileyh el-Hâc Mustafa Ağa rızâen lillâhi te‘âlâ binâ eylediği sebîl ve mu‘allimhâne için kendi nukūd-ı mevkūfesine meşrûtiyyet üzere mütevellî ve nukūd-ı mevkūfe ile akār iştirâ eylemek üzere kıbel-i şer‘den me’zûn olduğuna binâen sekiz sehm i‘tibâriyla beş sehm irsen ve şirâen benim mülküm üç sehmi oğlum müvekkil-i mezbûrun mülkü olan mahalle-i mezbûrede vâki‘ etrâf-ı erba‘ası Kesedâr veresesi ve Taşçı Ali Ağa ve Dellâl Şa‘bân veresesi mülkleri ve tarîk-i âm ile mahdûd ve iki bâb fevkānî oda ve tahtında ahır ve kenîf ve bir mikdâr bahçeyi müştemil mülk menzil vakıf için mütevellî-i mezbûr el-Hâc Mustafa iki yüz yetmiş guruşa bey‘ <<u temlîk>> ve teslîm eylediğimde ol dahi vakıf için iştirâ ve tesellüm ve kabûl etmekle semeni olan meblağ-ı merkūm iki yüz altmış guruşu mütevellî-i mûmâ-ileyh yedinden bi’t-tamâm ve’l-kemâl ahz u kabz ba‘de’l-yevm menzil-i mahdûd-ı mezkûrda benim [ve] müvekkil-i mezbûr [59b] Osman Beşe’nin kat‘â alâka ve medhali kalmayıp vakf-ı mezbûr akārâtından olmuşdur <<keyfe>> dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Saferi’l-hayr li-seneti ihdâ ve hamsîn ve mi’ete ve elf.<br><br>Şuhûdü’l-hâl: İmâm Hüseyin Efendi b. Hasan, Kadı Mehmed Efendi b. Mehmed, el-Hâc İsmail b. Hasan, Süleyman Ağa b. Ahmed, el-Hâc Mehmed Ağa b. Ömer, Ali Çelebi b. Mustafa, Mustafa Çelebi b. Ali, Süleyman Çelebi b. Mehmed, Ali Çelebi b. Abdullah, Mehmed Efendi b. Mahmud, Hüseyin Bey b. Şa‘bân, el-Hâc Mehmed b. Abdülcelil, Müezzin Abdullah Halîfe b. el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o280"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>