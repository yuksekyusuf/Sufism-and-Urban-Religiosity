﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 338<br>Hüküm no: 492<br>Orijinal metin no: [73a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Beşe’nin evini istiğlâl yoluyla sattığı</b><br><br>Vilâyet-i Anadolu’da İznikmid kazâsına tâbi‘ Değirmenderesi karyesinde sâkin Mahmud Beşe b. Ali nâm kimesne meclis-i şer‘de Galata kazâsı muzâfâtından kasaba-i Kasımpaşa’da vâki‘ merkūme Meryem Hatun vakfeylediği nukūda bi’l-fi‘il mütevellî olan işbu râfi‘u’l-kitâb eş-Şeyh Mustafa Efendi [b.] Ali nâm kimesne mahzarında ikrâr ve takrîr-i kelâm edip karye-i mezbûrede vâki‘ bir tarafdan Hemsaboğlu demekle ma‘rûf Mustafa Beşe’nin veresesi mülkleri ve bir tarafdan karındaşım Hüseyin nâm müteveffânın veresesi mülkleri ve bir tarafdan Pîrî Mehmed bağı ve bir tarafdan tarîk-i âm ile mahdûd bir bâb fevkānî ve bir bâb tahtânî odaları ve kilârı ve sofayı ve hadîka-i zât-ı eşcâr-ı müsmire ve gayr-ı müsmireyi müştemil olan mülk menzilimi mütevellî-i merkūm eş-Şeyh Mustafa Efendi’ye yüz yirmi beş kıt‘a riyâlî guruş-ı kebîre bey‘ edip ol dahi mâl-ı vakf-ı mezbûr ile bi-tarîkı’l-istiğlâl iştirâ ve kabûl eyledikden sonra meblağ-ı mezbûru merkūm Mustafa Efendi yedinden tamamen ahz u kabz edip menzil-i merkūmu mahallinde kabz ve tesellüme müteveffâ-i mezbûru taslît eyleyip ol dahi varıp tesellüm ve kabz eyledikden sonra menzil-i mezbûru mütevellî-i merkūmdan târîh-i kitâb senesi Zilka‘deti’ş-şerîfesi gurresinde bir sene tamamına değin on iki buçuk riyâlî guruşa istîcâr edip ol dahi minvâl-i meşrûh üzere bana îcâr eyledi dedikde gıbbe’t-tasdîkı’ş-şer‘î menzil-i mezbûrun derkine ve ücret-i merkūmeye işbu hâzır bi’l-meclis el-Hâc İshak b. Ali kefâlet-i sahîha ile kefîl olmağın mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Zilka‘deti’ş-şerîfe li-sene erba‘a ve sittin ve elf.<br><br>Şuhûdü’l-hâl: Ramazan Efendi b. Mustafa, Mehmed b. Ali, Mehmed Çelebi b. Hüseyin, Ebûbekir Dede b. Hasan, Halil Beşe çukadâr, es-Seyyid Mustafa [b.] Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>