﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 269<br>Hüküm no: 420<br>Orijinal metin no: [95b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Nazperver bt. Abdullah’ın, ölen kocası Mehmed Reis b. Yusuf’un zimmetinde kalan mehrini terekesinden tahsil ettiği</b><br><br>Mahmiye-i Galata mahallâtından Kasımpaşa[’da] Câmi‘-[i Kebîr] mahallesi sâkinlerinden olup fevt olan merhûm Mehmed Reis b. Yusuf nâm kimesnenin zevcesi olan Nâzperver bt. Abdullah meclis-i şer‘de müteveffâ-yı mezkûrun oğlu Mustafa tarafından nehc-i şer‘î üzre vekâleti sâbit olan işbu hâmilü’l-hurûf Mustafa b. Mehmed mahzarında ikrâr ve i‘tirâf edip müteveffâ-yı mezbûr zevcimden bana ve merhûmun zevce-i âhiri olan Hatice’ye mehr-i müeccelimiz ihrâcından bâkī kalan nukūdu ve gayrıdan cem‘an yüz on beş bin akçeden sümün hisse hakkımız on dört bin üç yüz yetmiş beş akçe âid olup ale’l-infirâd yedişer bin yüz seksen yedişer buçuk akçe değmeyin meblağ-ı merkūm yedi bin yüz seksen yedi buçuk akçeyi mezkûr Mustafa[’dan] bedeli bi’t-tamâm ve’l-kemâl alıp kabz ettim. Bir akçe ve bir habbe hakkım kalmadı dedikde mukırra-i mezbûreyi mukarrun-lehü’l-mesfûr vicâhen ve şifâhen tahkīk ve tasdîk eyledikde mâ vaka‘a bi’t-taleb tahrîr olundu. Tahrîren fî evâili şehri Şevvâli’l-mükerrem sene 999.<br><br><br>Şuhûdü’l-hâl: El-Hâc Hasan b. Abdullah, el-Hâc Piyâle b. Abdullah, Abdülkādir b. Hamza ve Derviş b. Abdullah el-Müezzin ve Abdülkerim b. Mehmed el-İmâm ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18899"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18901"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>