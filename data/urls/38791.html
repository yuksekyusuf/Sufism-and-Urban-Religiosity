﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 360<br>Hüküm no: 411<br>Orijinal metin no: [68a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serezli Müderris İsmail Beyzade Abdullah Bey’in çiftliğini satması</b><br><br>Çiftlik mübâya‘ası, 8320<br><br>Mahmiye-i İstanbul’da Sultan Mehmed kurbünde Kirmasti mahallesinde sâkin merhûm Sirozî İsmail Beyzâde müderrisîn-i kirâmdan Abdullah Beyefendi tarafından husûs-ı âti’l-beyânda vekîl olduğu Yusuf Ağa b. İbrahim ve Mehmed Ağa b. Ali şehâdetleriyle sâbit olan müderrisîn-i kirâmdan Dersiâm Ahmed Efendi b. İbrahim meclis-i şer‘-i şerîf-i enverde bundan akdem fevt olan Abdulkadir b. Ebîbekir’in li-ebeveyn kız karındaşları işbu bâ‘iseteyü’l-vesîka Ümmügülsüm ve Rabia nâm sagīretânın hâlleri ve kıbel-i şer‘den vasîyy-i mansûbları Süleyman b. İbrahim mahzarında bi’l-vekâle ikrâr-ı tam ve takrîr-i kelâm edip akd-i âti’z-zikrin sudûruna değin müvekkilim mûmâ-ileyhin bâ-hüccet-i şer‘iye müstakıllen yedinde mülk ve hakkı olan zikri âtî emlâk ve hayvanâtın el-yevm sekiz bin dört yüz guruş semen-i misli olduğu ve emlâk-ı mezkûreyi sagīretân-ı mezbûretânın vasîleri sagīretân-ı mezbûretânın mallarından sagīretân-ı mezbûretân için semen-i mislinden noksâna şirâsı sagīretân-ı mezbûretân haklarında enfa‘ ve evlâ olduğu şâhidân-ı mezbûrân ihbârlarıyla zâhir olan zikr olunan Siroz kazâsına tâbi‘ Porsık? karyesinde vâki‘ Yazıcı Çiftliği demekle ma‘rûf fevkānî iki oda ve altı göz bir anbar ve bir bâb harem odası ve sekiz kiriş ve bir samanhâne ve dört kiriş bir ahır ve bir tereke mahzeni ve on üç bâb aylakçı menâzili ma‘a harman arsası ve yurt yerleri ile yine karye-i mezbûrede vâki‘ ma‘lûmü’l-hudûd on iki bâb köhne ortakçı menâzili ma‘a ahır ve bir samanhâne ve harman yerleri ve bir mikdâr havlu ve on bâb aylakçı odası veyirmi yedi bâb köhne çiftçi odası ma‘a havlu ve müştemilât-ı sâireyi hâvî bir bâb mülk çiftlik ile üç camus öküzü ve beş karasığır ve iki saban ve sâir âlât-ı çifti tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile semen-i mislinden noksân olan sekiz bin üç yüz yirmi guruşa sagīretân-ı mezbûretâna ale’l-iştirâki’s-seviyy bi’l-vekâle bey‘ ü temlik ve sagīretân-ı mezbûretân için mahâllinde zabta tarafımdan bi’l-vekâle vasîyy-i mezbûru taslît eylediğimde ol dahi sagīretân-ı mezbûretân için iştirâ ve temellük ve kabûl eyledikden sonra semen-i mezbûr sekiz bin üç yüz yirmi guruşu vasîyy-i merkūm sagīretân-ı mezbûretânın mâllarından bana def‘ ü teslîm, ben dahi yedinden bi’l-vekâle tamamen ahz ü kabz eyledim, fîmâ-ba‘d emlâk-ı muharrere-i mezkûre sagīretân-ı mezbûretânın ale’l-iştirâki’s-seviyy emlâk ve emvâl-i müşterâları ve hakk-ı sırfları olup müvekkilim mûmâ-ileyhin kat‘a alâka ve medhali kalmamağla mebî‘-i mezkûrun tağrîr ve gabnine müte‘allika da‘vâdan sagīretân-ı mezbûretânın zimmetlerini bi’l-vekâle ibrâ ve iskāt eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 11 Ş sene [1]242.<br><br>Şühûdü’l-hâl: Cemaleddin b. Mustafa, Ahmed b. Zeynelabidin, Muhzır Ebûbekir Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38790"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38792"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>