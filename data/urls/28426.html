﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 78<br>Hüküm no: 10<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İsmail b. Hacı Rıdvan’ın vakfettiği paranın vakfın mütevellisi Hacı Mehmed Çelebi b. Mahmud’ateslim edildiği</b><br><br>Mahmiye-i İstanbul’da Âşık Paşa mahallesinde sâkin iken bundan akdem vefât eden el-Hâc İsmail b. el-Hâc Rıdvan nâm sahibü’l-hayrın ber-vech-i âtî nukūduna bi’l-fi‘il mütevellî olan el-Hâc Mehmed Çelebi b. Mahmud meclis-i şer‘-i şerîf-i enverde fahrü’l-müderrisîn es-Seyyid Mehmed Emin Efendi b. el-merhûm es-Seyyid Hâşim Mehmed Efendi mahzarında bi’t-tevliye ikrâr-ı tâm ve takrîr-i kelâm edip müteveffâ-yı mezbûr el-Hâc İsmail hâl-i hayatında ve kemâl-i akl [ü] sıhhatinde işbu mezbûr es-Seyyid Mehmed Emin Efendi’nin yedine verdiği hüccet-i şer‘iye nâtıka olduğu üzere zimem-i nâsda olan min-haysü’l-mecmû‘ bin altı yüz elli sekiz guruş hakkım bi emrillâhi te‘âlâ fevt olduğumda ahz u kabz olunup meblağ-ı mezbûrdan evvelen yüz guruş techîz ve tekfînim ve sünnet-i seniyye üzere sâir levâzım-ı defnime harc u sarf olunup mâ‘adâdan on beş guruş düyûn-ı müteferrika ashâbına verile ve meblağ-ı bâkīden para üç akçe hesâbı üzere kırk bin sağ akçe ifrâz olunup işbu hazır bi’l-meclis umdetü’l-ulemâi’l-izâm efdalü’l-fudalâi’l-fihâm sa‘âdetlü La‘lîzâde eş-Şeyh Mehmed Efendi hazretlerinin re’y buyurdukları vech üzere meblağ-ı merkūm vakf ü habsolundukdan sonra meblağ-ı mezbûr yed-i mütevellî ile sâl be-sâl alâ vechi’l-helâl onu on bir hesâbı üzere istirbâh ve istiğlâl olunup hâsıl olan nemâsından beher sene kapamalar iştirâ ve fukarâya iksâ oluna deyü vasiyyet edip tenfîzine mezbûr es-Seyyid Mehmed Emin Efendi’yi tarafından vasîyy-i muhtâr nasb u ta‘yîn eyledikde ol dahi ber-vech-i muharrer vesâyet-i mezbûreyi ba‘de’l-kabûl mezbûr el-Hâc İsmail musırrân fevt olduğundan sonra meblağ-ı mezbûr ber-vech-i muharrer işbu yedimde olan vakfiye nâtık olduğu üzere müşârün-ileyh hazretlerinin re’yleri üzere vakf olunup mezbûr es-Seyyid Mehmed Emin Efendi [4a] yedinde kalmışidi. El-hâletü-hâzihî meblağ-ı mezbûr kırk bin sağ akçeyi mezbûr es-Seyyid Mehmed Emin Efendi bana bi’t-tamam def‘ u teslîm ben dahi bi’t-tevliye yedinden ahz u kabz eyledim meblağ-ı mezbûrdan mezbûrun yedinde bir akçe kalmadı dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Cumâdelâhire li-sene seb‘a ve mie ve elf.<br><br>Şuhûdü’l-hâl: Muhzırlar Kethudâsı el-Hâc Mustafa Efendi, İbrahim Çelebi b. Ahmed Tahtacı, Küçük İbrahim Çelebi b. Ahmed, Mustafa b. Süleyman, Receb b. Süleyman, Ahmed b. Ahmed, Ali Çelebi b. Bali, Mehmed Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28425"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28427"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o912"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>