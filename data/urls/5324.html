﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 392<br>Hüküm no: 400<br>Orijinal metin no: [92a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kocası Ahmed Çelebi b. Hamza’dan boşanan Afîfe bt. Mustafa’nın mehrini ve nafakasını tamamen aldığı</b><br><br>Mahmiye-i İstanbul’da İshakpaşa Mahallesi sâkinelerinden olup zâtı İbrahim Çelebi b. Hasan ve Mehmed Beşe b. Hamza nâm kimesneler ta‘rîfleriyle mu‘arrefe olan Afîfe bt. Mustafa nâm hatun meclis-i şer‘-i hatîr-i lâzımü’t-tevkīrde zevc-i sâbıkı Ahmed Çelebi b. Hamza nâm kimesne mahzarında ikrâr ve takrîr-i kelâm edip mezbûr Ahmed Çelebi zevcim olup beynimizde hüsn-i mu‘âşeretimiz olmamağla târih-i kitâbdan bir gün mukaddem beni talâk-ı bâyin ile tatlîk edip lâkin zimmetinde mütekarrir ve ma‘kūdun-aleyh olan iki bin akçe mehr-i müeccelim ile nafaka-i iddet ve meûnet-i süknâm için bi’t-terâzî ta‘yîn olunan altı yüz akçe ki cem‘an iki bin altı yüz akçeyi edâ etmeyip zimmetinde kalmışidi hâlâ merkūm Ahmed Çelebi meblağ-ı mecmû‘-ı mezkûr iki bin altı yüz akçeyi işbu meclis-i şer‘de bana tamamen def‘ ve teslîm ben dahi yedinden ahz u kabz edip hukūk-ı zevciyyete müte‘allika âmme-i da‘vâdan merkūm Ahmed Çelebi’nin zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: İbrahim Çelebi b. Hasan, Mehmed Beşe b. Hamza, Ahmed Efendi b. el-Hâc Veli, Molla Salih b. Mehmed, Molla Osman b. İbrahim, Mehmed Çelebi b. Abdullah bölükbaşı, Sarrac Mustafa b. Mehmed muhzır.</p>          <br><a title="Önceki sayfa" style="text-decoration:none" href="./ayrmetin.php?idno=5323"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5325"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>