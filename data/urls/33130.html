﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 258<br>Hüküm no: 232<br>Orijinal metin no: [53b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Edhem Ağa b. Mehmed’in menzilini Şerif Hafıze Hatun bt. Hasan’a sattığı</b><br><br>Menzil mübâya‘asıdır 3.000 guruşa<br><br>Mahmiye-i İstanbul’da Yenibahçe kurbünde Kapdan Sinanpaşa mahallesinde sâkin zu‘emâdan İbrahim Edhem Ağa b. Mehmed nâm kimesne meclis-i şer‘-i şerîf-i enverde bâ‘isetü’l-kitâb Şerîf Hafıze Hatun bt. Hasan tarafından husûs-ı âti’l-beyânı tasdîka vekîl-i şer‘îsi el-Hâc Hasan Efendi b. Hüseyin nâm kimesne mahzarında ikrâr-ı tam ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye silk-i mülk-i sahîhimde münselik olan mahmiye-i İstanbul’da Yenibahçe kurbünde Kapdan Sinanpaşa mahallesinde vâki‘ bir tarafdan Bezzâzistânî es-Seyyid Ali menzili ve bir tarafdan Hakkāk Osman Efendi menzili ve bir tarafdan Humbaracı İsmail Ağa menzili ve iki tarafdan tarîk-i âm ile mahdûd dâhiliyede tabaka-i ulyâda üç bâb oda ve bir divanhâne ve bir âbdesthâne ve bir kenîf ve tabaka-i vustâda iki bâb oda ve bir divanhâne ve bir âbdesthâne ve bir kenîf ve tabaka-i süflâda bir matbah ve bir mikdâr havlu ve bir bi’r-i mâ ve hâriciyede tabaka-i ulyâda bir bâb oda ve bir sofa ve bir mabeyn kapısı ve tabaka-i vustâda iki bâb oda ve bir mikdâr sofa ve bir âbdesthâne ve bir kenîf ve tabaka-i süflâda bir mikdâr havlu ve bir ahır ve bir bi’r-i mâ ve sokak kapısını ve müştemilât-ı sâir-i ma‘lûmeyi hâvî bir bâb mülk menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-mürâfık tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile üç bin guruşa müvekkile-i mezbûre Şerîfe Hafıze Hatun’a bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm üç bin guruşu bana def‘ ü teslîm ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile [54a] kabülü hâvî ibrâ ve iskāt dahi etmemizle fîmâ-ba‘d menzil-i mahdûd-ı mezkûrda benim aslâ ve kat‘a alâka ve medhalim kalmayup müvekkile-i mezbûre Şerîfe Hafize Hatun’un mülk-i müşterâsı ve hakk-ı sırfı olmuşdur keyfe mâ teşâ ve tehtâr mutasarrıfe olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 7 Receb sene 1238.<br><br>Şühûdü’l-hâl: İmâm el-Hâc Osman Efendi, Zu‘emâdan el-Hâc İsmail Efendi, Mehmed Efendi b. Halil, Zenneci el-Hâc Hafız Ahmed Efendi, es-Seyyid Mehmed Emin Efendi, es-Seyyid Ahmed Efendi, Abdullah Efendi b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=33129"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33131"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>