﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 398<br>Hüküm no: 333<br>Orijinal metin no: [90a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın ölmüş olan Pavlo’dan evini istiğlal tarîkiyle satın almış olduğu</b><br><br>Mahmiye-i İstanbul’da Karabaş Mahallesiʼnde sâkin işbu râfiʻü’l-kitâb Ahmed Ağa b. Mustafa meclis-i şer‘-i şerîf-i enverde Havâss-ı Refîʻa kazâsına tâbi‘ Karfa karyesinde mütemekkin iken bundan akdem hâlik olan Pavlo v. Deras nâm zimmînin evlâd-ı sıgārının tesviye-i emirlerine kıbel-i şer‘den bâ-hüccet-i şer‘iyye mahsûb vasîsi olup tereke-i hâlik-i mezbûra bi’l-vesâye vaz‘-ı yed eden İskerlet v. Lanbo nâm zimmî muvâcehesinde üzerine da‘vâ ve takrîr-i kelâm edip işbu yedimde olan istiğlâl hücceti nâtık olduğu üzere hâlik-i mesfûr Pavlo v. Deras v. Yuvan nâm zimmî bin yüz elli beş senesi Recebi’l-ferdin on dördüncü günü karye-i mezbûrda vâki‘ bir tarafdan Andon mülkü ve bir tarafdan Elenbe mülkü ve iki tarafdan tarîk-i âm ile mahdûd büyût-ı adîdeyi muhtevî mülk menzilini iki yüz guruşa bi-tarîkı’l-istiğlâl bana beyʻ ve teslîm, ben dahi ber-vech-i muharrer iştirâ ve tesellüm ve kabz ve kabûl eylediğimden sonra meblağ-ı mezbûru hâlik-i mesfûr Pavlo zimmî yedimden bi’t-tamam ahz u kabz eylediğinden sonra sâlifü’z-zikr menzil-i mahdûd ba‘de’t-tahliyyeti’ş-şer‘iyye ve’t-tekābuzi’l-mer‘î târîh-i kitâbdan bir sene tamamına değin hâlik-i mesfûr Pavlo zimmîye otuz guruşa îcâr ve teslîm eylediğimde ol dahi istîcâr ve kabûl edip meblağ-ı mezbûr iki yüz guruş ile icâreden müctemiʻ otuz guruş ki min-haysü’l-mecmû‘ iki yüz otuz guruşu kable’l-ahz ve’l-fek hâlik olmağla meblağ-ı mezbûru terekesinden taleb ederim, suâl olunsun dedikde gıbbe’s-suâl ve’l-inkâr müdde‘î-i mezbûrdan müddeʻâsını mübeyyine beyyine taleb olundukda [90b] udûl-ı ahrâr-ı ricâl-i Müslimîn’den mahalle-i mezbûre sâkinlerinden Mehmed Ağa b. Abdullah ve diğer Mehmed Ağa b. Ali nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müdde‘î-i mezbûr Ahmed Ağa’nın yedinde olan istiğlâl hücceti nâtık olduğu üzere hâlik-i mesfûr Pavlo v. Deras? v. Yuvan nâm zimmî bin yüz elli beş senesi Recebi’l-ferdin on dördüncü günü karye-i mezbûrede vâki‘ bir tarafdan Andon mülkü ve bir tarafdan Elenye mülkü ve iki tarafdan tarîk-i âm ile mahdûd büyût-ı adîdeyi muhtevî mülk menzilini iki yüz guruşa bi-tarîkı’l-istiğlâl müdde‘î-i merkūm Ahmed Ağa’ya beyʻ ve teslîm, ol dahi ber-vech-i muharrer iştirâ ve tesellüm ve kabz ve kabûl eylediğinden sonra meblağ-ı mezbûru hâlik-i mesfûr Pavlo zimmî müdde‘î-i merkūm Ahmed Ağa yedinden bi’t-tamam ahz u kabz eylediğinden sonra sâlifü’z-zikr menzili ba‘de’t-tahliyyeti’ş-şer‘î ve’t-tekābuzi’l-mer‘î târîh-i kitâbdan bir sene tamamına değin hâlik-i mesfûr Pavlo zimmîye otuz guruşa îcâr ve teslîm eylediğinde ol dahi istîcâr ve kabûl edip biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-taʻdîl ve’t-tezkiye şehâdetleri makbûle olmağın gıbbe’t-tahlîfü’ş-şer‘î mûcebiyle baʻde’l-hükm müdde‘î-i merkūm Ahmed Ağa’ya tereke-i hâlik-i mezbûrdan meblağ-ı mezbûru edâ ve teslîme vasiyy-i mezbûr İskerlet zimmîye tenbîh-birle mâ-vaka‘a bi’t-taleb ketb olundu.<br><br>Fi’l-yevmi’l-âşir min-Cemâziyelâhir sene tisʻa ve hamsîn ve mi’e ve elf, 1159.<br><br>Şuhûdü’l-hâl: Mustafa Efendi [b.] Hüseyin, Ahmed Efendi [b.] Mustafa Efendi, Lütfullah Beşe [b.] Mehmed, Mehmed [b.] Abdullah, es-Seyyid Mehmed [b.] es-Seyyid Mustafa, Halil [b.] İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=16946"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16948"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>