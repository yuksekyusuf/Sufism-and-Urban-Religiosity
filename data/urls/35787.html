﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 188<br>Hüküm no: 112<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbethâneci esnâfından Maher v. Yasef’in mirasçıları ile Tuhafçı Menahim v. Yasef’e ait şerbethânenin Ekserci Nesim v. Yasef’e satılması</b><br><br>Şerbethâne mübâya‘ası<br><br>Kezâlik mahmiye-i İstanbul hısnı ebvâbından Balat kapısı dâhilinde el-Hâc İsa mahallesinde sâkin iken bundan mukaddem fevt olan teba‘a-i Devlet-i aliyye’nin Yahud milletinden ve şerbethâneci esnâfından Maher v. Yasef v. Menahim’in sulbî kebîr oğulları ve hasren vârisleri olup teba‘a-i Devlet-i aliyye’den oldukları Hahambaşı tarafından vürûd eden bir kıt‘a ilmühaber me’âliyle Enserci Yuda v. Davit ve Enserci Salomon v. Siton haberleriyle dahi zâhir ve mütehakkık olan Eskici Yasef ve Azar teba‘a-i Devlet-i aliyye’nin Yahud milletinden Tuhafçı Menahim v. Yasef hâzır olduğu hâlde meclis-i şer‘-i hatîrde teba‘a-i Devlet-i aliyye’nin Yahud milletinden olduğu bâ-ilmühaber mütehakkık olan bâ‘isü’r-rakīm Ekserci Nesim v. Yasef muvâcehesinde esnâf-ı merkūmenin Beyoğlu kolu ustabaşısı Andon v. Ohannes hâzır olduğu hâlde her biri ikrâr-ı tâm ve takrîr-i kelâm edip bâb-ı mezkûr dâhilinde Yanbolu Sinavisi? karşısında vâki‘ bir tarafdan Tenekeci Menahim menzili ve bir tarafdan Tenekeci Markado menzili ve bir tarafdan Tenekeci Avram menzili ve taraf-ı râbi‘i tarîk-i âm ile mahdûd merhûm Sultan Bayezid-i Velî Hân hazretlerinin evkāf-ı celîleleri müsakkafâtından babam merkūm Maher’in fevtiyle intikālinden bizimle hâzır-ı merkūm Menahim’in taht-ı tasarrufumuzda olan senevî yüz guruş kirâlı Haci Yasef koltuğu demekle arîf bir bâb şerbethâne derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin yüz yirmi sehm i‘tibârıyla altmış sehm hisse-i şâyi‘ası bin iki yüz kırk altı senesi Zilka‘deti’ş-şerîfesinin beşinci günü târihiyle müverrah ve ol târihde Mukata‘a-i Rusûm-i zecriye muhassılı olan Mehmed Nuri Beyefendi’nin mührüyle memhûr bir kıt‘a sûret mantûkunca hâzır-ı merkūm Menahim’in yedinde mülkü olup mâ‘adâ altmış sehm hisse-i şâyi‘ası dahi babamız müteveffâ-yı merkūm Maher’in hayâtında ile’l-fevt yedinde olup târih-i mezkûr ile müverrah mîr-i mûmâ-ileyhin mührüyle memhûr işbu bir kıt‘a sûret mantûkunca yedinde mülkü ve ba‘de fevtihî altmış sehm hisse-i şâyi‘a-i âlât-ı gedik-i mezkûr bize mevrûs olmağla biz âlât-ı gedik-i mezkûrdan akd-i âti’z-zikrin sudûruna değin ber-minvâl-i muharrer mâlik olduğumuz altmış sehm hisse-i şâyi‘a-i mezkûreyi bi-safkatin vâhidetin beş bin guruşa ve hâzır-ı merkūm Menahim dahi âlât-ı gedik-i mezkûrdan akd-i âti’z-zikrin sudûruna değin ber-vech-i meşrûh mâlik olduğu altmış sehm hisse-i şâyi‘a-i mezkûreyi kezâlik bi-safkatin vâhidetin beşbin guruşa tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile bâ-ilmühaber merkūm Nesim’e bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semenleri olan cem‘an on bin guruşu bize tamâmen def‘ u teslîm biz dahi yedinden bi’t-tamâm ve’l-kemâl ahz u kabz edip mebî‘-i mezkûrların tağrîr ve gabnlarına müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile ibrâ vü ıskāt ve her birimiz ber-vech-i muharrer âharın ibrâsını kabûl eyledik, ba‘de’l-yevm âlât-ı gedik-i mezkûrdea bizimle hâzır-ı merkūm Menahim’in aslâ ve kat‘â alâka ve medhalimiz kalmayıp merkūm Nesim’in mülk-i müşterâsı ve hakk-ı sırfı olmuşdur dediklerinde gıbbe’t-tasadîki’ş-şer‘î mâ-vaka‘a bi’t-taleb ketb olundu.<br><br>Fî Gurre-i Rebî‘ülevvel sene 1279<br><br>Şuhûdü’l-hâl: Muhzır Süleyman Ağa b. ( ), Muhzır İsmail Ağa b. ( ), Muhzır Şakir Ağa b. ( ), Muhzır Feyzi Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>