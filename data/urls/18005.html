﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 641<br>Hüküm no: 1052<br>Orijinal metin no: [119a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çatalca’nın Sergen karyesi reâyâsından hâlik olan Kostantin’in oğlu Nikola ile Zafiri arasındaki para, bağ, menzil ve arazi davalarının sulh ile bitirildiği</b><br><br>Maʻrûz;<br><br>Havâss-ı refîʻa muzâfâtından Çatalca nâhiyesi civârında Sergen nâm karye ahâlîsinden Kostantin nâm hâlikin sulbî kebîr oğlu ve hasran vârisi olduğu müteʻayyin olan Nikola nâm zimmî arzuhâl eden Zafiri nâm zimmî muvâcehesinde mesfûr Zafiri yedinde olup târîhiyle müverrah sulh ve ibrâyı nâtık mazmûnu mesfûr Nikolaʼnın ikrârıyla sâbit hüccet-i şerʻiyye derûnunda mastûr olan kürumu mülk bağ ve arazi-i maʻlûme ve nukūd akçe daʻvâsından mesfûr Nikola zimmî ferağ ve rücûʻ edip mesfûr Zafiri zimmî yedinden bu defʻa dahi teberruʻan refʻan-li’n-nizâʻ on sekiz guruş ahz u kabz edip derûn-ı hüccet-i mezkûrede olan kürumu mülk bağ ve arazi-i maʻlûme ve nukūd akçe ve hukūk-ı şerʻiyye-i sâireye müteʻallik târîh-i iʻlâma gelince âmme-i deʻavî ve mütâlebâtdan mesfûr Zafiri zimmînin zimmetini ibrâ-i âmm ile ibrâ ve katʻ-ı nizâʻ eyledim dedikde mesfûr Zafiri zimmî dahi tasdîk edip Eyüb mahkemesinde tescîl etdirdikleri bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâmin ve’l-ışrîn min-Zilkaʻdeti’ş-şerîfe li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=18004"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18006"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b641"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>