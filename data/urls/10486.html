﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 252<br>Hüküm no: 324<br>Orijinal metin no: [91a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Belkıs bt. İsmail ile Rabia bt. Mustafa’nın Mehmed Çelebi’den istiğlâl yoluyla borç aldıkları</b><br><br>Mahmiye-i Galata dâhilinde Sultân Bayezid mahallesinde sâkin iken bundan akdem müteveffâ olan İsmail Efendi b. Mustafa’nın verâseti sulbiye kebîre kızları Belkıs ve Ümmühânî nâm hatunlar ile li-ebeveyn kız karındaşı Râbia nâm hatuna münhasıra olduğu şer‘an zâhir ve mütehakkık oldukdan sonra mezbûre Belkıs tarafından ikrâr-ı âti’l-beyâna vekîl olup mezbûreyi ma‘rifet-i şer‘iyye ile ârifân olan Siyavuş b. Abdullah ve Mehmed Çelebi b. Mahmud nâm kimesneler şehâdetleri ile şer‘an vekâleti sâbite olan Mustafa Çavuş b. ( ) nâm kimesne ile mezbûre Râbia tarafından dahi ikrâr-ı âti’l-beyâna vekîl olup kezâlik şâhidân-ı mezbûrân şehâdetleri ile şer‘an vekâleti sâbite olan Ali Çelebi b. Yusuf nâm kimesne meclis-i şer‘de her biri bi’l-vekâle ikrâr ve takrîr-i kelâm edüp müvekkiletân-ı mezbûretân Belkıs ve Râbia mahmiye-i mezkûre muzâfâtından kasaba-i Beşiktaş’a tâbi‘ Maçuka mahallesinde vâki‘ bir tarafı Küçük Çavuş mülkü ve bir tarafı el-Hâc Kasım mülkü ve bir tarafı vâdi ve bir tarafı tarîk-i âm ile mahdûd merkūmetânın hisselerine ta‘yîn olunup [mülk-i] mevrûsları olan mülk bahçeyi mezbûr Mehmed Çelebi’ye iki yük fıddî râyic [fi’l]-vakt akçeye bi-tarîki’l-istiğlâl bey‘ ve teslîm edüp ol dahi ber-vech-i muharrer iştirâ ve tesellüm eyledikden sonra semeni olan meblağ-ı mezbûru müvekkiletân-ı merkūmetân mezbûr Mehmed Çelebi Bey yedinden tamâmen ahz u kabz eylediklerinden sonra yine bahçe-i mezkûreyi mezbûr Mehmed Çelebi müvekkiletân-ı merkūmetâna târih-i kitâbdan sene tamâmına değin otuz bin akçeye îcâr edüp onlar dahi istîcâr eylediler dediklerinde gıbbe’t-tasdîki’ş-şer‘î mâ-vaka‘a kayd şüd.<br><br>Tahrîren fî evâhiri Zilhicce li-sene isneyn ve sittîn ve elf.<br><br>Şühûdü’l-hâl: Veli Bey b. Abdülmümin, Abdullah Çelebi b. ( ), Mehmed Kapudan b. Mahmud, Mustafa b. Mehmed, Hızır b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10485"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10487"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o290"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>