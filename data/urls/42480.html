﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 314<br>Hüküm no: 374<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tophane Nazırı İbrahim Efendi’ye olan borcunu ödemesi hususunda Avram’a tenbihte bulunulması</b><br><br>Bâ-hatem-i Efendi<br><br>Ma‘rûz<br><br>Husûs-ı âtî’l-beyânın mahâllinde istimâ‘ ve tahrîri için savb-ı şer‘-i enverden mürsel mîrî kâtibi müderrisîn-i kirâmdan Mevlânâ es-Seyyid İbrahim Efendi mahmiye-i İstanbul’da Şıkk-ı evvel defterdârı olanlara mahsûs sarayda Başbâkīkulu Ağa’nın odasına varıp huzûr-ı Müslimînde akd-i meclis-i şer‘-i nebevî etdikde sâhib-i arzuhâl Tophâne Nâzırı İbrahim Efendi b. Ahmed meclis-i ma‘kūd-ı mezkûrda Avram v. Mihal nâm Yahûdi muvâcehesinde bin yüz altmış sekiz senesinde Yenişehir-i Fener’de mütemekkin Haymoğlu İlya nâm Yahûdi zimmetinde cihet-i karzdan hakkım olan beş bin guruş deyn ile beni bi-tarîkı’l-poliçe İstanbul’da mütemekkin şerîki mesfûr Avram üzerine mektûbuyla havâle etmekle ben dahi mektûbunu kendüye irâe ve havâleyi ifâde eylediğimde mesfûr [75a] Avram dahi kabûl ve meblağ-ı mezbûrun beş bin guruşunu bana edâ vü teslîm, ben dahi yedinden ahz u kabz etmiş idim. Bâkī kalan on bin guruş ile mesfûr Avram zimmetinde dahi cihet-i karzdan hakkım olan dokuz bin altı yüz elli yedi guruş ki cem‘an mesfûr Avram zimmetinde ciheteyn-i mezkûreteynden hakkım olan on dokuz bin altı yüz elli yedi guruşun ceste ceste dokuz bin üç yüz yetmiş guruşunu yedinden ahz ü istîfa edip bâkīsi olan on bin iki yüz seksen yedi guruşunu dahi hâlâ taleb ederim deyü da‘vâ ve mesfûr Avram cevâbında müdde‘î-i mezbûr İbrahim Efendi’den ancak altı bin altı yüz elli yedi guruş iktirâz ve kabz ve istihlâk etmiş idim deyü üç bin guruşunu inkâr ve ciheteyn-i mezkûreteynden bâkī el-ân zimmetimde müdde‘î-i mezbûra edâsı vâcib yedi bin iki yüz seksen yedi guruş deynim kalmışdır deyü ikrâr ü i‘tirâf etmeğin müdde‘î-i mezbûr İbrahim Efendi ziyâde müdde‘âsı olan meblağ-ı mezkûr üç bin guruşu beyâna ba‘de’l-havâle ikrârı mûcebince lâzım gelen yedi bin iki yüz seksen yedi guruşu müdde‘î-i mezbûr İbrahim Efendi’ye edâ ve teslîme mesfûr Avram’a tenbîh eylediğini mevlânâ-yı mezbûr mahâllinde tahrîr ve ba‘dehu ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 26 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>