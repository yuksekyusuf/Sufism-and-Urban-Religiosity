﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 77<br>Hüküm no: 28<br>Orijinal metin no: [3b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil b. Abdullah’ın, vefat eden Hüseyin Ağa’nın terekesinden dolayı Ayşe bt. Abdullah’ın zimmetini ibra etmesi</b><br><br>Terekeden ibrâ<br><br>Mahmiye-i İstanbul’da Şehremîni kurbünde sâkin iken bundan akdem fevt olan Hüseyin Ağa b. Ömer b. Abdullah’ın verâseti zevce-i merkûha-i metrûkesi Âişe bt. Abdullah nâm hatun ile li-ebeveyn er karındaşı oğlu Halil b. el-mezbûr Abdullah’a inhisârı tahakkukundan sonra mezbûr Halil meclis-i şer‘-i şerîf-i enverde işbu bâ‘isetü’l-vesîka zâtı mu‘arrefe mezbûre Âişe Hatun mahzarında bi’l-verâse ikrâr-ı tam ve takrîr-i kelâm edip mûrisimiz müteveffâ-yı mezbûr Hüseyin Ağa’nın hîn-i vefâtında el-hak lâbis olduğu köhne libâsından gayrı terekesi nâmına bir nesnesi zuhûr etmeyip üzerinde lâbis olduğu libâsı dahi el-hak köhne ve tekfînine vefâ etmeyip ziyâde bir nesnesi kalmamağla hukūk-ı mîrâsa ve sâire müte‘allika âmme-i da‘vâdan zevcesi mezbûre Âişe Hatun’un zimmetini bi’l-verâse ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 3 M sene [1]242<br><br>Şühûdü’l-hâl: Muhzır İbrahim Çelebi, Muhzır Ebûbekir Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38407"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38409"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>