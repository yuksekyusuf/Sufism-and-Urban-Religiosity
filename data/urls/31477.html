﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 121<br>Hüküm no: 69<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sahtiyancı Selvili Mustafa’ya olan borcunu ödemesi hususunda Uşaklı Tombay Mehmed’e tenbihte bulunulması</b><br><br>648 guruş hüküm<br><br>İstanbul’da Çukur Han’da sâkin sâhib-i arzuhâl Sahtiyâncı Selvili Mustafa b. Murad meclis-i şer‘-i enverde Uşaklı Tombay Mehmed b. el-Hâc Osman mahzarında mezbûr Tombay Mehmed bin iki yüz on dokuz senesi Recebi’l-ferd’inin yirmi yedinci günü gāib ani’l-meclis el-Hâc Hüseyin Efendi’den iki bin iki yüz on altı guruş iktirâz ve kabz ve istihlâk edip meblağ-ı mezkûr zimmetinde deyn-i sahîhi olduğunu nâtık târih-i mezkûr ile müverrah verilen işbu bir kıt‘a temessük mantûkunca meblağ-ı mezkûra ben dahi bi’l-emr ve’l-kabûl kefîl ve zâmin olduğumdan sonra deyn-i mezkûrun bin beş yüz altmış yedi buçuk guruşunu mezbûr Tombay Mehmed edâ ve teslîm edip bâkīsi olan altı yüz kırk sekiz guruşu gāib-i mezbûr benden kefâletime binâen ahz etmekle ben dahi bi’l-mürâca‘a mezbûr Tombay Mehmed’den taleb ederim deyü ba‘de’d-da‘vâ ve’s-suâl mezbûr Tombay Mehmed cevâbında müdde‘î-i mezbûrun ber-vech-i muharrer kefâletini ikrâr lâkin müdde‘î-i mezbûr meblağ-ı bâkī-i mezkûru edâ eylediğini inkâr etmekle müdde‘î-i mezbûr ber-vech-i muharrer edâ müdde‘âsını kuzâtdan Ahmed Efendi b. Mehmed ve Uşaklı Ahmed b. İbrahim şehâdetleriyle bi’l-muvâcehe ba‘de’l-isbât merkūm Tombay Mehmed müdde‘î-i mezbûrun edâsını dahi ikrâr etmeğin mûcebiyle meblağ-ı bâkī-i mezkûru müdde‘î-i mezbûra edâ ve teslîme mezbûr Tombay Mehmed’e tenbîh olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 19 N sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o664"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>