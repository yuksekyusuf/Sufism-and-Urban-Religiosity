﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 367<br>Hüküm no: 350<br>Orijinal metin no: [67a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Peştemalcioğlu Abraham’ın bakkal dükkânı gediğindeki hissesini Bakkal Vasil, Lefter ve Yorgi’ye sattığı</b><br><br>Bakkāl<br><br>İhrâc-şüd<br><br>Fî 5 Ramazan sene [1]276<br><br>Kaydı ihrâc-şüd<br><br>Fî 22 Şa‘bân sene [1]310<br><br>Âsitâne-i aliyye’de vâki‘ sarrâf tâifesinden Astarcı hanında mütemekkin Peştemalcioğlu Abraham v. Sahak nâm zimmî tarafından husûs-ı âtîde ikrâr ve takrîre vekîl olduğu Ustabaşı Sava v. Anaştaş ve Yuvakim v. Simyon nâm zimmîler şehâdetleriyle sâbit olan diğer Yuvakim v. Lefter meclis-i şer‘-i hatîrde bakkāl tâifesinden işbu bâ‘isü’s-sifr Vasil ve Lefter veledey Bali ve Yorgi v. Marat nâm zimmîler muvâcehelerinde bi’l-vekâle ikrâr-ı tâm ve takrîr-i kelâm edip müvekkilim mersûm Abraham zimmî mahmiye-i mezbûrede Sultan Mehmed Câmi‘-i şerîfi civârında Küçük Karaman nâm mahâlde kasab karşısında çörekçi fırını ittisâlinde Selami Çelebi dükkânı denmekle arîf bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla otuz sehmi İsmail Ağa’nın ve mâ‘adâ doksan sehmi dahi akd-i âti’z-zikrin sudûruna değin benim bâ-hüccet-i şer‘iyye yedimizde mülkümüz olmağla ben ber-minvâl-i muharrer mâlik olduğum doksan sehm hisse-i şâyi‘amı tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile ve şerîkim mezbûr İsmail Ağa’nın izn ü icâzetiyle mersûmûn Vasil ve Lefter ve Yorgi zimmîlere ale’l-iştirâk sekiz bin iki yüz elli guruşa bey‘ ü temlîk ve teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr sekiz bin iki yüz elli guruşu mâllarından bana tamâmen def‘ ü teslîm ve ben dahi yedlerinden ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan mersûmûn Vasil ve Lefter ve Yorgi zimmîlerin zimmetlerini kabûlü hâvî ibrâ-i âm ile ibrâ ve iskāt etmemizle fîmâ-ba‘d gedik-i mezkûrda olan doksan sehm hisse-i mezkûremde benim aslâ ve kat‘â alâka ve medhalim kalmayıp müşteriyyûn-ı mersûmûnun mülk-i müşterâları ve hakk-ı sırfları olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 20 Şa‘bân [sene 1247]<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi.<br><br>Ustabaşı Kiryako, Ustabaşı İsak, Kabzımâl Sava, İstefan v. Bratamos.</p>          <br><a title="Önceki sayfa" style="text-decoration:none" href="./ayrmetin.php?idno=34527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b367"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>