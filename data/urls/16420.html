﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 87<br>Hüküm no: 49<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın, ayrıntıları yazılı olan vasiyetini yerine getirmek üzere Ömer Çelebi b. Mustafa’yı vasî tayin ettiğine hükmolunduğu</b><br><br>Husûs-ı âti’l-beyânın mahâllinde istimâ‘ ve tahrîri içün savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Ali Paşa-yı Cedîd mahallesinde sâkin iken bundan akdem vefât eden el-Hâc Mustafa b. Abdullah’ın hayatında sâkin olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffâ-yı mezbûrun ber-vech-i âtî vasîyy-i muhtâr[ı] olduğunu iddi‘â eden işbu râfi‘u’l-kitâb Ömer Çelebi b. Mustafa meclis-i ma‘kūd-ı mezkûrda müteveffâ-yı mezbûrun li-ebeveyn kız karındaşı Hadîce Hatun bt. Abdullah tarafından vekîli [vekîl-i] müsecceli olup terekesine bi’l-vekâle vâzı‘u’l-yed olan Hadîce Hatun’un oğlu Salih Çelebi b. ( ) mahzarında üzerine da‘vâ ve takrîr-i kelâm edüp müteveffâ-yı mezbûr el-Hâc Mustafa b. Abdullah b. Abdurrahman hâl-i hayatında ve kemâl-i akıl [ve] sıhhatinde fevtinden bir gün mukaddem, ben bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz ve düyûn-ı müsbetem edâ olundukdan sonra terekemden üç bin akçe ıskāt-ı salâtım içün ifrâz ve devrolunup fukarâya tesâdduk oluna deyü vasiyet ve tenfîzine huzûr-ı Müslimînde beni vasîyy-i muhtâr nasb ü ta‘yîn <<eylediğimde>> edüp ben dahi ber-vech-i muharrer vesâyet-i mezbûreyi muvâcehesinde ba‘de’l-kabûl musırrân alâ-îsâihî fevt olmağla tenfîz-i vesâyâ murâd eylediğimde müvekkil-i mezbûr Salih Çelebi mâni‘ olur; suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden mahalle-i mezbûre sâkinlerinden Mehmed Efendi b. Mustafa ve el-Hâc Ali b. Mustafa nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd, fi’l-hakīka müteveffâ-yı [mezbûr] el-Hâc Mustafa b. Abdullah b. Abdurrahman hâl-i hayatında ve kemâl-i akıl [ve] sıhhatinde fevtinden bir gün mukaddem, ben bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz ve düyûn-ı müsbetem edâ olundukdan sonra terekemden üç bin akçe ıskāt-ı salâtım içün ifrâz ve devrolunup fukarâya tesâdduk oluna deyü mezbûr Ömer Çelebi’yi bizim huzûrumuzda vasîyy-i muhtâr nasb ü ta‘yîn edüp ol dahi ber-vech-i muharrer vesâyet-i mezbûreyi muvâcehesinde ba‘de’l-kabûl mezbûr el-Hâc Mustafa musırrân alâ-îsâihî vefât eyledi; biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye etdikde ba‘de’t-ta‘dîl ve’t-tezkiye şehâdetleri makbûle olmağın mûcebiyle müdde‘î-i mezbûrun ber-vech-i muharrer vesâyetine <<mezbûreyi ba‘de’l-kabûl>> ba‘de’l-hükm vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr el-Hâc Yusuf ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin [18a] mâ-vaka‘a bi’t-taleb ketb olundu.<br><br>Fi’l-yevmi’s-sâmin-aşer min-Recebi’l-ferd li-seneti seb‘a ve erba‘în ve miete ve elf.<br><br>Şuhûdü’l-hâl: Ali Ağa b., Ebûbekir Çelebi b. Mustafa, Ali Çelebi b. Mehmed, Ahmed Efendi b. Mustafa, es-Seyyid Ahmed Efendi b. Abdurrahim, Yahya Efendi b.</p>          <br><a title="Önceki sayfa" style="text-decoration:none" href="./ayrmetin.php?idno=16419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>