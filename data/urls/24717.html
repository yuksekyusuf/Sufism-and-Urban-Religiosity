﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 406<br>Hüküm no: 612<br>Orijinal metin no: [72a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Müteveffa Şeyh Budak Efendi’nin mîrâsının vasiyetine uygun dağıtıldığı</b><br><br>Mahmiye-i İstanbul’da Eski İmâret mahallesi sâkinlerinden Can Âlim demekle ma‘rûf olup bundan akdem vefât eden merhûm eş-Şeyh Budak Efendi b. Ali nâm müteveffânın ammîsi oğlu ve vârisi olan mefharü’l-kuzât Hasan Efendi b. Ali meclis-i şer‘-i hatîr-i lâzımü’t-tevkîrde, müteveffâ-yı mezbûrun tenfîz-i vesâyâsına vasiyy-i muhtârı olan umdetü erbâbi’t-tahrîr ve’r-rakam zübdetü ashâbi’t-takrîr ve’r-rakam Abdurrahman Efendi b. Mehmed muvâcehesinde ikrâr ve takrîr-i kelâm edip, bundan akdem müteveffâ-yı mezbûr hâl-i hayâtında yirmi bin akçe techîz ve tekfîn ve sâir mühimmât-ı lâzımesine ve zevcesi Belkıs Hâtuna mehr-i müecceli için otuz bin akçe ve sekiz bin dahi, cem‘an otuz sekiz bin akçe ve yirmi bir bin akçe mu‘takalarına vasiyyet edip, mûmâ-ileyh Abdurrahman Efendi vasiyy-i muhtârı olmakla ber-mûceb-i vasiyyet yirmi bin akçe techîz ve tekfîn ve sâir levâzımına harc ve sarf edip ve otuz sekiz bin akçe zevcesi mezbûre Hâtun’a ve yirmi bir bin akçe mu‘takalarına muhallefât-ı müteveffâ-yı mezbûrdan edâ ve teslîm etmiş, husûs-ı mezbûr benim dahi makbûlümdür, zikr olunan husûslara müte‘allik vechen mine’l-vücûh da‘vâ ve nizâ‘ım yokdur dedikde, mâ vaka‘a bi’t-taleb ketb olundu. Hurrire fî evâsıtı Şa‘bâni’l-mu‘azzam li sene seb‘a ve ışrîn ve elf.<br><br><br>Şuhûdü’l-hâl: Mustafa Çavuş, Receb Halife b. Abdülkādir, el-Hâc Mustafa b. Mehmed, Mehmed Çelebi b. Murad, İbrahim b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=24716"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24718"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b406"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>