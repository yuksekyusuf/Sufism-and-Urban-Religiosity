﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 273<br>Hüküm no: 340<br>Orijinal metin no: [71b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Menteş Mustafa Bey b. Gökçe’nin Çerkeş’e bağlı Tepebaşı köyünde olan emlakini Halil Efendi ve Ömer’e sattığı</b><br><br>Vilâyet-i Anadolu’da Kangırı [Çankırı] sancağında Çerkeş kazâsına tâbi‘ Tepebaşı nâm karye ahâlîsinden olup mahmiye-i İstanbul’da müsâfiren sâkin Menteş Mustafa Bey b. Gökçe nâm sipâhî meclis-i şer‘-i şerîf-i enverde Saraycık nâm karye sükkânından Halil Efendi ve el-Hâc Ömer <<ibni>> b. İbrahim mahzarında ikrâr-ı tâm ve takrîr-i kelâm edip babamdan mezbûr Gökçe’den bana intikāl edip karye-i mezbûre Tepebaşı sınırında vâki‘ tahdîd ve tavsîfden müstağni beynimizde ma‘lûmü’l-hudûd ve’l-kıt‘a ev yeri ve harmanyeri ve çayır ve bahçe ve çiftlik ve arâzi vesâir tasarrufumda olan tarlalarımı safka-i vâhide ile sâhib-i arz ma‘rifetiyle mezbûrân Halil Efendi ve el-Hâc Ömer’e ferâğ-ı kat‘î ile elli guruş mukābelesinde ferâğ ve tefvîz mezbûrân dahi iştirâken tefevvüz ve kabûl ve bedeli olan meblağ-ı mezbûr elli guruşu bana edâ ve teslîm ben dahi yedlerinden tamâmen ahz u kabz etdiğimden sonra mahallinde kabz ve zabt ve tasarrufa mezbûrânı taslît eyledim ba‘de’l-yevm arâzi-yi mezkûrda alâka ve medhalim kalmayıp cümle tevâbi‘iyle mezbûrânın dâhil havza-i tasarrufları olmuşdur dedikde gıbbe’t-tasdîki’l-vicâhî mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâmin aşer min-Rebî‘ülevvel li-sene mi’e ve elf.<br><br>Şuhûdü’l-hâl: Mustafa Efendi, Mustafa Sipâhî b. Hasan, Yusuf Sipâhî b. Abdi, Resul Sipâhî, Mahmud b. Mehmed, Kethudâ oğlu İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>