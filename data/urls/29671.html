﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 334<br>Hüküm no: 380<br>Orijinal metin no: [162-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm’ün Çömlekçi Mitro aleyhindeki alacak iddiasının Tekfurdağı Naibi huzurunda görülmesi</b><br><br>Tekfurdağı tarafına havâle<br><br>Ma‘rûz,<br><br>Tekfurdağı’nda Hasan Efendi mahâllesinde sâkin müteveffâ Sürgücü Mustafa’nın evlâd-ı sıgārı Süleyman ve Ömer’in vasiyy-i mansûbeleri derûn-ı arzuhâlde mezkûre ve zâtı mu‘arrefe Ümmügülsüm Çarşamba günü dîvân-ı âlîlerinde ve dâ‘îhânede ma‘kūd meclis-i şer‘-i münîrde bâ-fermân-ı âlî çavuş kulları ma‘rifetiyle ihzâr etdirdiği hasmı Çömlekçi Mitro ile bi’d-defa‘ât murâfa‘alarında yetmiş dokuz senesi Muharremi gurresinde vasîsi olduğum sagīrlerin malından menzilimde merkūm Mitro’ya sâfî beyaz akçe yedi yüz guruş ikrâz eylediğimde, ol dahi iktirâz [163] ve kabz ve istihlâk etmekle bi’l-vesâye taleb ederim deyü ba‘de’d-da‘vâ ve’l-inkâr müdde‘iye-i mezbûre müdde‘âsına Tekfurdağı’nda Soğukkuyu mahâllesinde sâkin Musa b. Musa ile Tekfurdağı Ağası kapısında Yamak Mehmed b. Ali nâm kimesneyi ikāme, onlar dahi edâ-yı şehâdet etmeleriyle tezkiye olunduklarında mezbûr Musa için udûlden olduğunu bu tarafda Tekfurdağı ahâlîsinden mevcûd olanlar ihbâr edip lâkin mezbûr Mehmed mechûlü’l-ahvâl olmağla cerh olunmağın yine Tekfurdağı’nda Akçeşme mahâllesinde sâkin Yusuf Ağa Câmi‘i İmamı Mehmed Efendi b. Ahmed nâm kimesneyi ikāme, ol dahi edâ-yı şehâdet edip lâkin ahvâlini bu tarafda bilir kimesne bulunmamağla Tekfurdağı’nda mahâllinden tezkiye iktizâ edip ve mezbûr Ümmügülsüm dahi bu tarafda âhar şâhid ikāmetinden âciz olmağla husûs-ı mezkûr mahâlline havâle buyrulup Tekfurdağı nâibi huzûrunda tarafeyn gadr ve himâyeden sıyânet olunarak hak ve adâlet üzere istimâ‘ ve faysal verilmek bâbında emr ü fermân hazret-i men-lehü’l-emrindir.<br><br>Fî 17 Rebî‘ülâhir sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29670"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29672"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>