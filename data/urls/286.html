﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 106<br>Hüküm no: 103<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Mehmed b. Numan’ın vârislerinin çiftlik ve tarlalarını el-Hâc Halil Ağa’ya sattıkları</b><br><br>Vilâyet-i Rumeli’nde Ohri kazâsına tâbi‘ Durine nâm karye ahâlîsinden olup bundan [akdem] fevt olan Mehmed b. Numan’ın bi’l-inhisâr vârisleri olan Vâlide ve Sâliha bt. Mehmed nâm hatunlar tarafından husûs-ı âti’z-zikre vekîl olup vekâleti hasm-ı câhid-i şer‘î mahzarında mezbûrenin zâtını ma‘rifet-i şer‘iyye ile ârifân olan Mehmed Ağa b. Mustafa Çavuş ve Mustafa Bey b. Osman şehâdetleri ile şer‘an sâbite olan zevci es-Seyyid Ahmed b. es-Seyyid Mustafa velâyeten kız karındaşı Fâtıma nâm hatun tarafından dahi mezbûrenin zâtını ma‘rifet-i şer‘iyye ile ârifân olan Hüseyin Bey b. Sefer Ağa ve Mehmed Çelebi b. Mustafa Çavuş şehâdetleri ile kezâlik hasm-ı câhid mahzarında şer‘an vekâleti sâbite olan zevci İsa b. Koçu nâm kimesneler mahfil-i kazâda aliyyetü’z-zât safiyyetü’s-sıfât tâcü’l-aliyy ve’s-sa‘âdât Vâlide Sultan -dâmet ismetuhâ- hazretlerinin kethüdâlığı hizmeti ile şeref-yâb olan bu kitâb-ı sıhhat-nisâbın sâhibi iftihârü’l-emâcid ve’l-ekârim câmi‘ü’l-mehâmid ve’l-mekârim el-Hâc Halil Ağa b. Ali Bey taraflarından ikrâr-ı âti’l-beyânı tasdîka vekâleti Ekmekçizâde Ahmed Ağa ve Abdurrahman Efendi b. Mehmed Efendi şehâdetleri ile sâbite olan İbrahim Çelebi b. Mehmed mahzarında ikrâr-ı tâm ve takrîr-i kelâm edip müteveffâ-i mezbûr Mehmed’den müvekkiletân-ı mezbûretâna intikāl edip karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd olup büyût-ı müte‘addideyi ve ahırı ve anbarı müştemil olan çiftlik tâ‘bir olunur menzil mûrisleri, bir kıt‘a ma‘lûmü’l-hudûd bağı müşârun-ileyh el-Hâc Halil Ağa’ya semen-i misilleri olan yirmi dokuz bin beş yüz nakd râyic fi’l-vakt fıddî akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bi-safkatin vâhidetin vekâletimiz hasebiyle bey‘ edip ol dahi iştirâ ve kabûl edip ve yine kadîmden çiftlik-i mezbûra tâbi‘ olmağla tahdîd ve tavsîfden müstağnî olan bir pullukluk tarlalar ve çayırların dahi hakk-ı tasarruflarını sâhib-i arz ma‘rifetiyle mûmâ-ileyh el-Hâc Halil Ağa’ya on iki bin mezbûru’n-na‘t akçe bedel mukābelesinde yine vekâletimiz hasebiyle tefvîz edip ol dahi tefevvüz ve kabûl eyledikden sonra semen-i mezbûr ile bedel-i merkūmdan müctemi‘ olan kırk bir bin beş yüz akçemi müvekkiletân-ı mezbûretâna îsâl etmek için yedinden bi’t-tamam ahz u kabz edip mûmâ-ileyh el-Hâc Mehmed Ağa’yı emlâk-i mezbûreyi mahallinde tesellüme ve mevâzi‘-i merkūme ve mevâki‘-i mersûmeyi zabt ve tasarrufa taslît eyledik dediklerinde vekîl-i mezbûr İbrahim Çelebi herbirini vicâhen tasdîk ve şifâhen tahkīk etmeğin mâ-hüve’l-vâki‘ gıbbe’t-taleb ketb ü sebt olundu.<br><br>Fi’l-yevmi’s-sâbi‘ aşer min-Şevvâli’l-mükerrem li-sene selâse ve sittin ve elf.<br><br>Şuhûdü’l-hâl: Ömer Efendi el-Kādı, Receb Efendi el-Müderris, Bayram Efendi el-mübâşir, Mehmed Bey b. Mustafa, Sefer Ağa b. Hüseyin, Mehmed Bey el-Bevvâbü’s-sultânî.</p>          <br><a title="Önceki sayfa" style="text-decoration:none" href="./ayrmetin.php?idno=285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>