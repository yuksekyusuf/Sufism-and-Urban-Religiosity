﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 473<br>Hüküm no: 617<br>Orijinal metin no: [127a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avanis’in, Ağazade İsmail aleyhinde alacak iddiasında bulunması</b><br><br>Ma‘rûz,<br><br>Arzuhâl eden Avanis zimmî mahfil-i şer‘iyyâtda derûn-ı arzuhâlde mezkûrü’l-ism Ağazâde İsmail Ağa mahzarında merkūm İsmail Ağa bundan akdem Tekfurdağı nâibi Numan Efendi’nin Kethüdâsı iken Tahtacı İsak zimmî zimmetinde eşyâ bahâsından ve karzdan dokuz yüz kırk guruşu [127b] nâbi-i merkūm huzûrunda ba‘de’d-da‘vâ ve’l-inkâr ber-vech-i muharrer müdde‘âmı şâhidân-ı mu‘addilân şehâdetleriyle ba‘de’l-isbât ve’l-hükm meblağ-ı mezbûrun i‘lâmını sana alıvereyim deyü bi-gayr-ı hakkın yüz yirmi guruşumu aldıkdan sonra i‘lâmı alıvermeyip <<meblağ-ı mezbûr merkūm İsmail>> zimmî-yi mezbûr ile beşyüz guruş bedel-i makbûza sulh etmeleriyle meblağ-ı mezbûr merkūm İsmail Ağa’da kalmış idi. Hâlâ meblağ-ı mezbûr yüz yirmi guruşu hâlâ taleb ederim deyü da‘vâ etdikde merkūm İsmail Ağa cevâbında müdde‘î-i mesfûr Avanis’den i‘lâm-ı mezkûrun harcı olmak üzere nâib-i merkūma ver deyü bana ancak rızâsıyla yüz guruş vermekle ben dahi nâib-i merkūma vermiş idim deyü yirmi guruş ziyâde müdde‘âsını inkâr ile ba‘de’d-def‘ ve’l-inkâr merkūm İsmail dahi def‘ini ve zimmî-yi mesfûr ziyâde müdde‘âsını beyâna havâle olunup henüz da‘vâlarına faysal verilmediği sâdır olan fermân-ı âlîlerine imtisâlen huzûr-ı âlîlerine i‘lâm olundu.<br><br>Fî 15 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o489"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>