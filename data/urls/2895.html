﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 469<br>Hüküm no: 577<br>Orijinal metin no: [106a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borçlarını ödemeleri hususunda Antepli Halil Çavuş ve sâirlerine tenbihte bulunulması</b><br><br>Vilâyet-i Anadolu’da medîne-i Diyabekir’de Katırpınarı mahalesi ahâlîsinden olup bundan akdem mahmiye-i İstanbul’da Valide Hanı’nda ticâret üzere iken vefât [eden] es-Seyyid Mehmed Çelebi b. ( ) babası ve hasren vârisi olduğu şer‘an sâbit olan bâ‘isü hâze’l-kitâb es-Seyyid İsmail Çelebi b. es-Seyyid Hasan meclis-i şer‘-i şerîfde Ayntablı Halil Çavuş b. İbrahim nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr hayâtında altı yüz esedî guruşunu mezbûr Halil Çavuş ile gāibân ani’l-meclis Mustafa Çavuş b. Hızır ve Mustafa Odabaşı b. ( ) nâm kimesnelere ikrâz ve teslîm ve mezbûrûna üç yüz kırmızı Diyarbekir bezini dahi yedi yüz esedî guruşa bey‘ ve teslîm edip mezbûrûn Halil Çavuş ve Mustafa Çavuş ve Mustafa Odabaşı dahi ale’l-iştirâki’s-seviyy iktirâz ve iştirâ ve tesellüm etdiklerinden sonra her biri meblağ-ı mezbûr altı yüz esedî guruşu ile semen-i mezbûr yedi yüz guruşdan âharın zimmetine lâzım gelen meblağa emr ü kabûlü hâviye kefâlet-i sahîha-i şer‘iyye ile kefîl olmuşlar idi, suâl olunup asâlet ve kefâletine binâen meblağayn-ı mezbûreynin mezbûr Halil Çavuş’dan alıverilmesi matlûbumdur dedikde gıbbe’s-suâl mezbûr [105b/M] Halil Çavuş kaziyye minvâl-i muharrer üzere olup gāibân-ı mezbûrân Mustafa Çavuş ve Mustafa Odabaşı ile müteveffâ-yı mezbûre cihet-i karzdan ve Diyarbekir bezi bahâsından bin üç yüz esedî guruş deynleri olup herbiri deyn-i mezbûrdan âharın zimmetine lâzım gelen meblağa emr ü kabûlü hâviye kefâlet-i sahîha-i şer‘iyye ile kefîl olduklarını tâyi‘an ikrâr u i‘tirâf etmeğin mûcebince meblağ-ı mezbûr bin üç yüz esedî guruşu asâlet ve kefâletine binâen müdde‘î-i mezbûra edâya mezbûr Halil Çavuş’a tenbîh olunmağın mâ-hüve’l-vâki‘ bi’t-taleb ketb olundu.<br><br>Fî 24 min-Ramazan sene 1081.<br><br>Şuhûdü’l-hâl: Seyyid Ağahanzâde es-Seyyid Ömer Çelebi, Seyyid Bedi‘ Yusuf Dâmâd İpekzâde, Hacı Bahaeddin b. Ahmed Çelebi, el-Hâc Hasan Çavuş, 2. B[ölük]?, el-Hâc Hızır b. İbrahim, Mustafa b. İsmail, Halil Çelebi b. Fazlı.</p>          <br><a title="Önceki sayfa" style="text-decoration:none" href="./ayrmetin.php?idno=2894"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2896"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>