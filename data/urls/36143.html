﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 216<br>Hüküm no: 218<br>Orijinal metin no: [57-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İlâm ve senedlerin muhteviyatına delil getirilmeden mahkeme hakimi tarafından amel edilmesi</b><br><br>Fazîletlü efendim hazretleri,<br><br>Mecelle-i Ahkâm-ı Adliye’nin bin sekiz yüz yirmi birinci maddesinde “usûlüne muvâfık ve şübhe-i tezvîr ve tasnî‘den sâlim olarak bir mahkeme hâkimi tarafından i‘lâm ve senedin bilâ-beyyine mazmûnuyla amel ve hüküm câizdir” deyü mastûr olduğundan Mecelle’nin târih-i neşrinden berü Der-aliyye mehâkim-i şer‘iyesinden hükmü veyâ ikrârı hâvî olarak verilip esnâ-yı mürâfa‘ada ibrâz olunan senedât-ı şer‘iyenin mazmûnları inkâr olundukda mahâll-i tanzîmi olan mahkemeden lede’s-suâl sicill-i mahfûzda mukayyed olduğu cevâbı alındığı hâlde mazmûnlarıyla bilâ-beyyine amel ve hükmolunmakda ve yine bu kabîlden olarak taşra mehâkim-i şer‘iyesinden verilip hâmişlerine Fetvâhâne’den mührü mutâbık ve meâli usûlüne muvâfık veyâhûd ikrâr ve vekâlet ve verâset beyânından ibâret idiği deyü işâret edilen senedât-ı şer‘iyenin mûceblerince îfâ-yı mu‘âmele kılınmakda ise de usûlüne muvâfık olup fakat hükmü muzammın olmayan idâne hücceti ve ikrâr-ı deyn i‘lâmı ibrâzıyla karz veyâ kefâletden dolayı da‘vâ vukū‘unda müdde‘â-aleyhin inkârına mebnî işbu i‘lâm ve hüccetin tanzîm olunan mahkemeden bi’s-suâl sicill-i mahfûzda mukayyed bulunduğu cevâbı alındıkdan sonra bilâ-beyyine mazmûnuyla amel ve hüküm câiz olacak mıdır yoksa bu gibi senedât-ı şer‘iyenin inkâr olunan mazmûnları bi’l-beyyine ısbâta tevakkuf edecek midir? Buraları müstefsir Rumeli Sadâret-i aliyyesinden verilen takrîr Mecelle Cem‘iyeti’ne lede’l-havâle Mecelle’nin madde-i mebsûtasında mezkûr olan sened ibâresinin hükmü hâvî bulunan senede tahsîsine delâlet eder bir kayd ve işâret olmadığından madde-i mebhûse hükmünün ıtlâkı üzere ibkāsı ya‘ni ta‘lîmât-ı seniyyeye tevfîkan tanzîm olunup usûlüne muvâfık ve şübhe-i tezvîr ve tasnî‘den sâlim olarak mehâkim-i şer‘iyeden verilmiş olan her nevi‘ i‘lâm ve senedât-ı şer‘iyenin bilâ-beyyine mazmûnuyla amel ve hüküm câiz olup ancak ta‘lîmât-ı seniyyenin neşrinden evvel mehâkim-i şer‘iyeden tanzîm ve i‘tâ kılınan senedâtın bilâ-beyyine mazûnuyla amel câiz olamayacağının ta‘mîmen hükkâm-ı kirâma bildirilmesi lüzûmu ifâde kılınmış ve sûret-i hâl Sadâret-i müşârün-ileyhâ ile sâir Dersa‘âdet mehâkim-i şer‘iyesine ve bi’l-umûm merâkiz ve elviye-i müstakille niyâbet-i şer‘iyelerine bildirilmiş olmağla taraf-ı fâzılânelerinden dahi ber-vech-i meşrû‘ îfâ-yı mu‘âmeleye himmet ve Dersa‘âdet nüvvâbına da teblîğ-i keyfiyet buyurulması siyâkında tezkire-i senâverî terkīm kılındı.<br><br>Fî 29 Rebî‘ülevvel sene [1]301 ve fî 16 Kânûn-ı sânî sene [1]299.<br><br>Ahmed Said</p>          <br><a title="Önceki sayfa" style="text-decoration:none" href="./ayrmetin.php?idno=36142"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36144"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>