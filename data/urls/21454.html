﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 574<br>Hüküm no: 390<br>Orijinal metin no: [94a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dilaver Bey’in, merhum Saraç Mustafa Kapudan’daki alacağını vasîden talep ettiği</b><br><br>Mahmiye-i Galataˈya tâbi‘ kasaba-i Tophâne mahallâtından el-Hâc Memi mahallesi sükkânından olup işbu bâ‘isüˈl-kitâb Dilaver Bey b. Abdullah nâm kimesne meclis-i şer‘-i hatîr-i lâzımüˈt-tevkīrde mahalle-i mezbûre sâkinlerinden olup bundan akdem deryâda şehîden vefât eden Sarrâc Mustafa Kapudanˈın evlâd-ı sıgārlarının tesviye-i umûrları’çün kıbel-i şer‘den mansûb vasîleri olmağla muhallefâtına vâzi‘uˈl-yed olan Abdülkadir Çelebi mahzarında üzerine da‘vâ ve takrîr-i kelâm edip müteveffâ-yı mezbûrun sıhhat-i hâlinde zimmetinde cihet-i deyn-i şer‘îden üç bin üç yüz kıt‘a esedî guruş hakkım olup Mısırˈa gider oldukda meblağ-ı mezbûr hâlâ zimmetinde deynimdir deyip alâ-ruûsiˈl-işhâd ikrâr dahi etmişdir lâkin kableˈl-ahz vefât etmekle tereke-i vâfiyesinden vermek üzere vasî-i mezbûrdan taleb ederim suâl olunup tenbih olunmak murâdımdır dedikde gıbbeˈs-suâl veˈl-inkâr müdde‘î-i mezbûrdan da‘vâsına mutâbık beyyine taleb olundukda udûl-ı Müslimînˈdenel-Hâc İshak b. Nurullah ve Salih Çelebi b. Receb nâm kimesneler li-ecliˈş-şehâde hâzırân biˈl-meclis olup isreˈl-istişhâd fiˈl-vâki‘ müteveffâ-yı mezbûr sıhhat-i hâlinde bizim huzûrumuzda müdde‘î-i mezbûra ber-vech-i muharrer üç bin üç yüz kıt‘a esedî guruş zimmetimde lâzımüˈl-edâ deynim vardır deyü ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle olmağın gıbbeˈt-tahlîfiˈş-şer‘î mûcebiyle ba‘deˈt-tenbîh mâ vaka‘a biˈt-taleb ketb olundu.<br><br>Fiˈl-yevmiˈl-âşir min-Şaʻbâniˈl-mu‘azzam li-sene erba‘a ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21453"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21455"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b574"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o934"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>