﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 416<br>Hüküm no: 359<br>Orijinal metin no: [117a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakubağa mahallesinde kiracısı olduğu vakıf evi tamir ettiren ancak yaptığı masarafı tespit ettirmeden ölen Mehmed Efendi’nin varisi küçük oğlu Abdülkadir’in vasisi tarafından bu tespitin yaptırılması</b><br><br>Dârü’s-saltanati’s-seniyye Kostantıniyyetü’l-mahmiye mahallâtından Ya‘kub Ağa mahallesinde bundan akdem vefât eden merhûm Mehmed Efendi’nin sulbî sagīr oğlu Abdülkadir’in kıbel-i şer‘-i şerîfden vasiyy-i mansûbesi olan vâlidesi İsmihan bt. Abdurrahman meclis-i şer‘-i şerîfe hâzıra olup takrîr-i kelâm ve ta‘bîr ani’l-merâm kılıp Haremeyn-i Muhteremeyn Evkāf-ı şerîfelerinden olup mahalle-i mezbûrede vâki‘ olup inde’l-ahâlî ve’l-cîrân ma‘lûmü’l-hudûd olan menzili merhûm-ı mezbûr Mehmed Efendi icâre-i mu‘accele ve müeccele ile mutasarrıf iken harcı icâre-i mu‘acceleden mahsûb olmak üzere mütevellî-i vakf tarafından binâya me’zûn olduğu hasebi ile menzil-i mezbûrda birkaç def‘a bazı ebniye ihdâs edip harcının tahammülünü yedine keşf ettirip lâkin âhir ömründe menzil-i mezbûrun muhavvata-i dâhiliyyesinde cânib-i şarkîsinde minvâl-i meşrûh üzere harcı icâre-i mu‘acceleden mahsûb olmak üzere kasr şeklinde bir musanna‘ oda ve hamâm üzerinde bazı kayağan ve menzil-i mezbûrun cânib-i garbîsinde dahi bir beyt-i sagīr ve bir tahta-pûş ve asma için mevcli boyalı bir çardak ve bir kemerli kârgîr zîr-i zemîn ve muhavvata-i hâriciyyesinde müceddeden bir ahır ve otluk damı dahi binâ ve ihdâs edip bu mezkûrât ebniye-i müceddedenin tahammülü dahi görülmedin vefât edip menzil-i mezbûr hasren sagīr oğlu merkūm Abdülkadir’e intikāl etmeğin sâlifü’z-zikr ebniyeye sarf olunan mâl yetîm-i mezbûr tarafından icâre-i mu‘accelesine mahsûb olmak için kıbel-i şer‘-i şerîfden üzerine varılıp ne mikdâr akçe harc u sarf olunduğu tahammülü görülmek matlûbumdur dedikde savb-ı şer‘-i şerîfden zümre-i müderrisînden Mevlânâ Ca‘fer Efendi ve Hâssa mi‘mârlardan Üstâd Hasan b. Hüseyin irsâl olunup zeyl-i kitâbda mastûretü’l-esâmî olan Müslimîn ile üzerine varılıp nazar ve zikr olunan kasr ve kayağan ve beyt-i sagīr ve tahta-pûş ve asma çardağı ve zîr-i zemîn ve ahırın ve otluk damının her birinin kerestesini fürâdâ takvîm ve kıymetlerini cem‘ ettiklerinde mecmû‘u elli altı bin üç yüz altmış akçe olup meblağ-ı merkūm mikdâr masrafında ittifâk ettiklerinde bi’l-fi‘il Haremeyn-i Muhteremeyn Evkāf-ı şerîfesine mütevellî olan Ali Bey b. Mehmed dahi meblağ-ı merkūmu icâre-i mu‘accelesinden [mahsûb] olmak üzere hesâb ve kabûl etmeğin vâki‘ hâli mevlânâ-yı mezbûr mahallinde tahrîr edip ba‘dehû meclis-i şer‘-i şerîfe gelip ihbâr edicek mâ-hüve’l-vâkı‘ bi’t-taleb ketb ve yed-i tâlibe def‘ olundu.<br><br>Tahrîren fî-evâili Cumâdelûlâ li-sene selâse ve selâsîn ve elf.<br><br>Şühûdü’l-hâl: Ahmed Efendi el-kādî, Abdülgani Efendi el-müderris, Mehmed Çavuş el-cündî, Ali Çavuş el-cündî el-Mübâşir, Seyyid Ali Çavuş el-mübâşir, Veli Bey Mütevellî-i sâbık, Mehmed Çelebi b. Abdülgani, Ahmed Beşe er-râcil, Mustafa Çelebi Kâtibü’l-vakf, Ali Beşe el-câbî.</p>          <br><a title="Önceki sayfa" style="text-decoration:none" href="./ayrmetin.php?idno=11689"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11691"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b416"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o710"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>