﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 207<br>Hüküm no: 179<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkāl Nikola v. Yuvan’ın kürek cezasının kaldırılması</b><br><br>Bakkāl Nikola zimmînin kürekden ıtlâkı<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede kâin bakkāl esnâfının pazarbaşıları Süleyman Ağa ve kâtibi Ahmed Efendi ve Bölükbaşısı Abdi ve esnâf-ı merkūme ustabaşıları Çakıroğlu Yorgi ve kabz-ı mâl Döğenci Yuvan ve Lazari ve Mihal ve Sava ve Kara Yuvan nâm zimmîler ve sâirleri İstanbul mahkemesinde meclis-i şer‘-i enverde Balkapanı Nâzırı es-Seyyid el-Hâc Ahmed Ağa ve tüccârdan es-Seyyid el-Hâc Hasan Ağa ve el-Hâc Mustafa Ağa ve el-Hâc İsmail Ağa ve sâirleri hâzır oldukları hâlde vilâyet-i Anadolu’da Edremisun kasabası re‘âyâsından olup mukaddemâ Âsitâne-i aliyyede Salmatomruk’da bakkāl iken müflis olan Nikola v. Yuvan nâm zimmî bundan akdem tüccâra olan düyûnunu bi’t-terâzî guremâ tarîkiyle ashâbına edâ ettikte esnâflıkdan ihrâc olunduktan sonra ashâb-ı düyûnuna ber-vech-i meşrûh edâ eylediği mebâliğ-i ma‘lûmeyi verdiği mahallerden geri almak zu‘muyla tüccâr ve esnâfı ta‘cîz ve tecrîm dâ‘iyesiyle rencîde eylediğine binâen müstahakk-ı tedîb olmağla bi’l-iltimâs bâ-i‘lâm-ı şer‘î ve bâ-fermân-ı âlî bir müddetden berü küreğe vaz‘ olunmuşdu el-hâletü hâzihî mesfûr Nikola zimmî fîmâ ba‘d kendi hâlinde olup kimesneye te‘addî ve rencîde etmemek üzere bize ta‘ahhüd edüp ıslâh-ı nefs ile teeddüb etmekle biz dahi mesfûrun bundan böyle kimesneyi ta‘cîz etmeyüp kendi kesbiyle meşgūl olacağına her birimiz müte‘ahhid olduğumuzda tüccâr-ı merkūmûn dahi ta‘ahhüdümüzü kabûl etmeleriyle mesfûr Nikola zimmînin akd ve ıtlâkıyla sebîli tahliye buyrulmak bâbında istid‘â-yı inâyet eylediğimiz i‘lâm olunmak matlûbumuzdur dediklerini tüccâr-ı hâzirûn-ı mezbûrûn dahi tasdîk ve kabûl etmeleriyle ol vechile istid‘âlarına müsâ‘ade-i seniyyeleri erzânî buyrulup mesfûr Nikola zimmînin afv ve ıtlâkıyla sebîli tahliye buyrulmak bâbında fermân-ı âlîleri sudûru re’y-i sâmîlerine menût idüğü mahkeme-i mezbûreden huzûr [-ı âlîlerine i‘lâm olundu.]<br><br>Fî 27 Ra sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>