﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 134<br>Hüküm no: 125<br>Orijinal metin no: [25b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tokat Arminos köyü mescidinin camiye çevrilerek hitabet görevine İbrahim b. Ebûbekir’in tayin edilmesi</b><br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda medîne-i Tokat kurâlarından Arminos nâm karyede vâki‘ mescid-i şerîfin bilâ-berât imâmı olan sahib-i arzuhâl es-Seyyid Ahmed ve Ömer nâm kimesne mescid-i mezkûrda evkāt-ı hamsede salât-ı mefrûzayı edâ edip bir tarafdan dahl olunmak îcâb etmez iken karye-i mezkûre sükkânından İbrahim nâm kimesne zuhûra gelip ecdâdlarımızın binâ ve ihyâ eylediği mescid-i mezbûra minber vaz‘ edip ba‘dehû bir-takrîb hitâbetin üzerine berat ettirip sahib-i arzuhâllere gadr-i küllî olduğundan bahisle muhdes olan hitâbet-i mezkûrun berat kaydı kaleminden terkīn olunmasını işbu arzuhâlle istid‘â ederler ise de fi’l-hakīka mescid-i mezkûrun cemâ‘ati kesîr olduğundan ahâlî-i karye mescid-i mezkûra müceddeden minber vaz‘ edip câmi‘-i şerîf olmağla bir hatîb nasb u ta‘yîn olunmak lâzım olduğundan ber-vech-i hasbî hatîb olan İbrahim b. Ebûbekir’e 49 senesi Saferü’l-hayrı târihinde kazâ-i mezbûr nâibi es-Seyyid İbrahim Zühdü Efendi’nin i‘lâmıyla tevcîh olunup üzerinde olduğu ve derkenârdan müstebân için tevcîh-i pâdişâhîsi sebkat edip bilâ-mûcib ref‘ ve terettübü hilâf-ı şer‘-i şerîf olmağla sahib-i arzuhâller istintâk olundukda mescid-i mezbûr ancak bizim mülk-i sarîhimiz olup asla mescid yokdur, hilâf-ı inhâ ile bizim ecdaddan? mülk olan mahalli câmi‘-i şerîfe binâ ile mülkümüz olan yerleri dâ‘iyesinde olduğu sahib-i arzuhâl şifâ[h]en …? etmiş ise de husûs-ı mezkûr fi’l-hakīka mülk müdür, yoksa mescid-i şerîf midir, bu tarafda tahkīk olu[nan] mevâddan mahâllinden isti‘lâma muhtâc olduğu huzûr-ı âlîlerine i‘lâm olundu.<br><br>Fî 17 R sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=841"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=843"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o184"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>