﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 202<br>Hüküm no: 236<br>Orijinal metin no: [132-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Ağa b. Musa Paşa vefat ettiği için vakfa intikal eden tasarrufundaki vakıf kiremit fırını hissesinin Yorgi v. Karaca’ya icâreteynle tefvîz edildiği</b><br><br>Mahrûse-i İstanbul’da vâki‘ merhûm Defterdâr İbrahim Efendi Vakfı’na evlâddan olu[p] meşrûtiyyet üzre mütevellî olan fahrü’l-a‘yân Mahmud Çelebi b. Mehmed meclis-i şer‘-i şerîfde Yorgi v. Karaca nâm zimmî mahzarında bi’t-tav‘i’s-sâf ikrâr ve takrîr-i kelâm edip vakf-ı mezbûrdan Hazret-i Ebâ Eyyûb el-Ensârî -aleyhi rahmetü Rabbihi’l-Bârî- kazâsına tâbi‘ Hasköy mahallâtından Ahmed Çelebi mahallesinde vâki‘ bir tarafı sâhil-i bahr ve bir tarafı sâbıkan Sekbânbaşı olan Kasım Ağa mülkü ve bir tarafı mütevellî-i mezbûr mülkü ve ba‘zan Ahmed Çelebi Câmi‘i haremi ve ba‘zan tarîk-i âm ve bir tarafı Kethüdâ Kadın Vakfı ile mahdûd bir bâb kiremitçi fırını ve alât ve levâzım ve tevâbi‘-i ma‘lûmesinin sekiz sehminden bir buçuk sehmini icâre-i mu‘accele ve müeccele ile tasarrufunda olan Ahmed Ağa b. merhûm Musa Paşa fevt olup tasarrufunda olan bir buçuk sehim vakfa intikāl edip zikr olunan bir buçuk sehmi icâre-i mu‘accele ile îcâr olunmak vakfa enfa‘ olmağın mezbûr Yorgi’ye yüz bin nakd-i râyic fi’l-vakt akçe icâre-i mu‘accele ve beher şehr doksan üçer buçuk akçe icâre-i müeccele ile tevliyetim hasebiyle îcâr edip mezbûr Yorgi dahi istîcâr ve kabûl ettikden sonra zikr olunan yüz bin akçe icâre-i mu‘acceleyi vakıf için ahz u kabz eyledim, ba‘de’l-yevm zikr olunan fırının sekiz sehimden bir buçuk sehmi mezbûr Yorgi’nin müfevvazıdır dedikde, mütevellî-i merkūmun ikrâr-ı meşrûhunu el-mukarru lehü’l-mezbûr Yorgi bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fi’l-yevmi’l-hâmis ve’l-ışrîn min Şa‘bâni’l-mu‘azzam li sene semânin ve erba‘în ve elf.<br><br><br>Şuhûdü’l-hâl: Derviş Mehmed Bey b. Abdüsselam, Osman Beşe b. Abdullah er-Râcil, Osman b. el-Hâc Ebûbekir, Ahmed b. el-Hâc Ebûbekir, Abdurrahman b. Mehmed, Mustafa Çelebi b. Abdullah er-Râcil, Kurd b. el-Hâc Mehmed, Mustafa Çelebi b. Derviş Mehmed, Rıdvan b. Abdullah, Ali b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=23463"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23465"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>