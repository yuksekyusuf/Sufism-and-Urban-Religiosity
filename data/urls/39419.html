﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 150<br>Hüküm no: 127<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un Rabia Hatun bt. Mehmed Efendi’ye rüşvet olarak vermiş olduğu paradan doğan alacak davasının anlaşmayla sonuçlandığı</b><br><br>Mahmiye-i Kostantiniyye’de Kirmastı mahallesinde sakine olan fahrü’l-muhadderât Âişe Hatun bt. Mahmud Çavuş tarafından vech-i âtî üzere sul[h] ve ibrâya ve bedel-i sulhu kabza vekîl olup vekâleti mezbûre Âişe’yi ma‘rifet-i şer‘iyye ile ârifân olan İsa b. Yusuf ve Şahin Bey b. Hasan el-Bârî şehâdetleriyle alâ-vechi’l-hasm sâbite olan kıdvetü’l-müderrisîni’l-kirâm mevlânâ Mehmed Efendi b. İsmail mahfil-i şer‘-i celîl-i lâzımü’t-tebcîlde bâ‘isetü’l-kitâb fahrü’l-muhadderât zahrü’l-muvakkarât Rabia Hatun bt. el-müvellâ el-merhûm Mehmed Efendi tarafından husûs-ı âtîye vekîl olup vekâleti nehc-i şer‘î üzere mahzar-ı hasmda sâbite olan fahrü’l-müderrisîn mevlânâ Mustafa Efendi b. Mehmed mahzarında ikrâr-ı tâm ve takrîr-i kelâm edip bundan akdem müvekkilem mezbûre Âişe Hatun müvekkile-i mezbûre Rabia Hatun’a bir husûs içün mâlından bi tarîki’r-rüşve altmış bin fıddî akçe verip ol dahi kabz etmeğin hâlâ meblâğ-ı mezbûru istirdâd edip da‘vâ ve taleb eyledikde mezbûre Rabia Hatun inkâr edip beynlerinde münâza‘ât-ı kesîre ve muhâsamât-ı şedîde ve hatîre vukū‘undan sonra beynlerine muslihûn tavassut edip vech-i âtî üzere sulh ve ibrâya ve kabza beni vekîl etmeğin ben dahi vekâletim hasebiyle husûs-ı merkūmu an inkâr otuz bin beş yüz fıddî râyic-i fi’l-vakt akçeye sulh ettiklerinde sulh-i mezbûru kabûl edip bedel-i sulh olan meblâğ-ı merkūm otuz bir bin beş yüz akçeyi bi’t-tamâm ve’l-kemâl vekîl-i mersûm yedinden alıp kabz edip mezbûre Rabia Hatun’un zimmetini husûs-ı merkūma müte‘allık cemî‘-i de‘âvî ve husûmâttan ibrâ-i âm ile ibrâ eyledim dedikde gıbbe’t-tasdîk ve’t-taleb mâ vaka‘a ketb ve tahrîr olundu.<br><br>Hurrire fî-evâsıtı şehri Şa‘bâni’l-mükerrem li-sene selâse ve selâsîn ve elf.<br><br>Şuhûdü’l-hâl: Es-sâbikûn</p>          <br><a title="Önceki sayfa" style="text-decoration:none" href="./ayrmetin.php?idno=39418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>