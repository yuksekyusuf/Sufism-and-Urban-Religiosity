﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 344<br>Hüküm no: 422<br>Orijinal metin no: [85b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri Canini’ye kefil olan Mosiko’nun alacaklı Mısır tüccârı Petro’ya borcu ödediği</b><br><br>Mısır tüccârından olup mahmiye-i İstanbul’da Yemiş iskelesi kurbünde sâkin Petro v. Moski nâm zimmî meclis-i şer‘-i şerîf-i enverde bâ‘isü hâze’s-sifr Mosiko v. Malabore nâm Yahûdî muvâcehesinde ikrâr ve takrîr-i kelâm edip yine Mısır tüccârından gāib ani’l-meclis Dimitri v. Canini v. Dimitri zimmetinde bundan akdem pirinç bahâsından hakkım olan beş yüz kırk bir guruşu taleb ve da‘vâ eylediğimde mesfûr Yahûdî “meblağ-ı mezbûr bende ve zimmetimdedir benden al” deyü lede’ş-şuhûd ikrâr ve işhâd etmeğin meblağ-ı mezbûru merkūm Yahûdî’den da‘vâ ve müdde‘âmı şühûd-ı udûlle muvâcehesinde ba‘de’l-isbât ve’l-hükm mesfûr Yahûdî meblağ-ı mezbûru tamamen bana edâ ve teslîm ben dahi yedinden tamamen ahz ve kabz eylediğimden sonra husûs-ı mezkûra ve târih-i kitâba gelince sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve muhâsamâtdan mesfûr Yahûdî’yi ibrâ-i âmm-ı kātı‘u’n-nizâ‘la ibrâ ve ıskāt eyledim. Min-ba‘d bir birimiz ile vechen mine’l-vücûh da‘vâ ve nizâ‘ ve husûmetimiz yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 9 Muharrem sene [1]144.<br><br>Şuhûdü’l-hâl: Mehmed Çelebi b. Abdullah, Salih Çelebi b. Süleyman, Abdullah b. Mustafa, Du‘âcı Molla İbrahim b. Mustafa, Kethudâ Mehmed Ağa b. Mehmed, Yakub b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6175"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6177"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>