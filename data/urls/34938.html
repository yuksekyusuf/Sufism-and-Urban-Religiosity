﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 331<br>Hüküm no: 285<br>Orijinal metin no: [105-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın Mustafa Efendi’ye borcunu ödemesi</b><br><br>20530 [guru]ş hüküm<br><br>[Ma‘rûz]<br><br>Bâ‘isü’l-i‘lâm Galatalı Hamamcı el-Hâc Mustafa Efendi b. Mustafa meclis-i şer‘-i münîrde tüccârdan Çorumlu es-Seyyid Ahmed Ağa b. el-Hâc Ahmed muvâcehesinde sene-i sâbıkā yani bin iki yüz elli yedi senesi şehri Rebî‘ülevvelinin yirmi birinci günü ben yirmi beş bin guruş ve mezbûr es-Seyyid Ahmed Ağa dahi kezâlik yirmi beş bin guruş ki cem‘an mâlımızdan elli bin guruş ifrâz ve birbirine halt edip fâide beynimizde beraber iktisâm olunmak üzere vücûh-ı ticâretde akd-i şirket-i inân edip mezbûr es-Seyyid Ahmed Ağa kabzımâl olmağla meblağ-ı merkūmu sene-i mezkûre Zilhiccetü’ş-şerîfesi gurresine değin a‘mâl edip ba‘dehû târih-i merkūmda fesh-i akd-i şirket birle hesâbını İstanbul’da Mısır çarşısında sehv ü galatdan ârî yegân yegân hesâb-ı sahîh ve mu‘teber tüccâr ma‘rifetleriyle rü’yet eylediğimizde lede’l-muhâsebe benim re’s-i mâl-ı mezkûrum olup mezbûr es-Seyyid Ahmed Ağa zimmetinde yirmi beş bin guruş alacağım zuhûr ettikde mezbûr es-Seyyid Ahmed Ağa hesâb-ı mezkûr hesâb-ı sahîh ile olup meblağ-ı merkūm yirmi beş bin guruş cihet-i mezkûreden zimmetinde bana deyni olduğunu ikrâr-ı kat‘î ile ikrâr dahi ettiğinden sonra dört bin dört yüz yetmiş guruşunu mâlından ol-mikdâr meblağa iştirâ ve kabz eylediğim ma‘lûmü’l-aded gâvsâle semeninden istifâ etmemle mâ‘adâ yirmi bin beş yüz otuz guruşu zimmetinde bâkī kalıp ve meblağ-ı bâkī-i merkūm zimmetinde bana deyni olduğunu nâtık yedime işbu bir kıt‘a pusulayı dahi vermekle meblağ-ı bâkī-i merkūm yirmi bin beş yüz otuz guruşu mezbûr es-Seyyid Ahmed Ağa’dan hâlâ taleb ederim deyü da‘vâ ettikde ol dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf [106] edip lâkin mukaddem rü’yet olunan hesâb-ı merkūmda sehv ü <galatdan>> galat olmağla tekrar rü’yet-i muhâsebe olunmak murâdımdır deyü takrîr-i meşrûhu üzere hesâb-ı mezkûru sehv ü galatdan ârî yegân yegân hesâb-ı sahîh ile rü’yet <<olunan>> eylediklerini mukırr iken mezbûr el-Hâc Mustafa Efendi’nin inkârına mukārin tasaddî eylediği tekrar rü’yet-i muhâsebe da‘vâsı meşrû‘a ve iltifâta şâyân olmayıp mûcebince mezbûr es-Seyyid Ahmed Ağa da‘vâ-yı mezkûresiyle müdde‘î-i mezbûr el-Hâc Mustafa Efendi’ye bî-vechi şer‘î <<men‘>> mu‘ârazadan ba‘de’l-men‘ sâlifü’l-beyân mezbûr es-Seyyid Ahmed Ağa’nın ikrâr ve i‘tirâfıyla lâzım gelen meblağ-ı bâkī-i merkūm yirmi bin beş yüz otuz guruşu müdde‘î-i mezbûr el-Hâc Mustafa Efendi’ye edâ ve <teslîmiyle>> teslîme mezbûr es-Seyyid Ahmed Ağa’ya tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 16 Rebî‘ülâhir sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34937"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34939"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>