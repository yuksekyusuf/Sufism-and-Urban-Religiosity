﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 103<br>Hüküm no: 73<br>Orijinal metin no: [12b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadı Mehmed Efendi b. Abdülhalim Efendi’nin elindeki Tanca asıllı Anber b. Abdullah isimli kölenin hür olduğuna hükmedildiği</b><br><br>İşbu bâ‘isü’l-kitâb orta boylu, elâ gözlü, Tancaviyyü’l-asl, sağ kaşında eser-i cerâhati ve sol koltuğunda tâ‘ûn yarası olan Anber b. Abdullah nâm gulâm-ı esved mahfil-i şer‘-i hatîrde kuzât-ı müteşerri‘în zümresinden olup kendiye mülkiyyet zu‘muyla vâzı‘ü’l-yed olan fahrü’l-kuzât Mevlânâ Mehmed Efendi b. el-Mevlâ el-merhûm Abdülhalim Efendi mahzarında üzerine da‘vâ edip ben diyâr-ı Mısriyye kuzâtından Kürd Süleyman Efendi’nin abd-i memlûkü olup bundan akdem hâl-i sıhhat-i zât ve zamân-ı nefâz-i teberru‘âtında mülkünde iken beni hasbeten lillâhi’l-Hallâk tahrîr ve i‘tâk edip sâir ahrâr-ı Müslimîn gibi hür olmuş iken müşârun-ileyh Mehmed Efendi bana mâlikâne vaz‘-ı yed edip tasarruf eder, kasr-ı yedine tenbîh olunmak taleb ederim dedikde gıbbe’s-suâl müşârun-ileyh Mehmed Efendi cevâbında gulâm-ı mezbûr mezkûr Kürd Süleyman Efendi’nin abd-i memlûkü olup bundan akdem diyâr-ı Mısriyye’de kādı olup giderken Bozcaada’da çıkıp ba‘dehû mesfûr Süleyman Efendi gemiye girip gidip mezkûr Anber adada kalıp giderken bi-emri’llâhi’l-Meliki’l-Kadîr eydî-i keferede esîr olup fevt olmağla gulâm-ı mezbûru zikr olunan adada beytü’l-mâl emîni olan ( ) nâm kimesneden üç bin akçeye iştirâ eyledim, mezbûr Süleyman Efendi mukaddemâ i‘tâk eylediğini bilmem deyü inkâr edicek müdde‘î-i merkūmdan da‘vâsına mutâbık beyyine taleb olundukda udûl-i Müslimînden eş-Şeyh Bâyezid b. Ali ve Mahmud Efendi b. Yusuf el-Müderris ve Rıdvan Bey b. Abdullah ve el-Hâc Rıdvan b. Abdullah nâm kimesneler li-ecli’ş-şehâde hâzırûn olup gıbbe’l-istişhâd fi’l-vâki‘ işbu gulâm-ı mezbûru bundan akdem mevlâ-yı mesfûr Kürd Süleyman Efendi bizim huzûrumuzda mülkünde iken hasbeten lillâhi’l-Hallâk tahrîr ve i‘tâk eyledi, el-ân merkūm Anber sâir ahrâr-ı Müslimîn gibi hürdür bu husûsa şâhidleriz, şehâdet ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mûcebiyle müdde‘î-i merkūmun hürriyetine hükm olunup mâ vaka‘a bi’t-taleb sebt olundu.<br><br>Tahrîren fî-evâsıtı Receb li-seneti târihihî.<br><br>Şuhûdü’l-hâl: Hamza Beşe b. Abdullah er-râcil, Mustafa Dede b. Abdülfettâh es-serrâc, Yusuf Bey el-cündî, Oruc Bey b. Abdullah el-Bevvâb, Osman b. Mustafa, Üstâd Perviz b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=39364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>