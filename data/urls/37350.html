﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 537<br>Hüküm no: 406<br>Orijinal metin no: [98b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Abdullah’ın vefatıyla çocuklarına nafaka tayin edilmesi</b><br><br>Mahmiye-i İstanbul’da Serv[i] mahallesinde sâkin iken bundan akdem vefât eden el-Hâc Yusuf b. Abdullah’ın sulbî sagīr oğlu Mustafa ve sagīre kızı Havva’nın tesviye-i umûruna vasiye-i mansûbeleri ve vâlideleri olup zâtı ta‘rîf-i şer‘î ile mu‘arrefe olan hâzınaları işbu hâfızatü’l-kitâb Safiye Hatun bt. Abdullah meclis-i şer‘de takrîr-i kelâm ve ta‘bîr ani’l-merâm edip vasiyeleri olduğum sagīrân-ı mezbûrân Mustafa ve Havva’nın nafaka ve kisveye eşedd-i ihtiyâc ile muhtâclar olduğunu babaları müteveffâ-yı mezbûrdan müntakil hisse-i irsiyelerinden kadr-ı ma‘rûf nafaka ve kisve-bahâ farz ve takdîr olunmak matlûbumdur dedikde vasiye-i mezbûrenin kelimât-ı meşrûhası vâkı‘a mutâbıka idiği lede’ş-şer‘i’ş-şerîf zâhir ve mukarrer olmağla hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri mal-ı müntakillerinden her birine yevmî ikişer para nafaka ve kisve-bahâ farz ve takdîr buyurup meblağ-ı mefrûz-ı mezbûr yevmî ikişer parayı sagīrân-ı mezbûrânın levâzım-ı zarûriyelerine harc ü sarfa inde’z-zarûre istidâne ve lede’z-zafer rücû‘a vasiye-i mezbûra izin birle mâ-vaka‘a bi’t-taleb kayd şüd.<br><br>Hurrire gurreti min-Rebî‘ülâhir sene 1110.<br><br>Şuhûdü’l-hâl: Mu‘îd Mustafa Efendi b. Mehmed, Abdülmuti Efendi, Ömer Efendi b. Mustafa, Süleyman Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0537"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1146"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>