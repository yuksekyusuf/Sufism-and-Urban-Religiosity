﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 528<br>Hüküm no: 519<br>Orijinal metin no: [76a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Alemdar’ın sulh bedelinden Yağ Kapanı tüccarından olan Mehmed’den beş yüz yetmiş iki kuruş alacağı olduğu</b><br><br>572 guruş hüküm<br><br>Ma‘rûz<br><br>Sâhib-i arzuhâl el-Hâc Mustafa Alemdâr b. Mustafa meclis-i şer‘-i münîrde Galata Yağ Kapanı tüccârından derûn-ı arzuhâlde mezkûrü’l-ism es-Seyyid Mehmed b. es-Seyyid İsmail muvâcehesinde târih-i i‘lâmdan bir sene mukaddem mahrûse-i İsmail İskelesi’nden İstanbul’a nakl ve Eminönü nâm mahâlde Mehmed Yazıcı nâm kimesneye li-ecli’l-hıfz teslîm etmek üzere Akkirmanlı Ömer Reis sefînesine ücret-i ma‘lûme kavliyle tahmîl eylediğim malımdan mecmû‘u bin seksen dört guruş kıymetli seksen iki aded sığır ve beş aded öküz cem‘an seksen yedi aded gönlerimi reis-i merkūm İstanbul’a nakletdikde mezbûr Mehmed Yazıcı Âsitâne’den bulunmamak hasebiyle reis-i mezbûrun emîni olan işbu hâzır bi’l-meclis Derzi Mustafa Beşe vesâtetiyle mezbûr es-Seyyid Mehmed’in mahzenine vaz‘ olunmağla merkūm es-Seyyid Mehmed dahi zikr olunan ol-mikdâr gönleri âhara bey ve teslîmle istihlâk edip ben bu esnâda Âsitâne-i aliyye’ye gelip suâl ve tefahhus eylediğimde mezbûr es-Seyyid Mehmed mârrü’z-zikr ol-mikdâr gönleri cem‘an yedi yüz guruş bir rub‘a âhara bey‘ ve teslîmle istihlâk edip semen-i mezkûrdan yetmiş sekiz guruşunu gümrük ve hammaliye mesâriflarına sarf eyledim mâ‘adâ altı yüz yirmi iki guruş on parası yed ve hıfzımdadır deyip yüz elli guruşunu bana def‘ ü teslîm ben dahi ahz ü kabz etmiş idim lâkin ben mezbûrun ber-vech-i muharrer bey‘ini mücîz olmadığım ecilden bâlâda mezkûr kıymetleri olan bin seksen dört guruşdan ber-minvâl-i meşrûh gümrük ve hammaliye mesâriflarıyla bana medfû‘u olan meblağ-ı merkūm yüz elli guruş fürû-nihâde olunarak bâkīsi olan sekiz yüz elli altı guruşu mezbûr es-Seyyid Mehmed’den bi-tarîki’z-damân hâlâ taleb ederim deyü da‘vâ etdikde ol dahi cevâbında müdde‘î-i mezbûrun mâlı olmak üzere sâlifü’z-zikr makbûzum olan ol-mikdâr gönleri cem‘an kıymetleri olan yedi yüz guruş on paraya âhara bey‘ ü teslîmle istihlâk etmiş idim deyip ziyâde kıymet müdde‘âsını inkârından mâ‘adâ müdde‘î-i merkūm el-Hâc Mustafa Alemdâr bundan akdemce da‘vâ-yı mezkûresinden bâ-vesâtet-i muslihîn benimle bi’t-tav‘ ve’r-rızâ sekiz yüz guruşa ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâya müte‘allika âmme-i da‘vâdan benim zimmetimi ibrâ ve iskāt ben dahi ibrâsını kabûl edip bedel-i sulh olan meblağ-ı merkūmdan bâlâda mezkûr gümrük ve hammaliye mesârifları yetmiş sekiz guruş ve gümrük kabzını mu‘terif olduğu meblağ-ı merkūm yüz elli guruş ki cem‘an iki yüz yirmi iki guruş fürû-nihâde ve tenzîl olundukda sahhu’l-bâkī beş yüz yetmiş iki guruş zimmetimde deynim kalmışdır deyü eylediği def‘ini müdde‘î-i merkūm el-Hâc Mustafa Alemdâr bi-tamamihi ikrâr ve tasdîk edip lâkin ben sulh-ı mezkûra nâdim olmamla ziyâde kıymetini taleb ederim deyü takrîri üzere sulhu mu‘terif iken tasaddî eylediği da‘vâsı şer‘an mesmû‘a olmadığı kendiye tefhîm ve ziyâde kıymet mutâlebesiyle bî-vech mu‘ârazadan ba‘de’l-men‘ mezbûr es-Seyyid Mehmed’in sâlifü’l-beyân ikrâr ü i‘tirâfıyla lâzım gelen meblağ-ı bâkī-i merkūm beş yüz yetmiş iki guruşu müdde‘î-i mezbûr el-Hâc Mustafa Alemdâr’a edâsıyla merkūm es-Seyyid Mehmed ilzâm olunduğu İstanbul Mahkemesi’nden huzûr.<br><br>Fî 2 Ş sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31926"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31928"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b528"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>