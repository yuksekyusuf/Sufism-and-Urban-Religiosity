﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 520<br>Hüküm no: 613<br>Orijinal metin no: [92a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Estefan v. Davit’in borcuna karşılık Seyyid Mehmed b. İsmail’e rehin verdiği eskici ve manav dükkânlarını, borcunu ödediği için Estevan’a iade etmesi gerektiği</b><br><br>Eskici İstefan’ın eskici ve manav dükkânlarının istiğlâlden fek i‘lâmı<br><br>Ma‘rûz<br><br>Mübârek rikāb-ı kamer-tâb-ı hüsrevânîye arzuhâl eden İstefan v. Davit nâm zimmî bi’l-ma‘iyye rü’yete me‘mûr Haremeyni’ş-şerîfeyn müfettişi müderrisîn-i kirâmdan Faziletlü Mehmed Atâullah Efendi ile Çarşamba günü arz odasında huzûr-ı âsafîde ma‘kūd meclis-i şer‘-i münîrde derûn-ı arzuhâlde mezkûrü’l-ism es-Seyyid Mehmed b. es-Seyyid el-Hâc İsmail muvâcehesinde Dârü’s-sa‘âdeti’ş-şerîfe ağası hazretlerinin nezâretlerinde âsûde evkāfdan merhûme kethüdâ Canfedâ Hatun Vakfı mütevellîsi es-Seyyid Halil Ağa b. Ahmed tarafından vekîl-i müsecceli câbi-i vakıf Hâfız el-Hâc Ömer b. İbrahim hâzır olduğu hâlde vakf-ı mezbûr musakkafâtından İstanbul’da Sultan Bayezid kurbünde Vezneciler sûkunda ma‘lûmü’l-hudûd bir bâb manav dükkânı müstakillen ve ittisâlinde vâki‘ bir bâb eskici dükkânının sülüse-i erbâ‘ı beher şehr cem‘an yüz yetmiş beş akçe îcâre-i müeccele ile işbu yedimde olan temessük-ı mütevellî mûceblerince bi’l-îcâreteyn taht-ı tasarrufumda iken bundan akdem bin iki yüz on dört senesi Muharremi’l-harâmının yirmi yedinci günü işbu merkūm es-Seyyid Mehmed Ağa’nın malından ve yedinden iktirâz ve kabz eylediğim altı yüz guruş deynim mukābelesinde deyn-i mezkûrumu her ne zamân edâ edersem redd-i ferağ olunmak üzere ol vechile bi-tarîkı’l-istiğlâl bâ-re’y-i mütevellî vefâen fâriğ olmamla el-hâletü hâzihi deyn-i mezkûrumu edâ-birle redd-i ferağ eylediğimde merkūm es-Seyyid Mehmed Ağa imtinâ‘ etmekle ber-vech-i meşrûh redd-i ferağ etmek üzere merkūma tenbîh olunmak matlûbumdur deyü da‘vâ ettikde ol dahi cevâbında zimmî-i mersûm yedimden kabzını mu‘terife olduğu meblağ-ı merkūm altı yüz guruş mukābelesinde zikr olunan bir bâb manav dükkânı ile eskici dükkânının sülüse-i erbâ‘ını bâ-re’y-i mütevellî bana kat‘iyyen fâriğ olup zikr olunan dükkânlara müte‘allika da‘vâdan zimmetimi kabûlü hâvi ibrâ dahi etmişdi deyü eylediği def‘ini isbât için şâhid olmak üzere bundan akdem [92b] teftîş mahkemesine ikāme eylediği iki nefer kimesnelerin hîn-i tezkiyede şâhid-i zor oldukları muvâcehelerinde ihbâr olunmuş olmağla şer‘an makbûle olmadığından mâ‘adâ sâlifü’z-zikr dükkânların târih-i merkūmda hîn-i ferağda ve hâlâ bedel-i misli bin beş yüz guruş olduğu bî-garaz erbâb-ı vukūf haber verdiklerinde zimmî-i mesfûrun yedinde olan bir kıt‘a i‘lâm nâtık olup ol vechile mezbûr es-Seyyid Mehmed’in da‘vâ-yı mezkûresini husûs-ı merkūmun zâhir-i hâli mükzib olduğuna binâen zimmî-i mersûm ber-vech-i meşrûh eylediği vefâ da‘vâsını mahallinde lede’t-tezkiye adl ve makbûlü’ş-şehâde idükleri ihbâr olunan Tarakçı Abdullah b. Hüseyin ve Hâfız Mustafa b. Osman ve Mehmed Reşid b. Süleyman nâm kimesneler şehâdetleriyle def‘a-i sâniyede arz odasında huzûr-ı âsafânelerinde ma‘kūd meclis-i şer‘de bi’l-muvâcehe vech-i vecih-i şer‘î üzere isbât etmeğin mûcebince meblağ-ı mezbûr altı yüz guruşu mersûm İstefan zimmînin yedinden kabz-birle zikr olunan dükkânlardan keff-i yed ve bâ-re’y-i mütevellî redd-i ferağ etmek üzere mezbûr es-Seyyid Mehmed’e tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-15 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31366"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31368"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>