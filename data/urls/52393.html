﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 98<br>Hüküm no: 83<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe’nin vefat eden İbrahim Beşe’ye olan borcunu varislerine ödediği</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden me’zûnen irsâl olunan Mevlânâ Ahmed Efendi b. el-merhûm Hüseyin Efendi medîne-i Üsküdar’a müzâfe Adalar nâhiyesine tâbi‘ Tuzla karyesine varıp zeyl-i vesîkada muharrerü’l-esâmî [Müslimîn] huzûrlarında akd-i meclis-i şer‘ ettikde karye-i mezbûre sâkinlerinden iken bundan akdem fevt olan İbrahim Beşe b. İlyas’ın verâseti zevce-i menkûha-i metrûkesi Fâtıma bt. Hüseyin nâm hatuna ve sulbî sagīr oğlu Hüseyin’e ve sulbiye-i kebîre kızları Hanife ve Saime nâm hatunlara <<ile>> zevce-i mezbûre batnında zâhir hamle isâbeti tahakkukundan sonra sagīr-i mezbûr Hüseyin ile haml-i mezkûra kıbel-i şer‘den bâ-hüccet-i şer‘iyye vasî nasb olunan mezbûre Fâtıma Hatun asâleten ve vesâyeten ve mezbûretân Hanife ve Saime nâm hatunları ba‘de’t-ta‘rîfi’ş-şer‘i asâleten meclis-i ma‘kūd-ı mezkûrda işbu râfi‘ü’l-vesîka Mustafa Beşe b. el-Hâc İsmail nâm kimesne mahzarında her biri bi’l-asâle ve bi’l-ve<<kâle>>sâye ikrâr ve takrîr-i kelâm edip mûrisimiz müteveffâ-yı mezbûrun cihet-i deyn-i şer‘îden defter-i kassâmda tahrîr olunduğu vech üzere mezbûr Mustafa Beşe zimmetinde olan sekiz bin akçeyi işbu meclis-i ma‘kūd-ı mezkûrda bize tamâmen def‘ ü teslîm ettikde biz dahi bi’l-asâle ve bi’l-vesâye ahz [u] kabz eyledik müteveffâ-yı mezbûr ile sâir beynlerinde cereyân eden ahz u i‘tâya müte‘allıka âmme-i de‘âvîden bi’l-vesâye mezbûr Mustafa Beşe’nin zimmetini ibrâ ve iskāt eyledik dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 5 Zilka‘de sene 1150<br><br>Şuhûdü’l-hâl: İmâm Hüseyin Efendi İmâm-ı Enderûn, Mustafa Beşe b. Mehmed, el-Hâc Ebubekir b. Süleyman, Selim Beşe b. Halil, Mehmed Beşe b. Halil, Molla Ali Halîfe b. Hasan, İmâm Mustafa Efendi b. el-Hâc Ahmed, Mahmud Ağa b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>