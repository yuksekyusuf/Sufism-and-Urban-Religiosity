﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 292<br>Hüküm no: 236<br>Orijinal metin no: [76a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çatladıkapı’da Ahmed Bey vakfı Terzibaşı evinin Ömer Ağa’ya mütevellisi tarafından kiralandığı</b><br><br>Dârü’s-saltanati’l-aliyyeti Kostantıniyyetü’l-mahmiye’de Haremeyn-i Muhteremeyn Evkāfı’na bi’l-fi‘il mütevellî olan fahrü’l-akrân Veli Bey b. Abdülmennan nâm bevvâb-ı sultânî meclis-i şer‘-i hatîr-i lâzımü’t-tevkīrde işbu sâhibü’l-kitâb kıdvetü’l-emâcid ve’l-ekârim sâbıkâ …? ağası olan Ömer Ağa b. Abdüddâim mahzarında bi’t-tevliye ikrâr-ı tâm ve takrîr-i kelâm edip mahmiye-i merkūmede olan ebvâbından Çatladıkapı dâhilinde Nakışbend mahallesinde vâki‘ tûlen ve arzen be-hesâb-ı şatrancî üzere bin dört yüz doksan dokuz zirâ‘ arsa üzere mebnî Derzibaşı evi demekle ma‘rûf dâhiliyye ve hâriciyye muhavvateyni muhtevî olup muhavvata-i dâhiliyyesi iki bâb tahtânî odaları ve önünde sofa ve dahlîzi ve cüneyneyi ve bi’r-i mâyı ve köşk ve şâdırvânı ve zîr zemînli ve iki bâb fevkānî odaları ve iki karanlık odalarını ve iki sofalı ve << bir tahtânî>> üç küçük odayı ve bir matbah ve bir hamâm ve bir fırın ve hazîne-i mâyı ve muhavvata ve hâriciyyesi ahır ve fevkinde iki bâb odayı ve bir sofayı ve tahtında bir oda ve önünde bir köhne havz-ı mâ ve şâdırvân ve bi’r-i mâyı ve fevkinde lede’l-bâbi’l-kebîr bir bâb küçük odayı ve orta kapı kurbünde bir sofayı müştemil olup etrâf-ı erba‘ası kapıcı İsa Bey b. ( ) mülkü ve Serrâc Mustafa Çelebi mülkü ve mahalle-i merkūme imâmına meşrûta menzil ve tarîk-i âm ve vakf-ı mezbûr ve Behram Ağa ve Esma Fâtıma mülkleriyle mahdûd olan menzil bundan akdem vefât eden merhûm Ahmed Bey hâl-i hayâtında ve kemâl-i sıhhatinde vakf-ı sahîh ile vakfedip süknâsını evvelâ kendi nefsine ba‘dehû evlâdına ve evlâd-ı evlâdına ve evlâd-ı evlâdına ile’l-inkırâz ve ba‘de’l-inkırâz ecr-i misli ile îcâr olunup her sene hâsıl olan ücreti Medîne-i Münevvere fukarâsına irsâl oluna deyu şart ve ta‘yîn edip hâlâ ber-mûceb-i şart-ı vâkıf-ı mezbûr menzil-i mezbûr merkūm fukarâ-i mezbûrîne âid olmağla îcârı lâzım geldikde ba‘de’l-müzâyede müşârun ileyh Ömer Ağa yüz bin akçe icâre-i mu‘accele ve yevmî sekiz akçe icâre-i müeccele ve meremmât-ı lâzıme ve ebniye-i cedîdesine kendi mâlından sarf ettiği meblağ izn-i şer‘ ve ma‘rifet-i mütevellî-i vakf-ı mezbûr ile cânib-i evkāf-ı mezbûreden icâre-i mu‘accelesine mahsûb olmak üzere istîcâra tâlib oldukda ziyâde ile tâlib-i âhar zuhûr etmemeğin ben dahi menzil-i merkūmu merkūm Ömer Ağa[ya] vech-i muharrer üzere îcâr ve teslîm eyledim ol dahi istîcâr ettikden sonra meblağ-ı mezbûr yüz bin akçe mu‘accelesini yedinden vakıf için alıp kabz eyledim. Min-ba‘d keyfemâ-yeşâ emsâli gibi mutasarrıf olsun dedikde gıbbe’t-tasdîk mâ-vaka‘a isre’t-taleb sebt olundu.<br><br>Fî-gurreti Cumâdelâhire min-şühûri sene semân ve ışrîn ve elf.<br><br>Şühûdü’l-hâl: eş-Şeyh Ahmed el-imâm, Ahmed Çelebi b. Yusuf el-müezzin, el-Hâc Yusuf b. ( ), Mehmed Bey b. ( ), Rıdvan Ağa, Mustafa Bey b. ( ), Mehmed b. Çelebi, Ali b. ( ), Süleyman b. ( ), Behram Kethüdâ, Ali Çelebi b. Ahmed ...? ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o751"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>