﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 463<br>Hüküm no: 616<br>Orijinal metin no: [79b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanım bt. Yeknazar’ın kendisini dövüp çocuğunu düşürmesine sebep olduğu iddiasıyla Lorence v. Dimitri’ye açtığı davada daha önce davanın görülmüş olduğundan davanın reddedildiği</b><br><br>Bâ-mühr-i hazret-i efendi<br><br>Ma‘rûz<br><br>İstanbul’da Eskiodalar başında Çukurçeşme kurbünde İsmail Ağa odalarında sâkine şahsı ta‘rîf-i şer‘î ile mu‘arrefe olan sahibe-i arzuhâl Hanım bt. Yeknazar nâm Nasrâniye dîvân-ı âlîde ma‘kūd meclis-i şer‘de zevci Sarı Serkiz v. Avanis zimmî hazır olduğu hâlde zikrolunan [odaların] odabaşısı olup derûn-ı arzuhâlde mastûr Lorence v. Dimitri zimmî muvâcehesinde mesfûr Lo[re]nce zimmî bin yüz elli senesi Zilka‘de’sinin on üçüncü günü zikrolunan İsmail Ağa odalarında mesfûr Lo[re]nce zimmî bi-gayr-ı hakkın depme ile beni darb edip darb-ı mezkûrdan nâşî müstebînü’l-hilka bir cenîn-i meyyit ilkā etmemle mûceb-i şer‘îsini taleb ederim deyü ba‘de’d-da‘vâ ve’s-suâl mesfûr Lorence zimmî cevâbında ber-vech-i muharrer darbını inkâr eylediğinden mâ‘adâ târih-i mezkûrdan on üç gün mürûrunda müdde‘iye-i mezbûre Hanım tarafından hâzır-ı mezbûr Sarı Serkiz zimmî vekâletini ba‘de’l-isbât ber-vech-i meşrûh darb da‘vâsını mahmiye-i İstanbul’da Mahkeme-i Bâb’da hilâfeten müvellâ olan müderrisîn-i kirâmdan Abdülbaki Efendi huzûrunda meclis-i şer‘de benden bi’l-vekâle ba‘de’d-da‘vâ bâ-vesâtet-i muslihîn ber-vech-i muharrer da‘vâ-yı mezkûresinden meccânen fâriğ olup husûs-ı mezkûra müte‘allika âmme-i da‘vâdan bi’l-vekâle benim zimmetimi ibrâ ve ıskāt eyledi deyü takrîr-i meşrûhuna mutâbık mevlânâ-yı mûmâ-ileyhin imzâsıyla mümzât ve hâtemi ile mahtûm bir kıt‘a hüccet-i şer‘iye ile ve bir i‘lâm ibrâzıyla ba‘de’d-def‘ ve’l-istintâk müdde‘iye-i mezbûre Hanım Nasrâniye mesfûr Lorence zimmînin def‘-i meşrûhunu mukırre ve mu‘terife olmağla mûcebince müdde‘iye-i mezbûre Hanım Nasrâniye bî-vech mu‘ârazadan men‘ olunduğu huzûr-ı âlîlerine i‘lâm olundu el-emrü li-men-lehu’l-emr.<br><br>Fî 5 min-şehri Rebî‘ülevvel sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7655"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7657"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b463"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>