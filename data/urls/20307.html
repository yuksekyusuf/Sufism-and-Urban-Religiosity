﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 142<br>Hüküm no: 103<br>Orijinal metin no: [32b-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Halil Beşe’nin Gürcü asıllı kölesini azat ettiği</b><br><br>Medîne-i Galata kassâm-ı askerîsi el-fakīr ileyhi sübhânehû Mehmed’in nevbetinde yazıldı. -ufiye anhümâ- (Mühür) Mehmed b. ( ) nâm râcil ve Âişe Hâtun bt. Hasan ve Sâliha bt. Abdullah nâm iki hâtun meclis-i şer‘-i şerîf ve mahfil-i dîn-i münîf el-masûn ani’t-tağyîr ve’t-tahrîfe hâzırûn olup, mahmiye-i Galata mahallâtından Alaca Mescid mahallesinde sâkin iken bundan akdem fevt olan Halil Beşe’nin Rukiye nâm sagīre kızına vasiyy-i muhtâr olan Osman Çelebi b. Derviş ve müteveffâ-yı mezbûrun annesi Âişe Hâtun bt. Musa nâm âti’z-zikr âzâd ikrârını inkâr eden hasmeyn-i câhideyn mahzarında, hâmilü hâze’l-kitâb orta boylu, elâ gözlü, sağ kaşı üzerinde eser-i cerh bulunan Gürciyyü’l-asl Kenan b. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı mezbûr hâl-i hayâtı ve zamân-ı nefâz-ı tasarrufâtında kendisine rıkkını mu‘terif olan müdde‘î-i mezbûr abd-i memlûkü Kenan’ı âzâd etti. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hükm edildi. Abd-i mezbûr bu sûretle sâir ahrâr-ı asliyyîn-i mükellefîn gibi hür oldu. Mevâlînin utekā üzerinde şer‘an sâhib oldukları hakk-ı velâdan gayrı üzerinde kimesnenin bir hakkı kalmadı. Cerâ zâlike ve hurrire fi’l-yevmi’s-sânî min Muharremi’l-harâm sene isneyn ve hamsîn ve elf.<br><br><br>Şuhûdü’l-hâl: Şahin Beşe b. Ali, Ali Reis b. Ömer, Haydar Ağa b. Abdullah, Mahmud b. İlyas, el-Hâc Yusuf b. el-Hâc Ali, Ahmed b. Ali ve Hasan b. Mehmed ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=20306"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20308"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>