﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 565<br>Hüküm no: 432<br>Orijinal metin no: [103b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un vefatıyla beytülmâle kalan sirkehanenin yarı hissesini eşi Musa Ağa’nın satın aldığı</b><br><br>Husûs-ı âti’l-beyânın mahallinde ketb ü tahrîri iltimâs olunmağın cânib-i şer‘den me’zûnen Mevlânâ Mehmed Efendi b. Mahmud irsâl olunup ol dahi mahmiye-i İstanbul’da Firuz Ağa mahallesinde Musa Ağa b. Mustafa nâm kimesnenin menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde menzil-i mezbûrda sâkine iken bundan akdem vefât eden Âişe Hatun bt. Abdullah’ın zâhirde zevc-i metrûku mezbûr Musa Ağa’dan gayrı vâris-i ma‘rûfu olmamağla terekesinin nısfı mezbûr Musa Ağa’ya ve ve nısf-ı âharı cânib-i beytülmâle âid oldukdan sonra Mahmiye-i mezbûrede bi’l-fi‘il beytülmâl-i hâs emîni Mustafa Ağa b. Abdurrahman b. Abdurrahman tarafından müseccel vekîli ve kıbel-i şer‘den husûmet ve redd-i cevâba me’zûn olan Mehmed Çelebi b. Mustafa meclis-i ma‘kūd-ı mezbûrda işbu râkımü’l-kitâb mezbûr Musa Ağa mahzarında bi’l-vekâle ikrâr ve takrîr-i kelâm edip arsasının merhûm İskender Ağa Vakfı’na on akçe mukāta‘ası olup ebniyesi müteveffât-ı mezbûre ile’l-vefât yedinde mülk ve hakkı olup mahalle-i mezbûrede vâki‘ bir tarafdan Mehterhâne ve bir tarafdan Mehterbaşı Ali Ağa menziline ve bir tarafdan merkūm Musa Ağa menziline ve bir tarafdan tarîk-i hâssa müntehî fevkānî tahtânî bir bâb sirkehânenin cânib-i beytülmâle âid olan nısf-ı şâyi‘-i âharını ba‘de’l-müzâyede ve inkıtâ‘i’r-rağbet mezbûr Musa Ağa’ya tarafeynden îcâb ve kabûlü hâvî bey‘-i bâtt-ı sahîh-i şer‘î ile yirmi beş guruşa bey‘ ve temlîk ve teslîm ol dahi minvâl-i muharrer üzere iştirâ ve temellük ve kabûl edip semen olan meblağ-ı merkūm yirmi beş guruşu mezbûr Musa Ağa yedinden tamâmen alıp kabz eyledim ba‘de’l-yevm mahdûd-ı mezkûr sirkehânenin nısfı irsen ve nısf-ı âharı şirâen merkūm Musa Ağa’nın mülk-i müşterâsıdır, keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan Mehmed b. Hasan ve Mustafa b. Mehmed ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd şüd.<br><br>Hurrire fî 28 min-şehri Rebî‘ülâhir sene 1110.<br><br>Şuhûdü’l-hâl: Mehmed Efendi b. Mahmud el-imâm, İbrahim Efendi b. Mustafa, Halil Çelebi b. Mustafa, Musa Çelebi b. Kenan, Mehmed Çelebi b. Fazlullah</p>          <br><a title="Önceki sayfa" style="text-decoration:none" href="./ayrmetin.php?idno=37375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0565"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1141"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>