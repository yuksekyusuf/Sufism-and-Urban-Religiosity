﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 207<br>Hüküm no: 223<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Çelebi’nin Emine Hatun’a ait ev hissesine yaptığı müdahalesinin engellediği hakkında terkin edilmiş kayıt</b><br><br><<Medîne-i Üsküdar’da Câmi‘-i Kebîr mahallesi sâkinlerinden cebeci zümresinden yirmi ikinci bölük neferâtından olup târîh-i kitâbdan yedi sene mukaddem İran cânibinde merhûm Abdullah Paşa ma‘iyyetinde şehîden vefât eden Musa Beşe b. el-Hâc Veli b. Mustafa’nın verâseti li-ebin kız karındaşı Emine nâm bikr-i bâliğaya ve li-ebeveyn ammisi İsmail Çelebi b. el-mezbûr Mustafa’ya münhasıra olduğu lede’ş-şer‘i’l-enver mütehakkık oldukdan sonra zâtı vech-i şer‘î üzere mu‘arrefe olan işbu râfi‘atü’l-vesîka mezbûre Emine meclis-i şer‘-i şerîf-i enverde mezbûr İsmail Çelebi mahzarında üzerine da‘vâ ve takrîr-i kelâm edip zikri mürûr eden Câmi‘-i Kebîr mahallesinde vâki‘ bir tarafdan Haydar Paşa’nın? yalısı ve bir tarafdan Sırmakeş mülkleri ve iki tarafdan tarîk-i âm ile mahdûd büyût-ı adîdeyi müştemil mülk menzil müteveffâ-yı mezbûrun ile’l-vefât mülkü ve ba‘de’l-vefât benim ile mezbûr İsmail Çelebi’ye bi-tarîkı’l-münâsafe mevrûs olmuş iken menzil-i mahdûd-ı mezkûrda olan nısf hisse-i irsiye-i şâyi‘amı mezbûr İsmail Çelebi benim zabtıma mümâna‘at eder suâl olunup nısf hisse-i irsiyemden kasr-ı yed ve benim zabtıma mümâna‘at etmemek üzere mezbûra tenbîh olunmak matlûbumdur dedikde gıbbe’s-suâl mezbûr İsmail Çelebi cevâbında fi’l-hakīka hâl müdde‘iyye-i mezbûre Emine’nin bâlâda bast u beyân ve tafsîl ü ayân eylediği minvâl üzere olup menzil-i mahdûd-ı mezkûr müteveffâ-yı mezbûrun mülkü olup ba‘de’l-vefât münâsafaten benim ile müdde‘iyye-i mezbûre Emine’ye mevrûs olup ol vechile menzil-i mahdûd-ı mezkûrun nısf-ı şâyi‘i mezbûre Emine’nin mülk-i mevrûsu olduğunu bi-tav‘ihî ikrâr u i‘tirâf etmeğin mûcebince müdde‘iyye-i mezbûre Emine’nin menzil-i merkūmda olan nısf hisse-i irsiyesini mezbûre Emine’nin zabtına mümâna‘at etmemek üzere ba‘de’l-hükm ve’t-tenbîh mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-şehri Rebî‘i’l-evvel li-seneti ihdâ ve hamsîn ve mi’ete ve elf.<br><br>Şuhûdü’l-hâl: Mustafa Çelebi b. İsmail, Mehmed Beşe b. Mehmed, Veli Bey b. Mehmed, es-Seyyid Süleyman b. Mehmed, el-Hâc Hanefi b. Mehmed>></p>          <br><a title="Önceki sayfa" style="text-decoration:none" href="./ayrmetin.php?idno=52532"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52534"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o276"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>