﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 133<br>Hüküm no: 106<br>Orijinal metin no: [31b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çavuş b. Mehmed’in Hristo v. Niko’da alacağı olduğu</b><br><br>Kasab tâifesinden Hristo v. Niko zimmî meclis-i şer‘-i münîrde tâife-i merkūmeden Konyalı Mustafa Çavuş b. Mehmed nâm kimesne muvâcehesinde işbu arzuhâle merbût târih-i i‘lâm senesi Cumâdelûlâsı’nın yirmi ikinci günü târihiyle müverrah ve sâbıkā mahrûse-i Galata kādısı Sıdkīzâde fazîletlü Mehmed Rif‘at Efendi’nin hatmiyle mahtûm bir kıt‘a i‘lâm-ı şer‘île tafsîl ve beyân olunduğu üzere mezbûr Mustafa Çavuş târih-i mezkûrda beni kādı-i mûmâ-ileyh huzûruna ihzâr ile bundan akdem mahrûse-i mezbûrede Karaköy Kapısı dâhilinde vâkı‘ gediğine mâlik olduğum kasab dükkânımda mersûm Hristo zimmî kanadâr ta‘bîr olunur bir buçuk sene müddet beyyâ‘ım olmağla müddet-i mezkûrede malımdan âhara bey‘ eylediğim lahm-ı ganemin esmânından makbûzu olan mebâliğin hesâbını mersûm Hristo zimmî ile şehr-i mezbûrun on birinci günü sehv ve galatdan ârî hesâb-ı sahîh ile yegân yegân rü’yet eylediğimizde benim mezbûr Hristo zimmetinde bin yüz seksen iki guruş alacak hakkım zuhûr ettikden sonra meblağ-ı mezkûru bana vermeyip fuzûlî kendi umûruna sarfla istihlâk etmekle zimmetinde zamânen bana deyni olduğunu ikrâr ve yedime bir kıt‘a temessük dahi vermişdi deyu inkârıma mukārin tasaddî eylediği da‘vâsından kat‘an li’n-nizâ‘ ve ref‘an li’l-husûme yedi yüz guruşa benimle sulh olduğunda ben dahi sulh-i mezkûru kabul etmemle bedel-i sulh-i mezkûrdan mâ‘adâ ziyâde müdde‘âsına ve bi’l-cümle husûs-ı mezkûra ve sâir cemî‘-i hukūk-ı şer‘iyyeye müte‘allıka âmme-i de‘âvî ve kâffe-i mutâlebâtdan tarafeynden her birimiz âharın [32a] zimmetini ibrâ-i âmm-i sahîh-i şer‘î ile ibrâ ve ıskāt ve her birimiz ber-minvâl-i muharrer âharın ibrâsını kabûl eylediğimizden sonra ibrâdan müstesnâ bedel-i sulh mezkûr yedi yüz guruşun bi’t-taleb mezbûr Mustafa Çavuş’a edâsıyla kādı-i mûmâ-ileyh beni ilzâm ve keyfiyyeti huzûr-ı âlîye i‘lâm etmekle i‘lâmı mûcebince meblağ-ı merkūm benden tahsîl ve merkūm Mustafa Çavuş’a teslîm olunmuşdu lâkin ben sulh-i mezkûruma nâdim ve peşîmân olmamla öyle olıcak hesâbımız tekrâr görülüp zimmetinde alacağım zuhûr eder ise alıverilmek matlûbumdur deyu takrîr-i meşrûhu üzere mazmûn-ı i‘lâm-ı mezkûru ve ibrâ-i âm ile ibrâ eylediğini mu‘terif iken tasaddî eylediği da‘vâsı şer‘an mesmû‘a olmadığı müdde‘î-i mesfûr Hristo zimmîye tefhîm ve da‘vâ-yı mezkûresiyle merkūm Konyalı Mustafa Çavuş’a bî-vech-i şer‘î mu‘ârazadan men‘ olunduğu İstanbul Mahkemesi’nden huzûr.<br><br>Fî 18 min Z sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>