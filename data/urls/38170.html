﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 436<br>Hüküm no: 365<br>Orijinal metin no: [81a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife Hatun’un vefat eden diğer Afife Hatun’un varisi olduğu</b><br><br>Kezâlik akd-i meclis-i şer‘-i şerîf ettikde mahâlle-i mezbûrede sâkine iken bundan akdem vefât eden Afife Hatun bt. Mustafa’nın zât-ı rahm cihetinden ber-vech-i âtî vârise olduğunu iddi‘â eden işbu bâ‘isetü’l-kitâb diğer Afife Hatun bt. Mehmed meclis-i ma‘kūd-ı mezkûrda müteveffât-ı mezbûrenin vesâyâsını tenfîze bâ-hüccet-i şer‘iyye vasiyy-i muhtârı olmağla terekesine bi’l-vesâye vaz‘-ı yed eden mûmâ-ileyh es-Seyyid Mesud Efendi mahzarında üzerine da‘vâ ve takrîr-i kelâm edip müteveffât-ı mezbûre Afife’nin babası Mustafa benim babam Mehmed’in babası Mehmed ile li-ebeveyn karındaşlar olup babaları ismi Yakub ve dedeleri ismi Abdurrahman ve vâlideleri ismi Zeyneb bt. Abdullah ve maskat-ı re’sleri mahmiye-i mezbûrede Ali Paşa Çarşısı kurbünde Mesih Hasan Paşa mahâllesi olup müteveffât-ı mezbûrenin verâseti cihet-i mezbûreden ancak bana münhasıra ve terekesine benden gayrı vâris ve müstahakk-ı âhar olmamağla mûrisem müteveffât-ı mezbûrenin terekesinden hisse-i ırsiye-i ma‘lûmemi taleb eylediğimde vasiyy-i mezbûr bana teslîmden imtinâ‘ eder, suâl olunsun dedikde gıbbe’s-suâl vasiyy-i mezbûr cevâbında tereke-i müteveffât-ı mezbûreye ber-vech-i muharrer vaz‘-ı yedini ikrâr ve müdde‘iye-i mezbûrenin ber-vech-i muharrer müdde‘âsını inkâr edicek, müdde‘iye-i mezbûreden müdde‘âsına beyyine taleb olundukda udûl-i ahrâr-ı ricâl-i Müslimînden olup mahâlle-i mezbûrede sâkin el-Hâc Mehmed b. Mustafa ve Hasan Ağa b. Abdülkadir li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka işbu müdde‘iye-i mezbûre Afife Hatun’un babası Mehmed’in babası Mehmed müteveffât-ı mezbûre Afife Hatun’un babası Mustafa ile li-ebeveyn karındaşlar olup babaları ismi Yakub ve dedeleri ismi Abdurrahman ve vâlideleri ismi Zeyneb bt. Abdullah ve maskat-ı re’sleri mahmiye-i mezbûrede Ali Paşa Çarşısı kurbünde Mesih Hasan Paşa mahâllesi olup müteveffât-ı mezbûrenin verâseti zât-ı rahm cihetinden ancak müdde‘iye-i mezbûre Afife Hatun’a münhasıra olup terekesine bundan gayrı vâris ve müstahakk-ı âhar olduğu ma‘lûmumuz değildir, biz bu husûsa bu vech üzere ilâ-âhırihî.<br><br>Fî 4 min-Şa‘bân sene 1143.<br><br>Eş-şâhidûnü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38169"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38171"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b436"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>