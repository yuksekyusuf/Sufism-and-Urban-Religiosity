﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 409<br>Hüküm no: 295<br>Orijinal metin no: [75b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Abdullah Efendi’nin Ayşe Hatun’un para vakfına olan borcunun terekesinden ödenmesi</b><br><br>Mahmiye-i İstanbul’da Çıkrıkçı Kemâl mahallesinde sâkine Âişe bt. Muharrem Efendi nâm sâhibetü’l-hayrın nukūd-ı mevkūfesine bi’l-fi‘il mütevellî olan bâ‘isü’l-kitâb Mehmed Çelebi b. Osman mahfil-i kazâda mahmiye-i mezbûrede el-Hâc Üveys mahallesinde sâkin iken bundan akdem vefât eden Abdullah Efendi b. Mustafa b. Himmet’in sagīre kızı Âişe’nin tesviye-i umûruna kıbel-i şer‘den mansûb vasîsi <<olan>> olmağla terekesine vaz‘-ı yed eden Süleyman Çelebi b. Mehmed mahzarında bi’t-tevliye üzerine da‘vâ ve takrîr-i kelâm edip müteveffâ-yı mezbûr Abdullah Efendi b. Mustafa b. Himmet zikr olunan Çıkrıkçı Kemâl mahallesinde sâkine Âişe Hatun’un mahmiye-i mezbûrede Veled-i Karabaş mahallesinde vâki‘ Esad Çavuş Mescidi’ne vakfeylediği nukūda benden mukaddem mütevellî olup asıl mal-ı vakfdan zimmetinde yüz altmış esedî guruş olup hattâ hâl-i kemâl-i sıhhatinde fevtinden bir sene mukaddem asıl mal-ı vakf-ı mezbûrdan zimmetimde yüz altmış esedî guruş vardır deyü huzûr-ı Müslimînde ikrâr ve işhâd edip mücehhelen fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı ahrâr-i ricâl-i Müslimînden olup zikr olunan Veled-i Karabaş mahallesinde sâkin İmâm Hasan Efendi b. Mustafa ve el-Hâc Mehmed b. Ali li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Abdullah Efendi b. Mustafa b. Himmet zikr olunan Çıkrıkçı Kemâl mahallesinde sâkine Âişe Hatun bt. Muharrem Efendi nâm sâhibetü’l-hayrın asıl mal-ı vakf olan yüz altmış esedî guruş zimmetimdedir deyü târîh-i mezkûrede huzûrumuzda ikrâr ve bizi işhâd edip mücehhelen vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın mütevellî-i merkūmun husûs-ı mezbûrda sun‘u olmayıp yemîn dahi ol vechile teveccüh etmemekle mûcebiyle ba‘de’l-hükm mâ-vaka‘a bi’t-taleb kayd-şüd.<br><br>Fi’l-yevmi’s-sânî ve’l-ışrîn min-şehri Rebî‘i’l-evvel li-seneti aşer ve mi’e ve elf.<br><br>Şuhûdü’l-hâl: el-Hâc Ahmed b. Mustafa, el-Hâc İsmail b. Mustafa, Mustafa Çelebi b. Abdullah, Mustafa Çelebi b. Abdullah, el-Hâc Ahmed b. Bayram, Ahmed Çelebi b. Salih ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=37238"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37240"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>