﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 218<br>Hüküm no: 130<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağ Mehmed’in, merhum Ali Beşe b. Hacı’daki alacağını varislerden talep ettiği</b><br><br>İşbu sahibüˈl-vesîka Debbağ el-Hâc Mehmed b. Mehmed meclis-i şerʽ-i hatîrde Galata kazâsına tâbiʽ kasaba-i Kasımpaşaˈda Yeldeğirmeni mahallesinden olup Kili kasabasında fevt olan Ali Beşe b. Hacıˈnın verâseti zevce-i metrûkesi Havva bt. el-Hâc Hüseyin ile anası Sâliha bt. Aliˈye ve sagīr oğlu Mehmedˈe münhasıra olduğunu şerʽan zâhir ve müteʽayyin oldukdan sonra sagīr-i mezbûrun tesviye-i emrine [mansûb] şerʽden mansûb vasîsi olup tereke-i müteveffâ-yı mezbûra vâziʽüˈl-yed olan ceddi el-Hâc Hüseyin b. Ali mahzarında üzerine daʽvâ ve takrîr-i kelâm edip müteveffâ-yı mezbûrun zimmetinde yedimden müşterâ ve makbûz cinsi ve adedi beynimizde ilm-i şerʽî ile maʽlûm meşîn bahâsından baʽde küllî hesâb bâkī yüz esedî guruş hakkımıkableˈl-ahz vefât edip hâl-i hayatında meblağ-ı mezbûr bana deyni olduğunu alâ-ruûsiˈl-işhâd ikrâr ve işhâd dahi etmekle hâlâ vasî-i mezbûrun yedinde olan terekesinden taleb ederim suâl olunsun dedikde gıbbeˈs-suâl veˈl-inkâr ve baʽde talebiˈl-beyyine udûl-ı Müslimînˈden olup kasaba-i mezbûrede İbâdullâh mahallesinde sâkin Ahmed b. İbrahim ve el-Hâc Hüsrev mahallesinde sâkin Mehmed b. Mustafa nâm kimesneler li-ecliˈş-şehâde meclis-i şerʽa hâzırân olup isreˈl-işhâd fiˈl-hakīka müteveffâ-yı mezbûr hayatında vech-i muharrer üzre müddeʽî-i mezbûra meşîn semeninden baʽde küllî hesâb bâkī yüz esedî guruş deynim vardır deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şerʽiyye eylediklerinde gıbbe riʽâyet-i şerâ’itiˈl-kabûl şehâdetleri makbûle oldukdan sonra müddeʽî-i mezbûr baʽdeˈt-tahlîf mûcebiyle baʽdeˈl-hükm mâ vakaʽa biˈt-taleb ketb olundu.<br><br>Fiˈl-âşir min-şehri Rebîʽiˈl-evvel li-sene erbaʽa ve semânîn ve elf.<br><br>Şuhûdüˈl-hâl: Abdülbaki b. Mustafa, el-Hâc Mehmed b. Habib, Rasûl Beşe b. Ali, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21193"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21195"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o998"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>