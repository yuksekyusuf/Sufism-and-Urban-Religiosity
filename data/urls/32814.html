﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 401<br>Hüküm no: 388<br>Orijinal metin no: [80b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kurban bayramında cami ve mescitlerin aydınlatılması</b><br><br>Bâ-sahh<br><br>İstanbul Kādısı fazîletlü efendi<br><br>İşbu i‘lâmınız rikāb-ı mülûkâneye lede’l-vusûl manzûr-ı cenâb-ı padişâhî olmağla mûcebince leyle-i merkūmede îkād-ı kanâdil olunmak üzere iktizâ edenlere tenbîhe mübâderet eyleyesin deyü [buyruldu]<br><br>Fî 3 Z sene [1]237<br><br>Dergâh-ı felek-medâr ve bârgâh-ı gerdûn-iktidâr türâbına ma‘rûz-ı dâ‘î-i adîmü’l-iktidârlarıdır ki târih-i hicret-i fahr-i kâinât aleyhi ve alâ-âlihî efdâlü’t-tahiyyât efendimiz hazretlerinin işbu bin iki yüz otuz yedinci sene-i mültezimetü’l- müyemmenetesi Zilhicceti’ş-şerîfesi hılâli tavâfeyn-i girîve-i tarassud ve sâ‘iyân-ı şâhrâh-ı nefakda bi’l-mu‘âyene cilve-perdâz-ı vakfa rü’yet olamayıp gurre-i Zilka‘deti’ş-şerîfe şer‘an yevm-i sebtden mu‘tebere olduğuna mebnî ber-muktezâ-yı şer‘-i şerîf sâhibü’l-hatîm ve’l-makām tekmîl-i selâsin ile i‘zâz ve ihtirâm ve şehr-i mübârek-i hacc-ı şerîfe işbu yevm-i isneyn ibtidâ-yı i‘dâd-ı eyyâm olmağla dokuzuncu Salı günü yevm-i arefe-i mağfiret-hedâyâ ve ferdâsı olan Çarşamba günü îd-i edhâ-yı meyâmin-mutâyâ olup leyle-i îd-i mübârek-i merkūmda de’b-i dirîn-i devlet-i aliyye üzere minârât-ı cevâmi‘ ve mesâcid îkād-ı kanâdil ile tezyîn kılınmak bâbında iktizâ edenlere tenbîhi hâvî fermân-ı vâcibü’l-ittibâ‘ sudûru iktizâ eylediği İstanbul Mahkemesi’nden atebe-i ulyâlarına arz ve i‘lâm olundu.</p>          <br><a title="Önceki sayfa" style="text-decoration:none" href="./ayrmetin.php?idno=32813"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32815"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>