﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 150<br>Hüküm no: 110<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtib İbrahim Efendi b. Mehmed’in mutasarrıf olduğu zeametin dışında kalan tımar köy ve çiftliklerine müdahale etmemesi</b><br><br>Vilâyet-i (...) (...) (...) Köseler ze‘âmeti demekle ma‘rûf ze‘âmete berat-ı pâdişâhî ile mutasarrıf olan Kâtib İbrahim Efendi b. Mehmed meclis-i şer‘-i hatîrde kazâ-i mezbûra tâbi‘ Tataroğlu tımarına ber-vech-i iştirâk mutasarrıflar olup kendi taraflarından asîl ve Osman Bey ve Halil Bey ve Süleyman Bey ve İbrahim Bey taraflarından husûs-ı âtîye vekîl-i şer‘îleri olan işbu bâ‘isü’l-kitâb Mehmed Bey b. Receb ve Mahmud Bey b. Hasan nâm kimesneler <<li-ecl>> mahzarlarında ikrâr ve takrîr-i kelâm edip mezbûrûn Osman Bey ve Halil Bey ve Süleyman Bey ve İbrahim Bey ve Mehmed Bey ve Mahmud Bey bundan akdem <<icmâl defterinde mukayyed olan kurâlara kanâ‘at etmeyip kazâ-i mezbûr tevâbi‘inden olup>> tımarları karyelerinden Tataroğlu ve Karamanlılar ve Sekit ve Kozlu ve Sarı Davudlular ve Âdiller ve Köleoğulları ve İbrimözü nâm karyelerin ve zirâ‘at olunur iki çiftlik yeri ve Lala Çiftlikleri ve Yolcu Çiftliği ve Durgudlar Çiftliği ve yine hâricinden zirâ‘at olunur sekiz çiftlik yeri ve kendi çifti yüzer üç müdlük yerlerin birine bir isim ıtlâk edip zabt ve tasarruf ve mahsûlâtını fuzûlen ahz ve tesellüm eyledi deyü beni ve ze‘âmet-i mezbûrda tarafımdan subaşı olan Ahmed Ağa nâm kimesneyi bâ-fermân-ı âlî ihzâr ve zikrolunan mahsûlâtı taleb ve da‘vâ etmişler idi hâlâ zikirleri <<icmâl defterinde ze‘âmetim mülhakātından olmayıp kurâ-yı mezbûre ve zikirleri mürûr eden çiftlikler yerlerinde alâka ve medhalim olmamağla min-ba‘d tımar-ı mezbûrun icmâl defterinde mukayyed olan karyelerine ben ve subaşıları müdâhale etmeyip sâlifü’z-zikr karyeler ve çiftlik yerleri mahsûlâtını zabt ve ahz etmemek üzre mezbûrân ile ta‘ahhüd eyleyip mezbûrân Mehmed Bey ve Mahmud Bey dahi icmâl defterinde mastûr olup ve ze‘âmetim kurâları mahsûlâtına ta‘arruz etmemek üzre ta‘ahhüd eylediler dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu. Fi’l-yevmi’s-sâdis aşer min-Muharremi’l-harâm sene 1091. Şuhûdü’l-hâl: el-Hâc Mustafa b. Ahmed, el-Hâc Osman b. Ahmed, Mehmed Bey b. Ömer, Mehmed Efendi b. Süleyman, Mehmed Çelebi b. Haydar.>> [derkenâr: mürûr eden Tataroğlu ve Karamanlılar ve Sekit ve Kozlu ve Sarı Davudlar ve Âdiller ve Köleoğulları ve İbrimözü nâm karyeler ve sâlifü’z-zikr iki çiftlik yeri ve Lala Çiftliği ve Yolcu Çiftliği ve Turgutlar Çiftliği ve yine sekiz çiftlik yeri ve kendi çiftim yüzer üç müdlük yerler mezbûrûnun tımarları karyeleri ve (...)dır benim bir vech ile alâka ve medhalim yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.]<br><br>Fi’l-yevmi’s-sâdis aşer min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: el-Hâc Mustafa b. Mehmed, el-Hâc Osman b. Ahmed, Mehmed Bey b. Ömer, Mehmed Efendi b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=41258"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41260"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>