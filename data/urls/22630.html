﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 291<br>Hüküm no: 434<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mehmed’in mehir, nafaka ve barınma bedeli olarak boşandığı kocası Hüseyin Beşe’den otuz yedi guruş alacağı olduğu</b><br><br>Galata’da Yolcuzâde Mahallesi’nde sâkine olup zâtı ta‘rîf-i şer‘î ile mu‘arrefe olan Fâtıma bt. Mehmed nâm hatun Galata Bâb Mahkemesi’nde meclis-i şer‘de zevc-i mutallıkı Hüseyin Beşe b. Ömer nâm kimesne muvâcehesinde mezbûr Hüseyin Beşe zevc-i dâhilim iken mukaddemâ iki def‘a ve târih-i i‘lâm günü bir def‘a ki cem‘an üç def‘a beni tatlîk etmekle üç def‘ada zimmetinde mütekarrir ve ma‘kūdun-aleyh olan yirmi yedi guruş mehr-i müeccelim ile nafaka-i iddet-i ma‘lûmem ve meûnet-i süknâmı mezbûr Hüseyin Beşe’den taleb ederim deyü da‘vâ ettikde ol dahi cevâbında müdde‘iye-i mezbûre Fâtıma Hatun yirmi yedi guruş mehr-i müeccel tesmiyesiyle zevce-i medhûlün-bihâsı olduğunu ve târih-i i‘lâm günü bir def‘a tatlîkini ikrâr mâ‘adâyı ba‘de’l-inkâr müdde‘iye-i mezbûre Fâtıma Hatun ber-vech-i muharrer müdde‘âsını lede’t-tezkiye makbûlü’ş-şehâde idükleri ihbâr olunan Hâfız Ahmed Efendi b. Mustafa nâm kimesne ile diğer Fâtıma bt. Ahmed ve İsmihan bt. Osman nâm hatunlar şehâdetleriyle mezbûr Hüseyin Beşe muvâcehesinde vech-i şer‘î üzere isbât etmeğin mezbûre Fâtıma Hatun mezbûr Hüseyin Beşe’den beynûnet-i mug[ā]laza? ile mübâyene olup mezbûr Hüseyin Beşe’nin ikrârı mûcebince lâzım gelen meblağ-ı mezkûr yirmi yedi guruş mehr-i müeccel ve nafaka-i iddet-i ma‘lûme ve meûnet-i süknâm için bi’t-terâzî ta‘yîn olunan on guruş ki cem‘an otuz yedi guruşu müdde‘iye-i mezbûre Fâtıma Hatun’a edâsıyla mezbûr Hüseyin Beşe ilzâm olunduğu bi’[l]-iltimâs [huzûr-ı âlîlerine i‘lâm olundu.]<br><br>Fî 26 Ş sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o463"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>