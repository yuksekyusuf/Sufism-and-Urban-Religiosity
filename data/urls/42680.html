﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 445<br>Hüküm no: 574<br>Orijinal metin no: [118a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamal Karabet, Tuğlacı Arotin ve sairlerinin vefat eden Defterdar Memiş Efendi’de olan alacaklarının varislerinden tahsili</b><br><br>Ma‘rûz,<br><br>Yetmiş üç guruş iddi‘â eden At hamalı Karabet ve iki yüz otuz yedi buçuk guruş iddi‘â eden Tuğlacı Arotin ve yedi yüz elli dört guruş iddi‘â eden Mismârî Vartan ve şerîki Haçador ve otuz iki guruş iddi‘â eden Sucu Haçador ve yüz yetmiş sekiz guruş iddi‘â eden Doğramacı Karabet nâm zimmîler mahfil-i şer‘iyyâtda Defterdâr-ı sâbık müteveffâ Memiş Efendi’nin zevce-i bâ‘isey-i i‘lâm Âişe Hanım bt. Yunus ile ittibâ‘ından İsmail Çelebi b. Abdullah mahzarlarında bin yüz yetmiş senesi Şevvâli’nden işbu mûmâ-ileyhâ Âişe Hanım’ın İstanbul’da Şehzâde Câmi‘ civârında vâki‘ müceddeden binâ eylediği menzili levâzımâtına bi-şartı’r-rücû‘ emriyle mu‘temedi merkūm İsmail Çelebi’ye bey‘ ve teslîm eylediğimiz ma‘lûmü’l-mikdâr tuğla ve mismâr ve doğramacı metâ‘ı semenlerinden ve kereste hammaliyesi ve sıvacı ücretlerinden ba‘de külli’l-hesâb defter-i müfredât mantûklarınca bi’d-defa‘ât bize edâ ve teslîmâtlarından mâ‘adâ bâkī alacağımız olan meblağ-ı mezkûr cem‘an bin iki yüz yetmiş dört buçuk guruşu taleb ederiz deyü her biri eyledikleri da‘vâlarından ber-vech-i âtî bedel-i sulhu müdde‘ûn-ı mesfûrûna münâsafeten mallarından vermek üzere mûmâ-ileyhâ Âişe Hanım ve merkūm İsmail Çelebi ile bâ-vesâtet-i muslihîn merkūm Karabet elli guruş ve Tuğlacı Arotin yüz seksen yedi buçuk guruş ve Mismârî Vartan ve şerîki Haçador beş yüz elli dört guruş ve sıvacı Haçador on bir guruş ve doğramacı Karabet ile yetmiş sekiz guruş ki cem‘an sekiz yüz seksen buçuk guruş üzerine mesfûr Karabet ve Arotin ve Vartan ile şerîki Haçador ve Sıvacı Haçador zimmîler ber-vech-i muharrer bedel-i sulh mezbûrdan kendi hisseleri olan yedi yüz yirmi iki buçuk guruşu mûmâ-ileyhâ Âişe Hanım ve merkūm İsmail Çelebi yedlerinden her biri işbu meclis-i şer‘de tamâmen ahz u kabz edip mesfûr Doğramacı Karabet dahi bedel-i sulh-ı mezkûrdan kendi hissesi olan yetmiş sekiz guruşun nısfı olup minvâl-i meşrûh üzere merkūm İsmail Çelebi’den lâzım gelen otuz guruşu kezâlik meclis-i şer‘de merkūm İsmail Çelebi yedinden ve nısf-ı âharı olup mûmâ-ileyhâdan lâzım gelen otuz dokuz guruşun on bir guruş yirmi beş parasını dahi mûmâ-ileyhâ Âişe Hanım yedinden ahz u kabz eyledikden sonra mesfûr Karabet’in ber-vech-i muharrer kabz eylediği on bir guruş yirmi beş paradan otuz dokuz guruşa varınca mûmâ-ileyhâ Âişe Hanım’ın zimmetinde bâkī kalan yirmi yedi guruş on beş paradan mâ‘adâ ziyâde müdde‘âlarına ve husûs-ı mezkûra ve bi’l-cümle sâire müte‘allika âmme-i da‘vâdan zimmiyyûn-ı mesfûrûn Karabet ve Arotin ve Vartan ile şerîki Haçador ve Sıvacı Haçador ve Doğramacı Karabet zimmîlerden her biri mûmâ-ileyhâ Âişe Hanım ile merkūm İsmail Çelebi’nin zimmetlerini ibrâ-i âm ile ba‘de’l-ibrâ kat‘-ı nizâ‘ etmeleriyle ber-vech-i muharrer bedel-i sulh-ı mezbûr otuz dokuz guruşdan bâkī [118b] kalan yirmi yedi guruş on beş parayı mezbûr Doğramacı Karabet’e edâ ve teslîme mûmâ-ileyhâ Âişe Hanım’a tenbîh olunduğu huzûr-ı âlîlerine i‘lâm olundu.<br><br>Fî 22 Muharremi’l-harâm sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b445"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>