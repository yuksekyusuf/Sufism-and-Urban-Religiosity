﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 249<br>Hüküm no: 252<br>Orijinal metin no: [49a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Sufi Mehmed’in Mustafa b. Mehmed’den satın aldığı nısf menzil hissesini İbrahim Bey b. Ahmed’e sattığı</b><br><br>Bundan akdem Mahmiye-i İstanbul’da Akşemseddin mahallesi sükkânından olup müteveffâ olan Mustafa b. Mehmed nâm kimesnenin sulbiye kızı ve hasren vârisesi olup verâseti vech-i şer‘î üzere sâbite olan Şem‘î Hatun mahfil-i kazâda âti’z-zikr olan nısf menzile hâlâ vâzı‘u’l-yed olduğu nehc-i şer‘î üzere sâbit olan bâ‘isü’l-kitâb İbrahim Bey b. Ahmed nâm kimesne mahzarında üzerine da‘vâ edip mahalle-i mezkûrede vâki‘ iki tarafı merhûm Sultan Bâyezid Hân Vakfı ile merhûm Rüstem Çavuş Vakfı’na ve iki tarafı tarîk-i âmma müntehî ve büyût-ı müte‘addideyi ve kenîfi ve muhavvatayı muhtevî olan menzilin hâlâ mezbûrun yedinde olan nısf-ı şâyi‘i bundan akdem babam merkūm Mustafa’nın mülkü olup babam mezkûr Mustafa müteveffâ olup verâseti bana münhasıra olmağla nısf-ı mezkûr irs-i şer‘î ile bana intikāl etmişiken mersûm İbrahim Bey bi-gayr-i vech-i şer‘î vaz‘-ı yed edip tasarruf eder kasr-ı yedine tenbîh olunmak taleb ederin dedikde gıbbe’s-suâl merkūm İbrahim Bey cevâbında fi’l-vâki‘ menzil-i mezbûrun nısf-ı şâyi‘i mezbûrenin babası merkūm Mustafa’nın mülkü olup lâkin hâl-i sıhhat ve hayâtında dâmâdı Mehmed b. Ramazan nâm kimesneyi nısf-ı şâyi‘-i mezkûru bey‘a ve semenini kabza ve kendüye îsâle vekîl edip ol dahi vekâleti kabûl etdikden sonra sâbıkā Rumeli kādıaskeri olan a‘lemü’l-ulemâi’l-mütebahhirîn Hüseyin Efendi hazretleri bin on beş senesi Muharreminin evâhirinde İstanbul kādısı iken müşârun-ileyhin huzûrunda Mehmed b. Ahmed ve Ali b. Mehmed şehâdetleriyle vekâletini alâ vechi’l-hasmi’ş-şer‘î isbât edip ba‘dehû nısf-ı şâyi‘-i mezbûru târih-i mezkûrda Mehmed b. Sufi Mehmed nâm kimesneye yirmi altı bin fıddî akçeye bey‘ edip kabz-ı semen eyledikden sonra merkūm Mehmed dahi zikr olunan nısf-ı şâyi‘i bana yirmi altı bin akçeye bey‘ edip kabz-ı semen ve teslîm-i mebî‘ eyledi deyü kelimât-ı meşrûhasına mutâbıka ve vech-i merkūm üzere ba‘de sübûti’l-vekâle mezbûr Mehmed’in bi’l-vekâle merkūm Mehmed’e bey‘ eylediğini nâtıka müşârun-ileyh Hüseyin Efendi’nin hat ve hateminimüştemile ve târih-i mezkûr ile muvarraha ve ba‘dehû mezkûr Mehmed’in kendüye bey‘ eylediğini nâtıka ve târih-i merkūmdan on beş gün muahhar târihle muvarraha ve ol zamânda Bab nâibi olan Mevlânâ Mehmed Efendi b. Emrullah’ın hat ve hateminimüştemile iki kıt‘a hüccet-i şer‘iyye ibrâz eyledikde gıbbe’s-suâl mezbûre Şem‘î Hatun husûs-ı merkūmun cümlesini inkâr edicek mezbûr İbrahim Bey’den da‘vâ-yı meşrûhasına muvâfık beyyine taleb olundukda udûl-i müslimînden mahmiye-i mezbûrede Beyceğiz mahallesi sükkânından el-Hâc Pir Ahmed b. Bayram ve Hüsrev Paşa mahallesi ahâlîsinden Hasan b. Mehmed nâm kimesneler li-ecli’ş-şehâde hâzırân olup gıbbe’l-istişhâd fi’l-vâki‘ târih-i mezkûrda zikr olunan nısf hisse-i şâyi‘ayı müdde‘iyye-i mezbûrenin babası müteveffâ-yı mesfûr Mustafa tarafından bey‘a ve kabz-ı semen ve teslîm-i mebî‘a dâmâdı mezbûr Mehmed vekâletini merkūmân Mehmed ve Ali şehâdetleriyle alâ vechi’l-hasmi’ş-şer‘î hâkim-i müşârun-ileyh huzûrunda isbât eyledikden sonra nısf-ı mezkûru yirmi altı bin nakd-i fıddî akçeye vekîl-i mezbûr bi’l-vekâle mezkûr Mehmed b. Sufi Mehmed’e bey‘ eyleyüp kabz-ı semen ve teslîm-i mebî‘ edip ba‘dehû târih-i mesfûrdan on beş gün sonra mezbûr Mehmed dahi zikr olunan nısf-ı şâyi‘i merkūm İbrahim Bey’e yirmi altı bin nakd-i fıddî akçeye bey‘ eyleyüp kabz-ı semen ve teslîm-i mebî‘ eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mûcebiyle mezbûre Şem‘î da‘vâ-yı meşrûhasından men‘ olunup mâ vaka‘a bi’t-taleb sebt olundu.<br><br>Tahrîren fî-evâsıtı Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Seyyid Ali Bey b. es-Seyyid Mehmed, Ali Bey b. Receb, Mehmed Çelebi b. Hüseyin, Hasan b. Şaban, el-Hâc Süleyman b. ( ), Hacı Mahmud b. İsa, Said Çavuş b. Mustafa, Mehmed b. Mustafa, Hasan Beşe b. Ali er-râcil, Mustafa Beşe Çukadar.</p>          <br><a title="Önceki sayfa" style="text-decoration:none" href="./ayrmetin.php?idno=39543"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39545"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>