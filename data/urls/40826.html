﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 522<br>Hüküm no: 547<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa b. Mustafa’nın Hasan Paşa b. Abdülmennan’da 10.830 guruş alacağı olduğu iddiasıyla varisleri aleyhine açtığı davanın tehir edildiği</b><br><br>Mahmiye-i İstanbul’da ( ) mahallesinde sâkin olup hâlâ Boğazhisarı muhâfazasında çavuşbaşı olan umdetü’l-emâcid ve’l-ekârim İsmail Ağa b. Mustafa tarafından husûs-ı âti’l-beyâna vekîl olup vekâleti hasm-ı câhid-i âtî mahzarında Memi Ağa b. Ömer ve Ahmed Ağa b. Mustafa nâm kimesneler şehâdetleri ile şer‘an sâbit olan işbu bâ‘isü’r-rakīm Abdurrahman Ağa b. Ali meclis-i şer‘-i hatîr-i lâzimü’t-tevkīrde sâbıkā Trabluşşam beylerbeyisi olup mahmiye-i mezbûrede Emin Bey mahallesi sükkânından iken vefât eden merhûm Hasan Paşa b. Abdülmennân’ın verâseti zevce-i metrûkesi kıdvetü’l-muhadderât Fâtıma Hâtun bt. Mustafa Ağa[’ya ve] sulbî kebîr oğlu umdetü’l-emâcid Mustafa Ağa’ya münhasıra olduğu şer‘an müte‘ayyin oldukdan sonra mezbûr Mustafa Ağa mahzarında üzerine bi’l-vekâle da‘vâ ve takrîr-i kelâm edip müvekkilim mezbûr İsmail Ağa müteveffâ-yı mezbûr Hasan Paşa’nın hayâtında Trablusşam beylerbeyisi oldukda kethüdâsı olmağla mâlından mütevffâ-yı mezbûr altı bin yüz kırk yedi esedî guruş ikrâz ve teslîm müteveffâ-yı mezbûr Hasan Paşa yedinden iktirâz ve tesellüm eylediğinden mâ‘adâ müteveffâ-yı mezbûr Hasan Paşa’nın gāib ani’l-meclis el-Hâc Salim nâm kimesneye cihet-i deyn-i şer‘îden zimmetinde dört bin altı yüz seksen üç esedî guruş deyni olup meblağ-ı mezbûra müvekkilim mezbûr İsmail Ağa müteveffâ-yı mezbûr Hasan Paşa’nın emri ile kefîl olmağla mezbûr Hasan Paşa’nın vefâtından sonra meblağ-ı mezbûr dört bin altı yüz seksen üç esedî guruşu kefâleti hasebiyle müvekkilim mezbûr el-Hâc Salim’e edâ ve teslîm eylemekle meblağ-ı mezbûr dört bin altı yüz seksen üç esedî guruş ki cem‘an on bin sekiz yüz otuz esedî guruş hâlâ müteveffâ-yı mezbûrun terekesinden müvekkilim mezbûr İsmail Ağa’ya edâsı lâzım deyn olmağla müvekkilim mezbûr için merkūm Mustafa Ağa’dan vekâleten taleb ederim suâl olunsun dedikde gıbbe’s-suâl ve akībe’l-inkâr vekîl-i mezbûrdan müdde‘âsını mübeyyine beyyine taleb olundukda udûl-i Müslimînden olup müteveffâ-yı mezbûrun hayâtında divan efendisi hizmetinde olup zikrolunan Emin Bey mahallesi sükkânından İsa Efendi b. Mehmed ve yine müteveffâ-yı mezbûrun kapıcılar kethüdâsı olup mahmiye-i mezbûrede Molla Gürânî mahallesi sükkânından Mustafa Ağa b. Mehmed nâm kimesneler li-ecli’ş-şehâde meclis-i şer‘a hâzırân olup isre’l-istişhâdi’ş-şer‘î fi’l-hakīka müteveffâ-yı mezbûr Hasan Paşa hâl-i hayâtında Trablusşam beylerbeyisi iken kethüdâm olan mezbûr İsmail Ağa yedinden altı bin yüz kırk yedi esedî guruş iktirâz ve kabz eylemekle mezbûr İsmail Ağa’ya zimmetimde meblağ-ı mezbûr altı bin yüz kırk yedi esedî guruş deynim vardır deyu kirâren ve mirâren huzûrumuzda ikrâr ve bizi işhâd eylediğinden mâ‘adâ müteveffâ-yı mezbûr Hasan Paşa’nın gāib ani’l-meclis olan mezbûr el-Hâc Salim’e cihet-i deyn-i şer‘îden zimmetinde dört bin altı yüz seksen üç esedî guruş deyni olup meblağ-ı mezbûra müvekkil-i merkūm müteveffâ-yı mezbûrun emri ile kefîl olmağla meblağ-ı mezbûr dört bin altı yüz seksen üç esedî guruşu kefâleti hasebiyle müvekkil-i mezbûr merkūm el-Hâc Sâlim’e bizim huzûrumuzda edâ ve teslîm eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde isre ri‘âyeti şerâiti’l-kabûl şehâdetleri hayyiz-i kabûlde vâkı‘a olmağın mûcibiyle ba‘de’l-hüküm müvekkil-i mezbûr İsmail Ağa âhar diyârda olmağla tahlîf huzûruna te’hîr olunup mâ-hüve’l-vâki‘ bi’t-taleb ketb olundu.<br><br>Fi’s-sâbi‘ aşer min-Zilhicceti’ş-şerîfe li-sene 1067.<br><br>Şühûdü’l-hâl: Himmet Efendi b. Musa, Mustafa Bey b. Mehmed, Ali Efendi b. Abdullah, Osman Beşe çukadâr, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b522"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o833"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>