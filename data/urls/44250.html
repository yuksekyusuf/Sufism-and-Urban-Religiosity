﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 1 Numaralı Sicil (H.919-927 / M. 1513-1521)<br>cilt: 1,&nbsp;sayfa: 346<br>Hüküm no: 618<br>Orijinal metin no: [97a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan b. Süleyman’ın Viran köyde dedesinden kalan araziyi tasarruf etmesine mani olan Ali b. İsa’nın müdahalesinin men’ine dair.</b><br><br>Fasl Vech-i tezkiretü’l-hurûf oldur ki Hasan b. Süleyman, Ali b. İsa’yı meclis-i şer‘a ihzâr edip şöyle takrîr-i da‘vâ edip dedi ki dedem İbrahim b. Bektaş karye-i Viran haddinde Göküstü demekle ism-i meşhûriyle tahdîd[den] müstağni olan nîm çift yere mutasarrıf olup fevt oldukda İsa ve Süleyman ve Musa ve Nebi nâm oğulları kalıp evlâd-ı zükûr bunlara münhasır olmağın zikr olan ber-vech-i kānûn bunlara intikâl edip mezkûrûndan Süleyman dahi fevt olup zikr olan yerden humus hissesi bana ve Hüseyin nâm karındâşıma [intikâl] etti hâliyâ işbu mûmâ-ileyh Ali bizi hissemize dahl ettirmeyip bi-gayr-ı hakk elindedir dedikde mezkûr Ali dahi cevâba mütesaddî oldu ki zikr olan yerden mezbûr Hasan’ın babası hisse-i mezbûresini tasarruf etmedi müddet-i medîd benim babam mezkûr İsa müstakil tasarruf eder iken fevt olup zikr olan hisse-i humus dahi ber-vech-i kānûn bana intikâl etti deyicek mezkûr Hasan’dan babası merkūm Süleyman’ın hisse-i mestûresine tasarruf ettiğine şâhid taleb olundukda udûl-i müslimînden Nebi b. Davud ve İsa b. Kılağuz şehâdet için meclise hâzır olup müdde‘î-i mezkûrun min-külli’l-vücûh takrîrine muvâfık edâ-i şehâdet edip şehâdetleri li-kevnihimâ ehlen lehâ hayyiz-i kabûlde kılınıp zikr olan hisse mûmâ-ileyh Hasan’a hükm [o]lunup sebt olundu. Tahrîren fî evâsıtı evveli’l-Cümâdeyn sene 925 Şuhûd Ali b. Hamza, Şaban b. Mehmed, Yakub b. Osman ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=44249"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=44251"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk001&bsm=usk001b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk001&bsm=usk001o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>