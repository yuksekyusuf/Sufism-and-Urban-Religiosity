﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 68<br>Hüküm no: 31<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen el-Hâc Ali’nin İbrail’deki iş ortağı Mahmud Ağa’nın üç yıllık muhasebesinin görülmesi için varisler ve alacaklıların İstanbul’a getirilmesine dair emr-i alişan talep ettikleri</b><br><br>Ma‘rûz<br><br>Mahrûse-i Galata Yağ Kapanı tüccârından el-Hâc Ömer Ağa ve Ahmed Ağa ve el-Hâc Mustafa Ağa ve Mehmed Ağa ve el-Hâc Ali Ağa ve Hasan Ağa ve İbrahim Ağa ve Molla Abdi ve el-Hâc Abdurrahman nâm kimesneler meclis-i şer‘-i kavîmde kapan-ı mezkûr tüccârından olup Tophâne’de Sakabaşı mahallesinde sâkin iken bundan akdem vefât eden el-Hâc Ali b. Mustafa’nın hasren veresesi zevce-i metrûkesi sâhibe-i arzuhâl ma‘rifetü’z-zât Fatma bt. Abdurrahman ve sulbî kebîr oğlu Osman ve Murâhık oğlu İsmail hâzırûn oldukları hâlde her biri takrîr-i kelâm edip müteveffâ-yı mezbûr el-Hâc Ali hayâtında tüccâr-ı kapan-ı mezkûrdan olup hâlâ İbrail’de sâkin Mehmedcikoğlu dimekle ma‘rûf Mahmud Ağa ile şerîkler olmağla ba‘de’l-vefât mezbûr Mahmud Ağa tarafından vekîl Hüseyin Ağa nâm kimesne ile verese-i mezbûrûn ma‘rifetimiz ile üç senelik hesâb-ı şirketlerini rü’yet ve merkûm Mahmud Ağa zimmetine iktizâ eden meblağı verese-i mezbûrûna irsâl etmek içün merkûm Mahmud Ağa’ya mektûb ile ifâde olundukda bir vecihle hesâb-ı mezkûre râzı olmamağın bi’n-nefs merkûm Mahmud Ağa ile hesâbları rü’yet olunmağa muhtâcdır deyü her biri ba‘de’l-ihbâr verese-i mezbûrûn dahî ber-vech-i muharrer üç senelik hesâblarını bi’n-nefs rü’yet içün merkûm Mahmud Ağa mübâşir ma‘rifetiyle Âsitâne-i aliyye’ye ihzâr ve ihkâk-ı hak olunmak bâbında tuğrâ-yı garrâ ile mu‘anven emr-i âlîşân sudûru istid‘âsında oldukları huzûr-ı âlîlerine i‘lâm olundu.<br><br>Fî 13 Saferü’l-hayr sene 1202.<br><br>Derkenar: Debbâğ</p>          <br><a title="Önceki sayfa" style="text-decoration:none" href="./ayrmetin.php?idno=30489"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30491"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>