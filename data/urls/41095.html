﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 737<br>Hüküm no: 816<br>Orijinal metin no: [127a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey b. Hasan’ın Kasım b. Ali’den haksız yere aldığı para ve hayvanlarını iade etmesi</b><br><br>Depedelen kazâsına tâbi‘ Badra nâm karye sâkinlerinden Kasım b. Ali nâm kimesne meclis-i şer‘de karye-i merkūme za‘îmi olan fahrü’z-zu‘amâ Mehmed Bey b. Hasan mahzarında üzerine da‘vâ ve takrîr-i kelâm edip işbu hâzır bi’l-meclis Mehmed Bey târih-i kitâbdan bir sene mukaddem benim bi-gayri vechin cerîme nâmına yirmi aded riyâlî guruşumu vakt-i ahzda kıymetleri takvîm-i sahîh ile mukavvem kırk guruş kıymetli bir re’s siyah katır ve yine kırk guruş kıymetli bir re’s kır katır ve on guruş kıymetli bir re’s karasığır öküzümü ahz u kabz eylemişdir suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i merkūmdan müdde‘âsını mübeyyine beyyine taleb olundukda udûl-i ricâlden Hasan Beşe b. Ali ve Ali b. Sinan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu mârrü’z-zikr Mehmed Bey târih-i kitâbdan bir sene mukaddem müdde‘î-i mezbûr Kasım’dan bizim huzûrumuzda bi-gayri vech-i şer‘î cerîme nâmına yirmi aded riyâlî guruş ve bir re’s siyah katır ve bir re’s kır katır ve bir re’s karasığır öküzünü ahz u kabz eyledi biz bu husûsa bu vech üzere şâhidleriz şehâdet dahi ederiz deyi herbiri edâ-i şehâdet-i şer‘iyye ettiklerinde gıbbe ri‘âyeti şerâiti’l-kabûl şehâdetleri hayyiz-i kabûlde [127b] makbûle oldukdan sonra meblağ-ı merkūm yirmi aded guruş ve zikrolunan iki re’s katır ile bir re’s öküzü aynıları mevcûd ise aynılarını müstehlekeyse vech-i meşrûh üzere kıymetlerini teslîme tenbîh birle mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Zilhicceti’ş-şerîfe li-sene semân ve sittîn ve elf.<br><br>Şühûdü’l-hâl: Mehmed Çavuş b. ( ) el-mübâşir, Mustafa Beşe b. Hasan, İsa Bey b. Ahmed, Arslan Beşe b. ( ) saraç, Bayram Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=41094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b737"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o786"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>