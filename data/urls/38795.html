﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 363<br>Hüküm no: 415<br>Orijinal metin no: [68b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Hacı Mustafa’nın eşi Abdullah Efendi’den muhâlaa usulüyle boşanması</b><br><br>Bi’l-vekâle muhâla‘a<br><br>Mahmiye-i İstanbul’da Süleymaniye Câmi‘-i şerîfi havlusu kurbünde sâkine Şerife Âişe bt. el-Hâc Mustafa b. el-Hâc Murtaza nâm Hatun ile babası merkūm el-Hâc Mustafa taraflarından husûs-ı âti’l-beyânda vekîl olduğu zâtını ârifân Mehmed Efendi b. Hasan ve el-Hâc Ömer Ağa b. Osman şehâdetleriyle sâbit olan Feyzullah Ağa b. Abdulfettah meclis-i şer‘-i şerîf-i enverde müvekkile-i mezbûrenin zevc-i muhâlı‘ı işbu bâ‘isü’l-vesîka Abdullah Efendi b. el-Hâc Ömer mahzarında bi’l-vekâle ikrâr-ı tam ve takrîr-i kelâm edip merkūm Abdullah Efendi müvekkilem mezbûre Şerife Âişe Hatun’un zevc-i dâhili olup lâkin beynlerinde hüsn-i mu‘âşeretleri olmamağla zimmetinde mütekarrir ve ma‘kūdün-aleyh olan bin üç yüz guruş mehr-i müecceli ve nafaka-i iddet-i mu‘ayyene-i ma‘lûmesi üzerlerine ve meûnet-i süknâsı dahi kendi üzerine olmak üzere zevci merkūm Abdullah Efendi ile muhâla‘a-i sahîha-i şer‘iye ile bi’l-vekâle hul‘ olduğumda ol dahi hul‘-ı mezkûru kabûl edip hukūk-ı zevciyete ve ibtidâ-yı zevciyetden işbu târih-i kitâba gelince beynlerinde ma‘lûm bâ-defter-i müfredât eşyâ-yı ma‘lûmeden mâ‘adâ sâir cemî‘ hukūk-ı şer‘iyeye müte‘allika âmme-i da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 7 Ş sene [1]242.<br><br>Şühûdü’l-hâl: Muhzır Ali Çelebi, Muhzır Ebûbekir Çelebi, Muhzır İsmail Çelebi, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>