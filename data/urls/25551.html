﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 564<br>Hüküm no: 664<br>Orijinal metin no: [80b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şarapçı Yorgi v. Mihal’in aldığı borç ve faizi hususunda çıkan anlaşmazlıkta Ahsaksados v. Anastaş ile sulh olduğu</b><br><br>Sulh, ibrâ.<br><br>Mahmiye-i İstanbul’da Balat Kapısı hâricinde Karabaş mahallesinde mütemekkin Yorgi v. Mihal nâm hammâr zimmî meclis-i şer‘de hâmil-i hâze’s-sifr Ahsaksados v. Anastaş mahzarında ikrâr ve takrîr-i kelâm edip târih-i kitâbdan sekiz sene mukaddem mezbûr Ahsaksados’dan iki yüz elli riyâlî guruş istikrâz ve kabz eylediğimden sonra mahalle-i mezbûrede vâki‘ silk-i mülkümde münselik lede’l-ahâlî ma‘lûmü’l-hudûd menzilimi ve yine mahalle-i mezbûrede vâki‘ meyhânede olan rub‘ hissemi mezbûr Ahsaksados’a iki yüz elli riyâlî guruşa bâtten bey‘ ve teslîm ol dahi iştirâ ve kabûl eyledikden sonra semen-i mezbûru zimmetimde müşteri-i mezbûra deyni olan meblağ-ı mezbûra takās ol dahi mukāssa ve kabûl eyledikden sonra menzil-i mezbûr kıymetde iki yüz elli guruş mukābelesinde rehindir deyü zikrolunan iki yüz elli guruşun fâidesi nâmıyla sekiz senede otuz yedi bin akçem aldın deyü bundan esbak mezbûr Ahsaksados’dan meblağ-ı mezbûr otuz yedi bin akçemi mezbûrdan da‘vâ ve taleb eylediğimde ol dahi inkâr ve ben dahi müdde‘âmı isbât sadedinde olmağla beynimizde münâza‘ât-ı kesîre câriye olmuşdu. El-hâletü-hâzihî beynimize muslihûn ve Müslimîn tavassut edip mezbûr Ahsaksados on bir bin akçe üzerine benimle meblağ-ı mezbûr da‘vâsından inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûru tamamen mezbûr Ahsaksados yedinden alıp kabz eyledim ba‘de’l-yevm husûs-ı mezbûra müte‘allika da‘vâdan nizâ‘ım kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-işrîn min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Ahmed Çavuş b. Mehmed, Ali Çavuş b. Yahya el-mübâşir, Hüseyin b. Osman, Muslı Çavuş b. ( ), Abdi b. Hüseyin, Mehmed Çelebi b. Abdullah, Dimitri v. Dilyar, Plaş v. Dimitri, Kiryako v. Poliharon.</p>          <br><a title="Önceki sayfa" style="text-decoration:none" href="./ayrmetin.php?idno=25550"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25552"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b564"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o986"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>