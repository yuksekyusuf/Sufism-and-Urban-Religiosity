﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 94<br>Hüküm no: 86<br>Orijinal metin no: [20a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âmine bt. Mehmed lehine iddet nafakasına hükm edilmesi</b><br><br>Mahmiye-i Galata dâhilinde Yolcu oğlu mahallesi sâkinelerinden Âmine bt. Mehmed nâm hâtun meclis-i şer‘-i şerîfde Ferruh Bey b. Abdullah nâm cündî mahzarında takrîr-i da‘vâ edip bundan esbak zümre-i mellâhînden zevcim Hasan b. Hüseyin nâm kimesne kasaba-i İznikmid’e gittikde ben târih-i kitâb Recebi’nin gâyetine gelir isem zevcim mezbûr Âmine benden talâk-ı bâyin ile mutallaka olsun ve nafaka-i iddeti dahi benim vekîlim olup veresin diye mezbûr Ferruh Bey nafaka-i iddetimi bana teslîm etmeğe vekîl eyledi târih-i mezbûr mürûr edip ve ben talâk-ı mezbûr ile mutallaka olmuşdum nafaka-i iddetimi vekîl-i mezbûrdan taleb ederim dedikde gıbbe’s-suâl vekîl-i mezbûr husûs-ı merkūmu bi’l-külliye inkâr ile cevâb verdikde merkūme Âmine’den vech-i meşrûh üzre da‘vâsına mutâbık beyyine taleb olundukda udûl-i müslimînden Mehmed b. Hasan ve diğer Mehmed b. Ali nâm kimesneler li ecli’ş-şehâde mahfil-i kazâya hâzırân olup fi’l-vâki‘ mezbûr Hasan kasaba-i mezbûreye gittikde bu târih-i kitâb Recebi’nin gâyetine gelmezsem benim zevcem mesfûre Âmine benden talâk-ı bâyin ile mutallaka olsun sen benim vekîlim olup nafaka-i iddetimi mezbûre Âmine’ye veresin diye bizim huzûrumuzda mezbûr Ferruh Bey’i vekîl eyledi bu husûsa biz şâhidleriz şehâdet dahi ederiz diye edâ-i şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâki‘ olup mâ vaka‘a bi’t-taleb kaydolundu. Tahrîren fî evâili Zilka‘de sene hamse aşere ve elf.<br><br><br>Şuhûdü’l-hâl: Ahmed Bey b. Abdüllatif, Mehmed b. Yusuf, Mustafa b. Mehmed el-Muhzır, Mustafa b. Süleyman ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o262"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>