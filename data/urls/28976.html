﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 720<br>Hüküm no: 560<br>Orijinal metin no: [191a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sürücübaşı Yorgaki’nin Boğdan’a Paroş’un kardeşiyle gönderdiği para tahsil edilmeden hapis olan Paroş’un salıverilmemesi</b><br><br>Kıdvetü’l-ümerâi’l-milleti’l-Mesîhiyye umdetü’l-küberâi’t-tâifeti’l-Îseviye vilâyet-i Boğdan voyvodası olan ( ) -hutimet avâkıbuhû bi’l-hayr- tevkī‘-i refî‘-i hümâyûn vâsıl olucak ma‘lûm ola ki Sürücübaşı Yorgaki bundan akdem Boğdan vilâyetine Paroş’un [191b] karındaşıyla beş bin guruş gönderip ve meblağ-ı mezbûr beş bin guruşun üç bin guruşu yine Boğdan’da mevcûd olduğu mesmû‘-ı hümâyûnum olup ve mesfûr Paroş’un karındaşı dahi hâlâ Boğdan’da mahbûs olmağla imdi işbu emr-i şerîfim vardığı gibi kat‘an avk ve te’hîr ve özr ve bahâne eylemeyip meblağ-ı mezbûru bi-eyyi hâlin tamamen merkūm Paroş’un karındaşından bi’t-tamam taleb ve ahz u kabz edip tamamen tahsîl olunmadıkça habsden ıtlâk eylemeyesin deyü fermân-ı âlîşânım sâdır olmuşdur. Buyurdum ki, hükm-i şerîfimle emekdârlardan kıdvetü’l-emâsil ve’l-akrân Hüseyin -zîde kadrühû- vardıkda bu bâbda sâdır olan emrim üzere amel edip dahi sen ki voyvodasın mezbûr sürücübaşı Yorgaki bundan akdem Boğdan vilâyetine Paroş’un karındaşıyla beş bin guruş gönderip ve meblağ-ı mezbûr beş bin guruşun üç bin guruşu yine Boğdan’da mevcûd olup ve mesfûr Paroş’un karındaşı dahi hâlâ Boğdan’da mahbûs olmağla işbu emr-i şerîfim vardığı gibi kat‘an avk ve te’hîr ve özür ve bahâne etdirmeyip meblağ-ı mezbûru bi-eyyi hâlin tamamen merkūm Paroş’un karındaşından bi’t-tamam tahsîl edip ve tamamen tahsîl olunmadıkça habsden ıtlâk eylemeyesin, şöyle bilesin, alâmet-i şerîfe i‘timâd kılasın.<br><br>Tahrîren fi’l-yevmi’r-râbi‘ aşer min-şehri Şevvali’l-mükerrem li-sene sitte ve mie ve elf.<br><br>Be-yurd-ı sahrâ-yı Edirne.</p>          <br><a title="Önceki sayfa" style="text-decoration:none" href="./ayrmetin.php?idno=28975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b720"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o725"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>