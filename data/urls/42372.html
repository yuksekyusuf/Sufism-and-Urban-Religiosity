﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 238<br>Hüküm no: 266<br>Orijinal metin no: [50a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Resüloğlu Süleyman’ın korsanlar tarafından el konulan gemisi ile eşyasının Gemiciler Kethüdası Ömer’den tazminini istemeye hakkı olmadığı</b><br><br>Ma‘rûz,<br><br>Husûs-ı âti’l-beyânın mahâllinde istimâ‘ ve tahrîri için savb-ı şer‘-i enverden irsâl olunan müderrisîn-i kirâmdan mîrî kâtibi Mevlânâ es-Seyyid İbrahim Efendi mahmiye-i İstanbul’da Şıkk-ı evvel Defterdârı olanlara mahsûs sarayda Başbâki kulu Ağa’nın odasına varıp huzûr-ı Müslimînde akd-i meclis-i şer‘-i nebevî etdikde sefîne reislerinden Rasüloğlu Seyyid Süleyman nâm kimesne meclis-i ma‘kūd-ı mezkûrda sâhib-i arzuhâl gemiciler kethüdâsı sâbık el-Hâc Ömer b. el-Hâc Ali mahzarında mezbûr el-Hâc Ömer işbu bin yüz yetmiş bir senesi Muharremi’l-harâmı’nda yeniçeriler kethüdâsı iken dîvân tezkiresi ta‘bîr olunan fermân-ı âlîşân mûcebince ma‘rifetiyle sekiz bin keyl mîrî hıntayı Karaağaç iskelesinden şayka ta‘bîr olunan sefîneme Âsitâne-i sa‘âdete nakil için ücret-i ma‘lûme ile taraf-ı mîrîden tahmîl olunmağla ben dahi sefîne-i mezkûrem ile Âsitâne-i sa‘âdete gelir iken harbî kefere sefînesine müsâdife ve altı bin guruşluk sefînem derûnunda mevcûd üç bin beşyüz guruşluk âlât ve eşyâmı ahz ve beni esir etmeleriyle üç bin dört yüz elli guruşa nefsimi eyâdî-i kefereden tahlîs etmiş idim. Minvâl-i muharrer üzere taraf-ı mîrîden istîcâr olunduğumda mezbûr el-Hâc Ömer’in ma‘rifeti inzimâmına binâen harbî keferenin nehb ü gāret eyledikleri sefîne ve eşyâ ve meblağın tazmînlerin mezbûr el-Hâc Ömer’den taleb ederim deyü da‘vâ etdikde müdde‘î-i mezbûrun takrîr-i meşrûhu üzere taraf-ı mîrîden istîcâr olunduğuna binâen mücerred ma‘rifeti inzimâmına binâen harbî keferenin nehb ü gāret eyledikleri sâlifü’l-beyân malının tazmînini mezbûr el-Hâc Ömer’den da‘vâsı meşrû‘a olmayıp merkūm el-Hâc Ömer’e suâl dahi teveccüh etmemekle müdde‘î-i mezbûr Seyyid Süleyman’ı merkūm el-Hâc Ömer’e husûs-ı mezkûr için bî-vech mu‘ârazadan men‘ eylediğini mevlânâ-yı mezbûr mahâllinde tahrîr ba‘dehu ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 25 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>