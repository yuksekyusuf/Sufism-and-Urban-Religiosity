﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 26 Numaralı Sicil (H. 970-971 / M. 1562-1563)<br>cilt: 7,&nbsp;sayfa: 124<br>Hüküm no: 136<br>Orijinal metin no: [11b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kara İlyas kızı Emine Hatun’un babası ve anasından kalan bahçe hissesini sattığı</b><br><br>Vech-i tahrîr-i sicil budur ki Mahmiye-i Üsküdar’da Kebçe mahallesinden Kara İlyas kızı Emine Hâtun’un tarafından bey‘-i âtiyeye Mevlânâ Abdi Çelebi b. Elhâc Lütfi ve Elhâc Süleyman ve Elhâc Mehmed şehâdetleri ile vekâlet-i mutlaka-i şer‘iyyesi sâbite olan zevci Hasan b. Ali meclis-i şer‘de mahalle-i mezbûreden Abdi b. Hamza mahzarında bi-tav‘ihî ikrâr-ı sahîh-i şer‘î ve i‘tirâf-ı sarîh-i mer‘î kılıp dedi ki, mezbûre müvekkilem zevcem Emine’nin babası Kara İlyas ve anası Paşa Bula’dan irsle intikāl eden bir kıt‘a bahçeden hisse-i şâyi‘âsın ki hudûdu iki tarafı Hoca Abdullah b. Bahşi mülküne ve bir tarafı tarîk-ı âmma ve bir tarafı müşteri-i mezbûr mülküne muttasıldır işbu hudûd ile mahdûd olan bahçeden hisse-i mezbûrenin cemî‘-i tevâbi‘ ve levâhıkıyla bi-tarîki’l-vekâle mezbûr Abdi’ye elli dokuz sikke tâmmü’l-vezn sahîhü’l-ayâr filoriye bey‘-i bât ile bey‘ edip semen-i merkūmu mezbûr Abdi yedinden bi’t-tamâm kabz edip mübî‘-i mezkûru mezbûr Abdi’ [ye] bi’l-vekâle teslîm-i şer‘iyle teslîm ettim min ba‘d mezbûrenin zikr olan yerde da‘vâsı ve nizâ‘ı yokdur şimden geri keyfemâ yeşâ mutasarrıf ola dedikde, mukırr-ı mezkûrun i‘tirâfına vicâhen ve şifâhen mezbûr Abdi dahi tahkīk ve tasdîk edip sıhhat-ı bey‘a hükm olunup mâ hüve’l-vâkı‘ ber sebîl-i temessük ketb olunup yed-i tâlibe vaz‘ olundu ki lede’l-hâce ihticâc edine. Tahrîren fi’l-yevmi’s-sânî min şehri Muharremi’l-harâm sene ihdâ ve seb‘îne ve tis‘a-mi’e.<br><br><br>Şuhûdü’l-hâl: Nebi Halîfe b. Hasan ve Mehmed b. Ahmed ve İbrahim b. Abdi ve Nasuh b. Hamza ve Memi b. Şaban ve Memi b. Elhâc Ali ve Kara Ali ed-Debbâğ ve gayruhum mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=48786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=48788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk026&bsm=usk026b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk026&bsm=usk026o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>