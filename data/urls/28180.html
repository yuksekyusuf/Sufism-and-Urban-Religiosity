﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 153<br>Hüküm no: 155<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Harrat Kemal Mescidi imamı Hafız Mehmed Efendi b. Ahmed Efendi’nin mescid vakfı gallesinden imamlara şart olan geliri mütevelliden istemesi</b><br><br>Mahmiye-i İstanbul’da Sarıgörez kurbünde merhûm Harrât Kemal Mescid-i şerîfi’nde hâlâ imâm olan işbu sâhibü’l-kitâb Hâfız Mehmed Efendi b. Ahmed Efendi meclis-i şer‘de mescid-i mezbûrun evkāfının bi’l-fi‘il mütevellîsi olan diğer Mehmed Efendi b. Mehmed mahzarında üzerine da‘vâ ve takrîr-i kelâm edip merhûm-ı mezbûr defter-i sultânîde mukayyede olan sûret-i vakfiye-i ma‘mûlün-bihâ mûcebince evkāf-ı mezbûresi gallesinin sülüsânını zikr olunan mescidin imâmetine ve sülüsünü müezzine şart ve ta‘yîn edip ve ben mescid-i mezbûra yedimde olan berât-ı sultânî mûcebince târih-i kitâb şehrinin gurresinden berü imâm olup bi’z-zât edâ-i hizmet ederken galle-i evkāf-ı mezbûreden mütevellî-i mezbûr yedinde yirmi [yedi] bin akçe hâsıl olup hâlâ mevcûd olmağla meblağ-ı mezbûrun sülüsânı olan on sekiz bin akçe ber-mûceb-i şart-ı vâkıf hakk-ı sarîham iken mütevellî-i mezbûrdan taleb eylediğimde bana teslîmden imtinâ‘ eder, suâl olunup alıverilmesi matlûbumdur deyip ve fi’l-vâki‘ evkāf-ı mezbûrenin sülüsânı gallesi mescid-i mezbûrun imâmına meşrût olduğu mübeyyen ve mazmûnu müsbet ve mütebeyyin sûret-i defter-i sultânî ibrâz etdikde gıbbe’s-suâl mütevellî-i mezbûr cevâbında fi’l-vâki‘ kaziyye vech-i meşrûh üzere olup galle-i evkāf-ı mezbûreden müdde‘î-i mezbûrun imâmeti hâlinde hâsıl olup ve hâlâ yirmi yedi bin akçesi yedinde mevcûd olduğunu mukır ve mu‘terif olmağın mûcebince ba‘de’l-hükmi’ş-şer‘î meblağ-ı mezbûr yirmi yedi bin akçeden müdde‘î-i mezbûrun ber-mûceb-i şart-ı vâkıf hissesi olan on sekiz bin akçesi müdde‘î-i mezbûra def‘ ve teslîme mütevellî-i mezbûra tenbîh birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Muharremi’l-harâm li-sene mi’e ve elf.<br><br>Şuhûdü’l-hâl: Mehmed Efendi b. Müftîzâde, Mustafa Efendi b. Hüseyin, Abdulbâki Efendi b. Mehmed, Mehmed Efendi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28179"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28181"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>