﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 243<br>Hüküm no: 187<br>Orijinal metin no: [121-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Fahreddin Bey’in vefatıyla çocuklarına kalan ev arsasının satılmasına izin verilmesi</b><br><br>Kādızâde Mehmed, izin: 1 kıt‘a<br><br>Numara: 390, 375 guruş<br><br>Medîne-i Üsküdar’a tâbi‘ Çengel karyesinde sâkin iken bundan akdem vefât eden es-Seyyid Ahmed Fahreddin Bey b. es-Seyyid Mehmed Emin’in sulbî sagīr mahdûmları es-Seyyid Mehmed Ferid ve es-Seyyid Mehmed Fuad beyler ve sulbiye sagīre kerîmesi Şerife Zeliha Mevhibe Hanım’ın vâlideleri ve tesviye-i emirlerine bâ-hüccet-i şer‘iye vasîyy-i mansûbeleri Münire Hanım bt. Abdullah tarafından husûs-ı âtîde vekîl olduğu zâtını ârifân Üsküdar Mahkemesi Münâdîsi Musa Ağa b. Hacı Bekir ve Mehmed Ağa b. Mustafa haberleriyle zâhir olan rüsûmât memûrlarından işbu bâ‘isü’l-kitâb Musa Ağa b. Mehmed bi’l-vekâle takrîr-i kelâm edüp Nezâret-i Evkāf-ı hümâyûna mülhak evkāfdan Şeyh Sinan Erdebilî Vakfı mülhakātından merhûm Cihan Bey Vakfı müstegallâtından Galata’da Sultan Bâyezid mahallesinde Yenişehirli ...? sokağında vâki‘ bir ve iki numaralar ile murakkam ma‘lûmü’l-hudûd şehriye yetmiş beş akçe icâre-i müeccelelü bir kıt‘a menzil arsası müteveffâ-yı mûmâ-ileyh intikālinden sıgār-ı mezbûrûnun bâ-sened-i hâkānî bi’l-icâreteyn taht-ı tasarruflarında olup lâkin arsa-i mezkûre bî-hâsıl ve etrâfını muhît taş duvarları münhedim olarak enkāzı mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāsı sıgār-ı mezbûrûn haklarında muzır ve gayr-ı müfîd olduğundan mâ‘adâ sıgār-ı mezbûrûnun nafaka ve kisveye eşedd-i ihtiyâçları olmağla sıgār-ı mezbûrûnun arsa-i mezkûrları bedel-i misliyle bâ-re’y-i mütevellî âhara ferâğa ve bedeli ahz ü kabz birle i‘mâl ve istirbâh olunup hâsılı olan nemâsıyla infâk ve iksâ olunmak sıgār-ı mezbûrûn haklarında her vechile enfa‘ ve evlâ olduğuna binâen işbu yedimde olup hâlâ medîne-i mezkûre nâibi mekremetlü Mehmed Salim Efendi ile Altıncı Dâire-i Belediye taraflarından i‘tâ olan memhûr bir kıt‘a tahmîn-i bedel pusulası mantûkunca sıgār-ı mezbûrûnun arsa-i mezkûreleri bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan yedi yüz aded lira-yı Osmânî mukābelesinde bâ-re’y-i mütevellî âhara ferâğa izin taleb şüd.<br><br>Fî 27 Cumâdelâhire sene [1]301<br><br>Şühûdü’l-hâl: Muhzır Mehmed Ağa b. Mustafa, Muhzırbaşı Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12104"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12106"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o309"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>