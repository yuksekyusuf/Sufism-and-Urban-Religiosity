﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 492<br>Hüküm no: 416<br>Orijinal metin no: [94a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hibetullah Çelebi’nin ortağı Taşçı Mehmed Çelebi vefat ettiğinden hakkının terekeden verilmesi</b><br><br>Husûs-ı âti’l-beyanın mahâllinde istimâ‘ ve tahrîri için savb-ı şer‘-i enverden Mevlânâ es-Seyyid Ali Efendi irsâl olunup ol dahi mahmiye-i İstanbul’da Kādızâde mahâllesinde sâkin iken bundan akdem vefât eden Taşçı Mehmed Çelebi b. Mustafa’nın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde işbu bâ‘isü’l-kitâb Hibetullah Çelebi b. Şa‘bân meclis-i ma‘kūd-ı mezbûrda müteveffâ-yı mezbûrun zevce-i menkûha-i metrûkesi ve sulbiye sagīre kızı Hadîce’nin tesviye-i umûruna kıbel-i şer‘den mansûbe vasiyyesi olmağla terekesine bi’l-verâse ve bi’l-vesâye vâzı‘atü’l-yed olup zâtı ta‘rîf-i şer‘î ile mu‘arrefe olan Fâtıma Hatun bt. İsmail mahzarında üzerine da‘vâ ve takrîr-i kelâm edip müteveffâ-yı mezbûr Taşçı Mehmed Çelebi b. Mustafa b. Abdullah hayâtında bin yüz kırk üç senesi Muharremü’l-haramı gurresinde mâlından elli guruşu ve ben dahi mâlımdan elli guruş ifrâz ve birbirine halt ve hâsıl olan fazla beynimizde münâsafeten iktisâm olunmak üzere taşçı ticâretinde huzûr-ı Müslimînde akd-i şirket edip ticâret üzere iken kable feshi’ş-şirket mezbûr Mehmed Çelebi fevt olmağla re’s-i mâlım olan elli guruşu terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûrede Kefeli mahâllesinde sâkin İbrahim Beşe b. Ahmed ve Nişâncıpaşa mahâllesinde sâkin Ahmed Çelebi b. İbrahim li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ-yı mezbûr Taşçı Mehmed Çelebi b. Mustafa b. Abdullah hayâtında bin yüz kırk üç senesi Muharremü’l-haramı gurresinde mâlından elli guruşu ifrâz işbu müdde‘î-i mezbûr dahi kendi mâlından elli guruşu ifrâz ve birbirine halt edip ve hâsıl olan fazla beynlerinde münâsafe ve iktisâm olunmak üzere taşçılık ticâretinde akd-i şirket edip ticâret üzere iken kable feshi’ş-şirket mezbûr Mehmed Çelebi fevt oldu biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli mevlânâ-yı mezbûr mahâllinde tahrîr ve ma‘an mürsel el-Hâc İbrahim b. Hasan ve İbrahim Çelebi b. Mehmed ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 29 min-Recebi’l-ferd sene 1143.<br><br>Şuhûdü’l-hâl: Es-seyyid İsmail Çelebi b. Mustafa, Hüseyin Çelebi b. Hasan, Mustafa Çelebi b. Mehmed, Abdullah Beşe b. İsmail, Ahmed Beşe b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=38220"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38222"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b492"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>