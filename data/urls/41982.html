﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 440<br>Hüküm no: 452<br>Orijinal metin no: [109b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yeniçeri Yusuf Beşe’ye Kirmasti ahalisinden Mehmed’in akrabalık iddiası</b><br><br>Mahmiye-i İstanbul’da Keseğen Dede kurbünde Nişâncı mahâllesinde Dergâh-ı âlî yeniçerilerinden olup bin on beş senesinde tarîk-ı hacda vefât eden Yusuf Beşe b. Abdullah’ın vech-i âtî üzere usûbet-i sebebiye cihetinden vârisi olduğunu iddi‘â edip vilâyet-i Anadolu’da Kirmasti kasabasında Şeyh mahâllesi ahâlîsinden bâ‘isü’l-kitâb Mehmed b. Hasan b. Mehmed nâm kimesne mahmiye-i mezbûrede meclis-i şer‘-i hatîrde mezbûr Yusuf Beşe fevt oldukda zâhirde zevce-i metrûkesi Fâtıma bt. Abdullah nâm hatundan gayri vâris-i ma‘rûfu olmamakla terekesinin rub‘u zevcesine ve selâse-i erbâ‘ı cânib-i beytülmala âid ve râci‘ olmak zu‘muyla müteveffâ-yı mezbûrun selâse-i erbâ‘ı terekesine bi’l-emânet vâzı‘ü’l-yed olan Dergâh-ı âlî yeniçerileri Beytülmâl emîni fahrü’l-akrân Süleyman Ağa b. Abdurrahman mahzarında üzerine da‘vâ ve takrîr-i kelâm edip ben müteveffâ-yı mezbûr Yusuf Beşe’yi abd-i memlûkü olduğu hâlde i‘tâk edip zikr olunan Kirmasti kasabasında Şeyh mahâllesinde sâkin iken bundan akdem vefât eden Bayram Çavuş b. Mehmed b. Muslı’nın li-ebeveyn karındaşı oğlu olup benim babam mezbûr Hasan ile merkūm Bayram Çavuş li-ebeveyn karındaşlar olup babaları ismi mezbûr Mehmed ve dedeleri ismi merkūm Muslı ve vâlideleri ismi Emine bt. Abdullah ve maskat-ı re’sleri kasaba-i mezbûrda sâlifü’z-zikr Şeyh mahâllesi olmağla vech-i meşrûh üzere müteveffâ-yı mezbûr Yusuf Beşe’nin verâseti zevce-i metrûkesi merkūme Fâtıma Hatun ile usûbet-i sebebiye cihetinde bana münhasıra olmağın hâlâ mezbûr Yusuf Beşe’nin [110a] terekesinden bi’l-irsi’ş-şer‘î bana isâbet edip makbûzu olan selâse-i erbâ‘ hissemi emîn-i mûmâ-ileyhden taleb ederim, suâl olunsun dedikde gıbbe’s-suâl emîn-i mûmâ-ileyh cevâbında fi’l-hakīka müteveffâ-yı mezbûrun terekesine ber-vech-i muharrer vaz‘-ı yedini ikrâr lâkin müdde‘î-i mezbûrun vech-i meşrûh üzere verâsetini inkâr edicek müdde‘î-i mezbûrdan müdde‘âsına beyyine taleb olundukda udûl-i Müslimînden ve kasaba-i mezbûrede Karaağaç mahâllesi sükkânından es-Seyyid Mehmed b. Abdülkadir ve Şeyh mahâllesi sükkânından Ahmed Beşe [b.] Veli nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka işbu müdde‘î-i mezbûr Mehmed mahmiye-i İstanbul’da Keseğen Dede kurbünde Nişâncı mahâllesinden ve dergâh-ı âlî Yeniçerilerinden olup bin yüz on beş senesinde tarîk-ı hacda vefât eden Yusuf Beşe b. Abdullah’ın abd-i memlûkü olduğu hâlde i‘tâk eden Bayram Çavuş’un li-ebeveyn karındaşı oğludur, müdde‘î-i mezbûrun babası mezbûr Hasan ile merkūm Bayram Çavuş li-ebeveyn karındaşlardır babaları ismi Mehmed ve dedeleri ismi Muslı ve vâlideleri ismi Raziye [Emine] b. Abdullah ve maskat-ı re’sleri kasaba-i mezbûrede sâlifü’z-zikr Şeyh mahâllesidir müteveffâ-yı mezbûrun verâseti zevce-i metrûkesine ve usûbet-i sebebiye cihetinden müdde‘î-i mezbûr Mehmed’e münhasıradır bundan gayri vâris ve terekesine müstahakk-ı âhar olduğu ma‘lûmumuz [değil]dir müdde‘î-i mezbûr için müteveffâ-yı mezbûrun selâse-i erbâ‘ı terekesin vâzı‘ü’l-yed olan emîn-i mûmâ-ileyhden ve sâir vâzı‘ü’l-yed olanlardan hakk-ı taleb ve ahz vardır, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcibince müdde‘î-i mezbûrun verâsetine ba‘de’l-hükm ve’t-tenbîh mâ-hüve’l-vâkî bi‘t-taleb ketb olundu.<br><br>Fî-selhi Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: eş-Şeyh Abdurrahman Efendi b. Abdullah, İsmail Efendi sandalcızâde, Mehmed Efendi b. Ahmed, el-Hâc Yusuf b. Osman, Mehmed Beşe b. Abdullah, Yusuf b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=41981"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41983"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>