﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 82 Numaralı Sicil (H. 1081 / M. 1670 - 1671)<br>cilt: 29,&nbsp;sayfa: 84<br>Hüküm no: 73<br>Orijinal metin no: [16a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ali b. Hasan’ın eşi Ayşe bt. Mehmed’e karz-ı hasenden doğan borcuyla mülk menzilinin takası</b><br><br>Vilâyet-i Rumeli’de Avlonya sancağına tâbi‘ nefs-i kasaba-i Ergirikasrı sâkinlerinden Ali b. Hasan meclis-i şer‘de zevcesi işbu sâhibetü’l-kitâb Ayşe bt. Mehmed tarafından husûs-ı âti’z-zikre vekîl olup nehc-i şer‘î üzre sâbite olan Hızır Bey b. Ali mahzarında ikrâr ve takrîr-i kelâm edip emlâkinde kasaba-i mezbûrede vâki‘ iki tarafı kendi tasarrufumda olan tarla ve bir tarafı yine kendi bağ ve bahçem ve bir tarafı tarîk-i âm ile mahdûd bir bâb fevkānî oda ve altında ahır ve kileri müştemil mülk menzilimi cümle tevâbi‘ ve levâhıkıyla ve içinde mevcûd efrişe-i beyt ve evânî-i nühâsiye ve gayr-ı nühâsiyyeyi ve kurbunda vâki‘ bağ ve bahçemi ve yine kasaba-i mezbûre bağları dâhilinde vâki‘ bir tarafı Ali bağı ve bir tarafı Nuh Çelebi bağı ve bir tarafı İskender bağı ve bir tarafı tarîk-i âm ile mahdûd bir kıt‘a mülk bağımı cümle tevâbi‘ ve levâhıkıyla zevcem müvekkile-i mezbûre Ayşe’ye on beş bin fıddî nakd-i râyicü’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ edip ol dahi minvâl-i muharrer üzre iştirâ ve kabûl edip semeni olan mezbûrü’n-na‘t on beş bin akçeyi zevcem müvekkile-i mezbûre Ayşe’ye cihet-i karz-ı şer‘îden zimmetimde lâzımü’l-edâ deynim olan on beş bin akçeye takās eylediğimde ol dahi mukāssa ve kabûl edip emlâk-i mezbûreyi mahallinde zabt ve tasarrufa tarafımdan mezbûre Ayşe’yi taslît eyledim min ba‘d emlâk-i mezbûrede alâka ve medhalim kalmadı mezbûre Ayşe’nin mülk-i müşterâsıdır mutasarrıf olsun dedikde gıbbe’t-tasdîk [kayd] şud. Fî 20 min Ramazân sene 1081.<br><br><br>Şuhûdü’l-hâl: Hasan b. Abdullah, Hüseyin Karamânî, Mustafa b. Hüseyin, Hacı b. Bayezid</p>          <br><a title="Önceki sayfa" style="text-decoration:none" href="./ayrmetin.php?idno=15219"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=15221"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp082&bsm=eyp082b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp082&bsm=eyp082o222"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>