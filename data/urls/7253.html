﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 223<br>Hüküm no: 213<br>Orijinal metin no: [29a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtedi Abdullah’ın, kira bedelinden kalan alacağının ödenmesi talebiyle Hekim Dimitri’ye açtığı davada Dimitri’nin sulh yoluyla ödediğini ispat ettiğinden davanın reddedildiği</b><br><br>Ma‘rûz<br><br>Sahib-i arzuhâl Abdullah nâm mühtedî meclis-i şer‘-i enverde derûn-ı arzuhâlde mastûrü’l-ism Hekîm Dimitri nâm zimmî muvâcehesinde mesfûr Dimitri târih-i i‘lâmdan beş sene mukaddem Bükreş kasabasında vâki‘ menzilimde beher şehr beşer guruş ücret kavliyle bir buçuk sene sâkin olmağla müddet-i mezkûrede müctemi‘ olan doksan guruş hakkımdan ancak üç buçuk guruşunu yedinden ba‘de’l-kabz seksen altı buçuk guruş hakkım zimmetinde bâkī kalmağla taleb ederim deyü da‘vâ eyledikde ol dahi cevâbında meblağ-ı mezkûru bundan akdem benden taleb ve da‘vâ sadedinde olduğunda tavassut-ı muslihîn ile an-inkâr üç buçuk guruş bedel-i makbûza sulh olup mâ‘adâsına müte‘allika âmme-i da‘vâdan benim zimmetimi ibrâ ve ıskāt etmişidi deyü takrîr-i meşrûhu üzere hâlâ şer‘iyâtî el-Hâc Abdullah Efendi hâtemi ile mahtûm bir kıt‘a i‘lâm-ı şer‘î ibrâzıyla ba‘de’d-def‘ ve’l-ikrâr mûcebince müdde‘î-i mezbûr mühtedî Abdullah bî-vech mu‘ârazadan men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 14 C sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7252"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7254"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>