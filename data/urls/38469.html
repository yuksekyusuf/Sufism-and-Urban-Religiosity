﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 118<br>Hüküm no: 89<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Tarandafil ve Mıgırdıç v. Avram’ın kendi yerlerine şahitlik etmek üzere Mehmed Ağa ve Mihalaki’yi vekil tayin etmeleri</b><br><br>Tahmîlü’ş-şehâde hücceti<br><br>Zikri âtî husûsa şâhideyi’l-asıl olup mahmiye-i İstanbul’da Zindankapısı dâhilinde tütüncü dükkânında sâkin ve lede’t-tezkiye adl ve makbûlü’ş-şehâde idükleri ihbâr olunan Duhânî Tarandafil v. Yorgi ve mahmiye-i mezbûrede Uzunçarşı’da Kādı Hanı’nda mütemekkin Mıgırdıç v. Aram nâm zimmîler meclis-i şer‘-i şerîf-i enverde mahmiye-i mezbûrede Kürkçü Hanı’nda mütemekkin Nikola v. Tanaş zimmî hâzır olduğu [hâlde] ber-vech-i âtî şâhideyi’l-fer‘ olup mahmiye-i mezbûrede Sultan Süleyman Han Câmi‘-i şerîfi civârında sâkin işbu bâ‘iseyü’l-vesîka Mehmed Ağa b. Ahmed ve Mihalaki v. İsterati mahzarında her biri ikrâr-ı tam ve takrîr-i kelâm edip hâzır-ı mersûm Nikola v. Tanaş zimmînin yedinde olup bin iki yüz otuz sekiz senesi Zilhiccetü’ş-şerîfesi târihiyle müverrah bir kıt‘a temessük mantûkunca sevâhil-i bahr-ı sefîdden Gelibolu kasabası ahâlisinden olup Kal‘a-i Sultâniye’de sâkin Hekimoğlu Manol v. Yani zimmî hâzır-ı mersûm Nikola zimmî yedinden on iki bin beş yüz yetmiş dokuz guruş iktirâz ve kabz ve meblağ-ı mezbûr zimmetinde cihet-i karzdan hâzır-ı mersûma sahîhan deyni olduğunu mahmiye-i mezbûrede Duhâncılar Kethudâsı el-Hâc Mustafa Ağa’nın mağazasında bizim huzûrumuzda ikrâr edip târih-i mezkûrda zikr olunan temessükü hâzır-ı mersûmun yedine i‘tâ eylediği bizim ma‘lûmumuzdur, bizler bu husûsa bu vech üzere şâhidleriz şehâdet dahi ederiz. Lâkin bizim için Âsitâne-i aliyye’den müddet-i sefer-ba‘îd olan Kal‘a-i mezbûreye varıp edâ-yı şehâdet-i şer‘iye etmek müte‘assir olmağla her birimiz lisânımızdan mahâllinde şehâdet ettik deyü husûs-ı mezkûrda olan şehâdetimizi her birimiz mezbûrândan her ikisine tahmîl ve şehâdete emir eylediğimizde onlar dahi tahammül ve kabûl ve mahâllinde şehâdetü ale’ş-şehâde tarîki vechi üzere edâ-yı şehâdete ta‘ahhüd eylediler dediklerinde gıbbe’t-tasdîki’ş-şer‘î mâ-vaka‘a [bi’t-taleb ketb olundu.]<br><br>Fî 15 Ra sene [1]242<br><br>Şühûdü’l-hâl: Ebûbekir Çelebi el-muhzır, Ali Çelebi el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=38468"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38470"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>