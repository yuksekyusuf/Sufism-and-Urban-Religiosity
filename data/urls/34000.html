﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 224<br>Hüküm no: 93<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeni oluşturulan Asâkir-i Mansûre-i Muhammediye’nin her yüz neferine birer okul ve birer imâm tayin edilmesi emri</b><br><br>Bâ-sahh-ı âlî.<br><br>İstanbul kādısı fazîletlü efendi.<br><br>Asâkir-i Mansûre’nin beher sınıfına birer imâm efendi nasbı bâbında emr-i âlî.<br><br>Bu def‘a bi-tevfīkillâhi te‘âlâ tertîb ve tahrîrine şürû‘ ve mübâşeret olunmuş olan Asâkir-i Mansûre-i Muhammediye’nin ma‘âş ve ta‘yînât ve ta‘lîm ve ta‘allümlerine ve nizâmât-ı sâirelerine dâir ittifâk-ı ârâ ile karâr-gîr olup bâlâsı hatt-ı şerîf-i şevket-redîf-i hazret-i şehinşâhî ile tevşîh buyrulmuş olan kānûnnâme-i hümâyûnda bi-mennihî te‘âlâ tertîb ve tahrîr olunmakda olan Asâkir-i Mansûre sefer ve hazarda evkāt-ı hamseyi cemâ‘atle edâ ve yüz neferden ibâret olan beher safın kışlalarına birer mekteb inşâsıyla günde birer nevbet Kur’ân-ı azîmü’ş-şân ve a‘vâma lâzım olacak mesâil dîniyye ve ilmihâllerini ve ba‘dehû Birgivî risâlesini ta‘lîm ve tefhîm zımnında ma‘rifetiniz ile bi’l-imtihân ve bi’l-intihâb zikrolunan beher safa birer muvazzaf imâm nasb ve ta‘yîn olunması ve neferât-ı merkūma yapılacak mekteblerde külle yevm birer nevbet ta‘lîm-i dîn ve diyânet ve hem cemâ‘at ile edâ-yı salât eylemelerine imâm efendilerin nasb-ı nefsü’l-ihtimâm eylemesi ve bunların her birine mâhiye sûretiyle otuzar guruş verilmesi maddeleri münderic ve musarrah olmağla imdi Asâkir-i Mansûre-i Muhammedi’ye nâzırı efendi ile bi’l-muhâbere beher safa külle yevm edâ-yı salâtı ettirmek ve birer nevbet Kur’ân-ı azîmü’ş-şân ve ilmihâl kırâetiyle ta‘lîm-i dîn [ve] diyânet eylemek ve’l-hâsıl bunlar hem imâmet ve hem mekteb hocalığı etmek üzere erbâb-ı istihkākdan bi’l-imtihân ve bi’l-intihâb âlimü bi’l-mesâil ve kāri ve mücevvid birer imâm efendi tedârik-birle nasb ve ta‘yîn ederek bi-mennihî te‘âlâ cümlesinin ardı alındıkdan sonra iktizâsı icrâ olunmak üzere defterinin nâzır-ı mûmâ-ileyh tarafına takdîmi husûsuna mübâderet eyleyesin deyü.<br><br>Fî 3 Z sene [1]241.</p>          <br><a title="Önceki sayfa" style="text-decoration:none" href="./ayrmetin.php?idno=33999"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34001"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>