﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 418<br>Hüküm no: 361<br>Orijinal metin no: [117b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çavuş’un mülkiyet üzere tasarruf ettiği Sofular mahallesindeki evin Hüma Hatun Vakfı olduğu</b><br><br>Bi’l-fi‘il Rumeli kazaskeri olan umdetü’l-ulemâi’l-izâm zübdetü’l fudelâi’l-fihâm keşşâfü’l-müşkilâti’d-dîniyye hallâl-i mu‘dilâtü’l-yakīniyye el-âlimü’l-fâzılü’r-rabbânî ve’n-nihrü’l-kâmilü’s-samedânî halîf-i ulûmü’l-evvelîn ve hâvi-yi kelimâtü’l-âhirîn el-mahfûf bi-sunûfi’l-meliki avâtıfü’l-mu‘allâ Mustafa Efendi hazretleri cânib-i âlîlerinden <<cânib-i âlîlerinden>> husûs-ı âti’l-beyâna istimâ‘ı için bu dâ‘ilerine işâret-i âliye sudûr etmekle imtisâlen li’l-emr akd-i meclis olundukda mahmiye-i Kostantıniyye mahallâtından Sofular mahallesinde sâkine olup cânib-i şer‘den vakf-ı âti’l-beyânı da‘vâya mütevellîye nasb olunan işbu bâ‘isetü’l-kitâb Sâbiha Hatun bt. Pervîz meclis-i şer‘-i şerîf-i lâzımü’t-teşrîfde menzil-i âti’l-beyâna vâzı‘ü’l-yed olan Mustafa Çavuş b. ( ) mahzarında iddi‘â ve takrîr-i kelâm kılıp mahalle-i mezbûre sâkinelerinden olup [118a] bundan akdem vefât eden hâlâ merhûme Hümâ Hatun bt. Mustafa mahalle-i mezbûrede vâki‘ bir cânibden Mehmed b. Mustafa mülkü ve iki tarafdan tarîk-i âm ile ve Sarıgörez Mescidi ile mahdûd dâhiliyye ve hâriciyye iki muhavvatayı ve büyût-ı müte‘addide ve bi’r-i mâyı hâvî mülk menzilini hâl-i hayâtında ve kemâl-i sıhhatinde evvelâ kendi nefsine ba‘dehâ ibn-i sulbîsi mezbûr Mustafa Çavuş’a ba‘de vefâtihî kendi kız karındaşı ve benim vâlidem olup vefât eden merhûme Kamer Hatun’a ve mezbûre Kamer’in evlâdına ve evlâd-ı evlâdına ile’l-inkırâz ve ba‘de’l-inkırâz evlâd-ı evlâdına mezbûre Kamer’in utekāsına ve evlâd-ı utekāsına neslen ba‘de neslin ile’l-inkırâz Medîne-i Münevvere şerrefehallâhu te‘âlâya vakf-ı sahîh ve habs-i sarîh ile hâlâ mazmûn-ı mezbûru müeyyed ve musaddak yedimde sûret-i vakfiyye-i şer‘iyye dahi var iken mezbûr Mustafa Çavuş menzil-i mezbûru mülkiyyet üzere tasarruf edip ibtâl-i vakfiyyet eylemişdir sûret-i vakfiyye-i şer‘iyye mûcebince menzil-i mezbûrun vakfolmasını taleb ederin dedikde gıbbe’l-istintâk mezbûr Mustafa Çavuş fi’l-vâki‘ mezbûre Kamer merkūme Hümâ Hatun’un kız karındaşıdır ve mezbûre Sâbiha mesfûre Kamer’in kızıdır. Lâkin menzil-i mezbûr merkūme Hümâ Hatun’un mülk-i hâlisi olup ba‘de vefâtihâ bi-ciheti’l-inhisâr menzil-i mezbûr bana intikāl etmişdir. Vakf-ı meşrûh üzere vakfeylediğini bilmezin deyu vakfiyye-i şer‘iyyenin mazmûnunu inkâr ile cevâb verip ba‘de talebi’l-beyyine mahalle-i mezbûrede sâkin Solaklar Kethüdâsı Mustafa b. Abdülmennan ve el-Hâc İlyas b. Abdullah nâm kimesneler li-ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-vâki‘ merkūme Hümâ Hatun menzil-i mahdûd-ı mezbûru hâl-i hayâtında evvelâ kendi nefsine ba‘dehâ ibn-i sulbîsi mezbûr Mustafa Çavuş’a ba‘de vefâtihî kız karındaşı merkūme Kamer’e ve merkūme Kamer’in evlâdına ile’l-inkırâz ba‘de’l-inkırâz mezbûre Kamer’in utekāsına ve evlâd-ı utekāsına neslen ba‘de neslin ile’l-inkırâz ve ba‘de’l-inkırâz silsiletü’l-cümle Medîne-i Münevvere’ye mülk-i hâlisi iken vakf-ı sahîh ve habs-i sarîh eyledi. Hâlâ menzil-i mezbûr merkūme Kamer’in vech-i mübeyyen üzere vakf-ı sahîhleridir. Bu husûsa şâhidleriz, şehâdet dahi ederiz deyu sûret-i vakfiyye-i şer‘iyye mazmûnuna mutâbık edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâkı‘a olup menzil-i mezbûrun vech-i meşrûh üzere vakfiyyetine hükmolunup bu vesîka-i enîka alâ-hüve’l-hakīka ketb olundu.<br><br>Tahrîren fî-evâili Zilhicceti’l-harâm li-sene ışrîn ve elf.<br><br>Şühûdü’l-hâl: Abdi Efendi b. Hüseyin el-müderris, Mehmed Çavuş b. Davud, Hüseyin b. Abdullah el-cündî, Hızır b. Hüseyin, Hüseyin b. Abdullah el-cündî, Alâeddin Efendi b. Ahmed, Hasan b. Yusuf, Mehmed b. Ramazan, Hüsam b. Abdurrahman el-hatîb, Mustafa b. Ali el-imâm.</p>          <br><a title="Önceki sayfa" style="text-decoration:none" href="./ayrmetin.php?idno=11691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b418"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o709"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>