﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 219<br>Hüküm no: 131<br>Orijinal metin no: [29b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan b. Abdullah’ın, merhum kocası Suyolcu Mehmet zimmetindeki mehrini vasîden talep ettiği</b><br><br>Medîne-i Hazret-i Ebâ Eyyûbeˈl-Ensârî mahallâtından Nazperver mahallesi sükkânından iken vefât eden Suyolcu Mehmed b. Abdülkerim nâm kimesne verâseti zevce-i metrûkesi İsmihan b. Abdullah nâm hatuna vasîleri sagīr oğlu İbrahimˈe ve sulbiye kızları Hadîce ve Havva nâm sagīr ve sagīrelere münhasıra olduğu şerʽan mütehakkık oldukdan sonra mezbûre İsmihan meclis-i şerʽde sıgār-ı mezbûrûnun tesviye-i emirlerine kıbel-i şerʽden mansûb vasîleri ammisi mahzarında üzerine daʽvâ ve takrîr-i kelâm edip zevcim müteveffâ-yı mezbûr beni kableˈl-iʽtâk beynimizde mukarrer ve maʽkûdun-aleyh olan bin akçe mehr-i müeccelim olup kableˈl-edâ vefât etmekle hâlâ meblağ-ı mezbûru terekesinden taleb ederim suâl olunsun dedikde gıbbeˈs-suâl ve akībeˈl-inkâr ve isre talebiˈl-beyyine udûl-ı ricâl-i Müslimînˈden İbrahim b. Mustafa ve İbrahim b. Mustafa nâm kimesneler li-ecliˈş-şehâde meclis-i şerʽa hâzırân olup isreˈl-istişhâd fiˈl-hakīka müteveffâ-yı mezbûr Mehmed b. Abdülkerim baʽdeˈl-iʽtâk cânibinde mezbûre İsmihanˈı on bin akçe mehr-i müeccel mukābelesinde kendüye akd-i nikâh eyledi biz bu husûsa şâhidiz şehâdet dahi ederiz deyü her biri edâ-i şehâdet eylediklerinde gıbbe riʽâyet-i şerâ’itiˈl-kabûl şehâdetleri makbûle olmağın gıbbeˈt-tahlîf mûcebiyle baʽdeˈl-hükm biˈt-taleb ketb olundu.<br><br>Fiˈl-yevmiˈl-hâmis mineˈl-Muharremiˈl-harâm li-sene erbaʽa ve semânîn ve elf.<br><br>Şuhûdüˈl-hâl: Ömer Efendi b. İvaz, Yusuf b. Ali, Kaytas b. Abdullah, Ramazan b. Kâmil, es-Seyyid Abdullah b. Halil, Osman b. Halil ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=21194"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21196"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o998"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>