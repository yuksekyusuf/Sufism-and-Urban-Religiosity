﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 449<br>Hüküm no: 555<br>Orijinal metin no: [232-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aynacı esnafından Hasekioğlu Mustafa’nın kendi işiyle meşgul olup esnafın işlerine karışmayacağına dair taahhütte bulunması</b><br><br>Hasekioğlu el-Hâc Mustafa kendi hâlinde olup esnâf umûruna müdâhale etmemeğe yoldaşları kefil<br><br>Ma‘rûz,<br><br>Mahmiye-i İstanbul’da Aynacı esnâfından arzuhâl eden kethüdâları el-Hâc Abdi ve yiğitbaşıları Yusuf ve ustalarından es-Seyyid Lütfullah ve Mehmed ve Selim ve Ahmed ve diğer Mehmed ile Yahûdîlerden Avram ve Zaharya ve Armiya ve Haym ve Yako ve Marya ve Kemâl meclis-i şer‘-i hatîrde esnâf-ı mezbûreden Hasekioğlu el-Hâc Mustafa kendi hâlinde olmayıp hilâf-ı şer‘ bize itâle-i lisân ve metâ‘ımızı bazergânından değer bahasıyla iştirâ ve gabn-i fâhiş ile bize cebren bey‘ eylediğinden mâ‘adâ nes’eten tüccârdan kefâletimiz ile aldığı metâ‘ın bahasını edâda mümâtale etmekle tüccâr bizden bi’l-kefâle ahz ile bizi ızrâr etmekle şer ve mazarrâtdan bize mahsûs olan mahâlden âhar mahâllere nakil eyledik deyü teşekkî, ol dahi cevâbında tâife-i mezbûrûn bâ-fermân-ı âlî düstûrü’l-amel olan nizâmımızdan hâric bana gadr irâdesiyle bazergândan iştirâ ve beynimizde tevzî‘ olunacak metâ‘dan hissemizi vermeyip benim kâr ü kisbime mâni‘ olurlar deyü mezbûrûndan teşekkî ve nizâ‘ etmeleriyle beynleri tevfîk olunup bundan sonra mezbûr Mustafa kendi hâlinde olup mezbûrûna hilâf-ı şer‘-i şerîf itâle-i lisân ve cevr ü ezâ etmemek üzere ta‘ahhüd ve eğer fî-mâ-ba‘d eder ise içlerinden ihrâç ile ta‘zîr olunmak üzere nefsine ve ihzârına Yeniçerilerden on dokuz bölük odabaşısı Yusuf ve aşçısı Hasan ve Berber es-Seyyid Ali ve Yağlıkçı es-Seyyid Halil ve el-Hâc Ahmed’den her biri kefil olmalarıyla tâife-i mezbûrûn dahi râzılar olup fî-mâ-ba‘d mezbûr Mustafa’nın bazergândan bi’n-nefs aldığı aynacı metâ‘ına tâife-i mezbûrûndan [233] bir ferd müdâhale etmeyip ve tâife-i mezbûrûnun dahi nizâmlarına ve ahz u i‘tâlarına mezbûr Mustafa dahl ü ta‘arruz ve hisse iddi‘â etmemek üzere birbirlerinin umûrlarına aslâ karışmamak şartıyla ta‘ahhüd ve ittifâk ve bu minvâl üzere kat‘-ı münâza‘a ve fasl-ı muhâsama eyledikleri mübâşirleri İbrahim Yazıcı iltimâsıyla huzûr-ı âlîlerine i‘lâm olundu. Fermân men-lehü’l-emrindir.<br><br>Fî 13 min-Şa‘bân sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>