﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 375<br>Hüküm no: 261<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı cariye Ferruh’un hür olduğunu ispat ettiği</b><br><br>Müteveffât-ı âti’z-zikre rıkkı sâbıkı[nı] mu‘terife işbu açık kaşlı gök elâ gözlü orta boylu Rusiyyetü’l-asl hâfızatü’l-kitâb Ferruh bt. Abdullah meclis-i şer‘-i hatîr-ı lâzımü’t-tevkīrde mahmiye-i İstanbul’da Veled-i Karabaş mahallesinde sâkin iken bundan akdem vefât eden Safiye Hatun bt. Mustafa’nın tesviye-i umûruna vasiyy-i muhtârı olmağla terekesine vaz‘-ı yed eden el-Hâc Süleyman b. Abdülmennan mahzarında üzerine da‘vâ ve takrîr-i kelâm edip seyyidem müteveffât-ı mezbûre Safiye Hatun bt. Mustafa hayâtında târîh-i kitâbdan bir sene mukaddem beni huzûr-ı Müslimînde mülkünde olduğum hâlde tedbîr-i mutlak ile müdebbere edip fevt oldukda terekesinin sülüsü fetâ kıymetimin sülüsânı olan altmış guruşa müsâ‘id olmağla ben hürre olmuş iken vasiyy-i mezbûrdan olup terekeden olmak üzere bana bi-gayr-ı hakkın vaz‘-ı yed eder suâl olunsun dedikde gıbbe’s-suâl ve’l-inkâr müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden mahalle-i mezbûre ahâlîsinden Ahmed Efendi b. Hüseyin ve el-Hâc Mustafa b. Halil li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffât-ı mezbûre Safiye Hatun bt. Mustafa hayâtında târîh-i kitâbdan bir sene mukaddem mevsûfe-i mezbûre Ferruh’u mülkünde olduğu hâlde huzûrumuzda tedbîr-i mutlak ile müdebbere edip fevt oldukda terekesinin sülüsü fetâ kıymetimin sülüsânı olan altmış guruşa müsâ‘id olmağla hâlâ mevsûfe-i mezbûre hürre olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Saferi’l-hayr sene 1110<br><br>Şuhûdü’l-hâl: Mehmed Efendi b. Hasan el-İmâm, İbrahim Çelebi b. Ramazan, Mustafa Çelebi b. İbrahim, Abdullah Çelebi b. Yunus, el-Hâc Mehmed b. Halil, İbrahim Çelebi b. Mehmed, Hasan Çelebi b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37204"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37206"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1176"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>