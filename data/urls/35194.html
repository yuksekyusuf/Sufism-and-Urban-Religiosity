﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 99<br>Hüküm no: 56<br>Orijinal metin no: [13b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa Çelebi’nin evinin çocukları arasında taksim edildiği</b><br><br>Mahmiye-i Kostantıniyye’de Muhtesib Karagöz mahallesinde vefât eden merhûm Mustafa Çelebi b. İbrahim nâm kimesnenin sulbiye-i sagīresi Kerime’nin vasîsi olup diğer sulbiyesi Hatice Hatun tarafından şer‘an vekâleti sâbite olan Ahmed Çelebi b. Haydar ve merhûm-ı mezbûrun diğer sulbiyesi Âişe tarafından şer‘an vekâleti sâbite olan zevci Derviş Çavuş b. Mehmed ve diğer sulbiyesi Nesli Hatun tarafından sâbitü’l-vekâle olan Piyale Bey b. Abdullah nâm kimesneler meclis-i şer‘-i şerîfe hâzırûn olup şöyle takrîr-i kelâm eylediler ki merhûm-ı mezbûrun Mimâr İlyas mahallesinde vâki‘ olup taşrada bir odayı ve bir ahırı ve muhavvata ve içeride iki tahtânî evleri ve bir sofa-i kebîri ve bir sofa-i sagīr ve mahzen ve bi’r-i mâi ve bir bahçeyi ve bahçenin cânib-i kurbiyesinde bir köşkü ve altında bir sofayı ve bi’r-i mâi müştemil olup cânib-i kurbiyesi merhûm-ı mezbûr vakfı ve cânib-i cenûbîsi tarîk-i âm ve cânib-i şarkīsi ba‘zan Mehmed Çelebi ve ba‘zan Memi Çavuş mülki ile ve cânib-i garbîsi Faik Bey mülki ile mahdûd olan mülk menzili merhûm vefât eyledikde verâseti zikr olunan benât-ı erba‘iyesiyle zevci [zevcesi] Âişe[‘ye] münhasıra olup Âişe mezkûre tehârüc-i şer‘î tarîki ile beynlerinden ihrâc olunup menzil-i mezkûr zikr olunan benât beynlerinden kalmağın hâlâ müvekkilâtımız mezkûrân Hadice ve Âişe ve Nesli menzil-i mezkûr mâ-beynlerinden kısmet-i âdile ile taksîm olunmasını taleb eyleriz dediklerine binâen hâssa mi‘mârlarından fahrü’l-akrân Kabil Çavuş b. Abdülmennan nâm kimesne ile ve ehl-i vukūfdan cem‘-i gafir ile menzil-i mezkûrun üzerine varılıp menzil-i mezkûrun cümle binâsı kısmet-i sahîha ile takvîm olunup ve cümle arâzisi mesâha olunup cümlesi iki hisse olunup her bir hissede iki kız şerîk olmak münâsib görülmeğin menzil-i mezkûrun cânib-i cenûbîsinde olan cümle evleri, binâlar ile bahçede incir ağacına ve şeftâli ağacına ve bir cânibi dahi kenîfe varınca bir hisse olup ve cânib-i kıblesinde vâki‘ olan köşk ile önünde bahçe zikr olunan hisse müntehî olunca bir hisse olup kur‘a olundukda cânib-i cenûb[un]da vâki‘ olan Hadice ile Rahime’nin nasîblerine düşüp ve cânib-i kıblesinde vâki‘ olan hisse dahi Âişe ile Nesli’nin nasîblerine düşdükde vâki‘u’l-hâl bi’t-taleb alâ-vukū‘ihî ketb olunup yed-i tâlibe vaz‘ olundu ki lede’l-hâce kâşif-i mâ-cerâ ola.<br><br>Tahrîren fî-evâili Receb sene elf.<br><br>Şühûdü’l-hâl: Mustafa b. Ramazan, İbrahim Çavuş b. İsmail, Osman Bey b. Abdullah, Nasuh Subaşı b. Abdullah, Oruc b. Mahmud, Mustafa Çavuş b. [İ]dris, Ali b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=35193"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35195"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>