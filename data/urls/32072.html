﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 152<br>Hüküm no: 75<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüp’te arpacı dükkânı bulunmadığından, Eyüp bakkallarına sadece ahali ve yolculara satmaları kaydıyla Kapan’dan arpa verilmesine müsaade edildiği</b><br><br>Eyüp’de bakkāl şa‘îr füruhtuna izin fermânı.<br><br>A‘lemü’l-ulemâi’l-mütebahhirîn, efdalü’l-fudalâi’l-müteverri‘în, yenbû‘u’l-fazli ve’l-yakīn, keşşâfü’l-müşkilâti’d-dîniye, hallâlü’l-mu‘dılâti’l-yakīniye, miftâhu künûzi’l-hakāyık, mısbâhu rumûzi’d-dakāyık, el-mahfûfu bi-sunûf-i avâtıfı’l-Meliki’l-a‘lâ Anadolu Kādıaskerliği pâyesiyle bi’l-fi‘il İstanbul Kādısı olan Mevlânâ Mîr Mehmed Emin -edâmallâhü te‘âlâ fezâilehû- tevkī‘-i refî‘-i hümâyûn vâsıl olucak ma‘lûm ola ki<br><br>Bakkāl Rizo nâm zimmînin Südde-i sa‘âdetime takdîm eylediği arzuhâlinde medîne-i Ebî Eyüb-i Ensârî -radıye anhü Rabbühü’l-Bârî-de vâki‘ Burnaz Dükkânı demekle ma‘rûf bir bâb dükkânda bakkāl olup ez-kadîm dükkânında şa‘îr füruht olunagelmiş iken bu eyyâmda Kapan tarafından mümâna‘at olunmağla mağdûriyetini beyân birle ol bâbda istid‘â-yı inâyet eylediğine binâen husûs-ı mezbûr sen ki mevlânâ-yı müşârün-ileyhsin, sana lede’l-havâle Kapan me’mûrlarından istifsâr olundukda medîne-i merkūmede vâki‘ bakkāl esnâfı ez-kadîm şa‘îr füruht eder olmalarıyla mikdâr-ı kifâye Kapan’dan şa‘îr verilegelip fakat bu esnâda şa‘îrin kılletinden nâşî mikdâr-ı kifâye şa‘îr verilemediğini beyân etmeleriyle fi’l-hakīka medîne-i merkūmede mahsûs şa‘îrin dükkânı olmayıp gerek ahâlî ve gerek ebnâ-i sebîl iktizâ eden şa‘îri bakkāllardan iştirâ eylemeleri mu‘tâd-ı kadîm olmağla fîmâ-ba‘d medîne-i merkūme bakkāllarına taşralara bey‘ olunmayıp ancak ahâlî ve ebnâ-i sebîle kifâyet edecek mikdârı Kapan’dan şa‘îr verilmek için izin ve ruhsatı hâvî emr-i şerîfim sudûrunu i‘lâm etmenle i‘lâmın mûcebince tanzîm olunmak fermânım olmağın [29b] imdi ber-vech-i muharrer i‘lâmın mûcebince fîmâ-ba‘d medîne-i merkūme bakkālları taşralara bey‘ etmeyip ancak ahâlî ve ebnâ-i sebîle kifâyet edecek mikdârı Kapan’dan şa‘îr verilmek üzere izin ve ruhsat verildiği ma‘lûmun oldukda ber-vech-i meşrûh amel ve hareket olunmak <<fermânım>> bâbında fermân-ı âlî-şânım sâdır olmuşdur. Buyurdum ki: Hükm-i şerîfimle vusûl buldukda bu bâbda vech-i meşrûh üzere <<amel>> şeref-yâfte-i sudûr olan fermân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla amel ve hareket ve hilâfından hazer ve mücânebet eyleyesin. Şöyle bilesin alâmet-i şerîfe i‘timâd kılasın.<br><br>Tahrîren fi’l-evâili Recebi’l-ferd sene [1]219<br><br>Be-makām-ı Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32071"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32073"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o689"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>