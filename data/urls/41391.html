﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 272<br>Hüküm no: 242<br>Orijinal metin no: [65a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Rum Ali Ağa b. Abdullah’ın varislerinin Ahmed Ağa’ya açtıkları, merhûmun sattığı cariye ile ilgili alacak davasının reddedildiği</b><br><br>Mahmiye-i İstanbul’da Bostancıbaşı Mahallesi’nde sâkin iken bundan akdem vefât eden Rum Ali Ağa b. Abdullah’ın verâseti zevce-i metrûkesi Ümmühani bt. Ali’ye ve li-ebeveyn kız karındaşı oğlu Süleyman b. Abdullah’a münhasıra olduğu şer‘an zâhir ve sâbit oldukdan sonra mezbûre Ümmühani tarafından husûs-ı âti’l-beyâna vekîl olduğu nehc-i şer‘î üzre sâbit olan Ahmed b. Mustafa nâm kimesne vekâleten ve mezbûr Süleyman asâleten meclis-i şer‘-i hatîr-i lâzımü’t-tevkīrde işbu bâ‘isü’l-kitâb es-Seyyid Ahmed Ağa b. es-Seyyid Salih nâm kimesne mahzarında her biri üzerine da‘vâ ve takrîr-i kelâm edip mûrisimiz müteveffâ-yı mezbûr Ali Ağa bundan akdem asker-i İslâm Kamaniçe kal‘ası seferinde iken orta boylu sarı açık kaşlı elâ gözlü Rusiyyetü’l-asl Beyzât bt. Abdullah nâm câriyesini hayatında yüz seksen esedî guruşa mezbûr es-Seyyid Ahmed Ağa’ya bey‘ ve teslîm ol dahi iştirâ ve tesellüm eyledikden sonra semeni olan meblağ-ı mezbûr yüz seksen esedî guruşu kable’l-ahz ve’l-istifâ vefât edip meblağ-ı mezbûr merkūm es-Seyyid Ahmed Ağa zimmetinde kalmağın hâlâ suâl olunup meblağ-ı mezbûru bize edâ ve teslîme mezbûr es-Seyyid Ahmed Ağa’ya tenbîh olunmak matlûbumuzdur dediklerinde gıbbe’s-suâl mezbûr es-Seyyid Ahmed Ağa cevâbında merkūka-i mezbûreyi müteveffâ-yı mezbûr Ali Ağa hayatında kal‘a-i mezbûre altında bana doksan guruşa bey‘ ve teslîm ben-dahi iştirâ ve tesellüm edip semeni olan meblağ-ı mezbûr doksan guruşu kal‘a-i mezbûre altında müteveffâ-yı mezbûr Ali Ağa’ya hayatında def‘ ve teslîm ol dahi ahz ü kabz eylemişdir deyü [de]f‘le mukābele edip ziyâdeyi inkâr edicek evvelâ mezbûr es-Seyyid Ahmed Ağa’dan def‘-i mezbûruna beyyine taleb olundukda udûl-i Müslimînden olup mahmiye-i mezbûrede Sultân Ahmed İmâreti’nde sâkin Hasan Bey b. Üveys ve Akbıyık Mahallesi’nde sâkin İsmail Bey b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Ali Ağa hayatında kal‘a-i mezbûre altında mevsûfe-i mezbûre Beyzât’ı doksan esedî guruşa mezbûr es-Seyyid Ahmed Ağa’ya bey‘ ve teslîm ol dahi iştirâ ve tesellüm edip semeni olan meblağ-ı merkūm doksan esedî guruşu bizim huzûrumuzda mezbûr es-Seyyid Ahmed Ağa müteveffâ-yı mezbûr Ali Ağa’ya hayatında tamamen def‘ ü teslîm ol dahi ahz u kabz eyledi biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra müdde‘iyyân-ı mezbûrândan dahi ziyâdeye beyyine taleb olundukda ityân-ı beyyineden [65b] izhâr-ı acz edip mezbûr Ahmed Ağa’ya yemîn dahi vermemekle müdde‘iyyân-ı mezbûrân bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-işrîn min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: el-Hâc Ahmed b. ( ), Mehmed Çelebi b. ( ), Ahmed Çelebi b. Piyale, Mehmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41390"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41392"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>