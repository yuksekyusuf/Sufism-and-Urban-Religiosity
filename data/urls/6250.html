﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 95<br>Hüküm no: 34<br>Orijinal metin no: [6a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agob’un İbrahim b. Mehmed’e borcu olduğu</b><br><br>İkrâr-ı deyn<br><br>Mahmiye-i İstanbul’da Süleymaniye Câmi‘-i şerîfi kurbünde Kâtib Şemseddin mahallesinde sâkin bâ‘is-i hâzihi’l-vesîka Dökmecibaşı el-Hâc İbrahim b. Mehmed nâm kimesne meclis-i şer‘-i hatîrü lâzımü’t-tevkīrde Agob v. Hacr nâm zimmî muvâcehesinde üzerine da‘vâ ve takrîr-i kelâm edip mesfûr Agob zimmetinde cihet-i karz-ı şer‘îden beş yüz guruş hakkım olmağla meblağ-ı mezbûr mukābelesinde merhûm el-Hâc Ömer Vakfı’ndan olup Tevkī‘î Cafer mahallesinde vâki‘ bir tarafdan Kuyumcu Avadik menzili ve bir tarafdan (°) menzili ve iki tarafdan tarîk-i âm ile mahdûd ma‘lûmü’l-müştemilât taht-ı tasarrufumda olan bir bâb vakıf menzilini bin yüz kırk dokuz senesi Rebî‘ülâhiri gurresinde bâ-ma‘rifet-i mütevellî rehin olmak üzere bana ferâğ etmekle ben dahi ba‘de’l-kabûl menzil-i mezkûru beher mâh beşer guruşa mersûm Agob zimmîye îcâr ve teslîm etmiş idim, hâlen cihet-i karzdan zimmetinde olan beş yüz guruş ile icâre-i mezkûreden bâkī yüz on guruş ki cem‘an altı yüz on dokuz guruşu mezbûr Agob zimmîden taleb ederim suâl olunup teslîme tenbîh olunması matlûbumdur dedikde gıbbe’s-suâl [6b] mezbûr Agob zimmî cevâbında fi’l-hakīka mezbûr el-Hâc İbrahim’e ber-vech-i muharrer cihet-i karzdan beş yüz guruş ve menzil icâresinden yüz on dokuz guruş ki min-haysü’l-mecmû‘ altı yüz on dokuz guruş deyni olduğunu ikrâr ve i‘tirâf etmeğin mûcebince meblağ-ı mezbûr altı yüz on dokuz guruşu müdde‘î-i mezbûr el-Hâc İbrahim’e edâ ve teslîme mesfûr Agob zimmîye tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sânî min-Zilhicceti’ş-şerîfe sene 1152.<br><br>Şuhûdü’l-hâl: el-Hâc Mustafa b. Hacı Mehmed, es-Seyyid Mustafa b. Hasan, Süleyman b. Mehmed, Molla Hüseyin Du‘âcı b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6249"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6251"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>