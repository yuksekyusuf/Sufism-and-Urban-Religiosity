﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 118<br>Hüküm no: 84<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın kendisini habseden ve parasına alan Mustafa Ağa’ya açtığı davanın sulhla sonuçlandığı</b><br><br>Vilâyet-i Anadolu’da Misis kazâsına tâbi‘ Şeyh Baylak nâm karye ahâlîsinden olup mahmiye-i İstanbul’da müsâferet vechi üzere sâkin Mustafa b. Abdullah nâm kimesne meclis-i şer‘-i hatîr-i lâzımü’t-tevkīrde bâ‘isü hâzihi’l-vesîka Mustafa Ağa b. Receb mahzarında ikrâr ve takrîr-i kelâm edip mezbûr Mustafa Ağa bundan akdem karye-i mezbûreye gelip “ben Kapudan Mustafa Paşa’nın tarafından mübâşirim” deyü beni ve zikrolunan karye ahâlîsinden vâfir kimesneleri bi-gayr-ı hakkın habs edip işbu hazır bi’l-meclis mütevellî Yahya Ağa yediyle zulmen mâlımdan iki yüz guruşumu ahz u kabz ve istihlâk eylediği ecilden meblağ-ı mezbûru merkūm Mustafa Ağa’dan taleb ve da‘vâ eylediğimde ol dahi inkâr etmeğin beynimizde münâza‘ât-ı kesîre ve muhâsamât-ı şedîde cereyân etmişidi. El-hâletü-hâzihi beynimiz[e] muslihûn tavassut edip da‘vâ-yı mezkûremden beni yirmi guruş üzerine inşâ-i akd-i sulh eylediklerinde ben dahi sulh-ı mezbûru ba‘de’l-kabûl ve bedel-i sulh olan meblağ-ı mezbûr yirmi guruşu merkūm Mustafa Ağa yedinden tamamen ahz u kabz eylediğimden sonra mâ‘adâya ve târih-i kitâba gelince cereyân eden ahz u i‘tâya müte‘allika âmme-i de‘âvî ve kâffe-i mutâlebât ve eymân ve muhâsamâtdan ben mezbûrân Mustafa Ağa [22b] ve Yahya Ağa’dan her birinin zimmetini ibrâ ve ıskāt eylediğimde merkūmân dahi husûs-ı mezkûra ve gayra müte‘allika âmme-i de‘âvî ve kâffe-i mutâlebâtdan benim zimmetini ibrâ ve ıskāt eylediler fîmâ-ba‘d bir birimiz ile vechen mine’l-vücûh ve sebeben mine’l-esbâb da‘vâ ve nizâ‘ ve husûmetimiz yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-işrîn min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Mustafa b. Hasan Urfa’dan, Molla İbrahim b. Mustafa, İvaz Çelebi b. Abdullah, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>