﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 142<br>Hüküm no: 110<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mustafa b. Hüseyin’in vârislerinin, diyet davasında Seyyid Hasan ile sulh olduğu</b><br><br>Diyetden 1.200 guruşa sulh<br><br>Ma‘rûz[-ı dâ‘î-i devlet-i aliyyeleridir ki]<br><br>Anadolu’da Zeyveli aşîretinden olup bin iki yüz on bir senesi Ramazani’l-mübârekinin beşinci Cuma günü vakt-i duhâda İskilib kazâsına tâbi‘ Alagöz karyesi toprağında ırmak kenarında mecrûhan vefât eden es-Seyyid Mustafa b. es-Seyyid Hüseyin’ın verâseti babası merkūm es-Seyyid Hüseyin ile vâlidesi Huri Hatun’a münhasıra ba‘dehû merkūmân es-Seyyid Hüseyin ve Huri Hatun müte‘âkiben vefât etmeleriyle verâsetleri sulbî kebîr oğulları es-Seyyid İbrahim nâm kimesneye ba‘de’l-inhisâr merkūm es-Seyyid İbrahim meclis-i şer‘-i münîrde Cihânbeyli aşîretinden bâ‘isü’l-i‘lâm es-Seyyid Hasan b. Mehmed muvâcehesinde Cihânbeyli aşîreti ümerasından es-Seyyid Mustafa Bey ve Konevî Mustafa ve Hacı Daloğlu Ahmed ve Zeyveli el-Hâc Hasan ve Osman Ağa ve İskilibî el-Hâc Abdurrahman hâzır olduğu hâlde merkūm es-Seyyid Hasan târih-i mezkûrda yedinde olan barut ve kurşun memlû Bahçesaray şeşhânesini bi-gayr-ı hakkın amden karındaşım müteveffâ-i merkūmun üzerine sıkıp sâlifü’l-beyân şeşhânenin kurşunu müteveffâ-i mezbûrun göğsüne isâbet ve arkasından hurûc edüp iki tarafdan cerh ettikden sonra yirmi dört sa‘at mürûrunda darb ve cerh-i mezkûrun tesîrinden nâşî merkūm es-Seyyid Mustafa vefât edüp ve merkūm es-Seyyid Hasan ebeveynim müteveffiyân-ı merkūmâna ve bana müddet-i sefer-i ba‘îd mahallerde geşt ü güzâr eylediğinden başka ba‘zı evkātda aşîreti ümerasından mütegalibe gürûhuna ilticâ ile iki def‘a kendisinden da‘vâ olunmuş ise de ihkāk-ı hak mümkün olmamağla el-hâletü hâzihî husûs-ı mezkûrun mûceb-ı şer‘îsini merkūm es-Seyyid Hasan’ın külliyen inkârına mukārin da‘vâya tasaddî eylediğimde beynimizde ba‘de’l-münâza‘a bâ-tavassut-ı muslihîn beynimiz ıslâh olunup ben ber-vech-i muharrer tasaddî eylediğim da‘vâ-yı mezkûremden merkūm es-Seyyid Hasan ile kat‘an li’n-nizâ‘ ve ref‘an li’l-husûme bin iki yüz guruş bedel-i makbûz üzerine sulh olunup mûrisim müteveffâ-i evvel-i merkūmun dem ü diyetine ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan merkūm es-Seyyid Hasan’ın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt edüp bu vechile külliyen kat‘-ı nizâ‘ eyledim dediğini merkūm es-Seyyid Hasan tasdîk eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 18 M sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32535"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32537"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>