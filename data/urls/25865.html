﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 806<br>Hüküm no: 978<br>Orijinal metin no: [134a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime bt. Mehmed’in oturduğu vakıf menzilin oturma hakkını Ali Bey b. Osman’a bedeli karşılığında devrettiği</b><br><br>Mahmiye-i İstanbul’da Şeyh Süleyman mahallesinde sâkine Rahime bt. Mehmed nâm hatun meclis-i şer‘-i hatîrde hâfızü’l-vesîka Ali Bey b. Osman nâm kimesne mahzarında ve mahmiye-i merkūmede hâlâ Medîne-i Münevvere Evkāfı mütevellîsi Cafer Ağa tarafından husûs-ı câ’îye vekîl olan evkāf-ı merkūme câbîsi Osman Bey b. Ahmed Efendi muvâcehesinde tav‘an ikrâr ve takrîr-i kelâm edip bundan akdem Mustafa Bey b. Abdüsselam nâm sahibü’l-hayr mahalle-i merkūmede vâki‘ bir tarafı Hasan Çelebi mülküne ve bir tarafı Nezir Ağa mülküne ve bir tarafı Mustafa Ağa mülküne ve bir tarafı tarîk-i âmma müntehî büyût-ı adîdeyi müştemil mülk menzilini vakf ve süknâsını evvelâ kendi nefsine ba‘de vefâtihî evlâdına ba‘de’l-inkırâz gallesini Medîne-i Münevvere fukarâsına şart ve ta‘yîn ber-minvâl-i muharrer vakfiye muharrer (tahrîr) etdirmişidi el-hâletü hâzihî yedimde olan vakfiye-i ma‘mûlün-bihâ nâtıka olduğu üzere ben evlâd-ı vâkıfdan olup sinn-i …? dâhil olmağla evlâdiyet bende nihâyet bulup benden sonra Medîne-i Münevvere Vakfı’na intikāl edeceği yanımda müte‘ayyin olduğu ecilden şart-ı vâkıf üzere menzil-i mezbûrede sâkine iken harîk-i kebîrde muhterik olup arsa-i sırfa kaldıkda vakıfda ve bende binâya müsâ‘ade olmamağla hakk-ı süknâmı yedi bin akçe bedel mukābelesinde mütevellîsi izni ile mezbûr Ali Bey’e ferâğ ve tefvîz ol dahi ber-minvâl-i muharrer tefevvüz ve kabûl edip bedeli olan meblağ-ı mezbûr yedi bin akçemi yedinden alıp kabz eyledim min-ba‘d mezbûr Ali Bey menzil-i mezbûru emsâli tasarruf eylediği gibi mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Hüseyin Efendi el-Burûsî, el-Hâc Mehmed b. Kadri el-yesârî, Keşfî Mustafa Efendi el-kâtib, Baba Rasûl el-muhzır, Abdi Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=25864"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25866"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b806"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o932"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>