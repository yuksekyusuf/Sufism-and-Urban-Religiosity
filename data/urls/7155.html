﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 164<br>Hüküm no: 115<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Halil Beşe b. Halil ile Muharrem b. Seyyid Mustafa’nın münavebe suretiyle işlettikleri çörekçi fırınını işletme sırası gelen Halil Beşe’nin işletmesi</b><br><br>Ma‘rûz<br><br>Çörekçi tâifesinden Halil Beşe b. Halil meclis-i şer‘de yine tâife-i mezbûreden es-Seyyid el-Hâc Muharrem b. es-Seyyid Mustafa muvâcehesinde mahmiye-i İstanbul’da Parmakkapı dâhilinde vâki‘ ma‘lûmü’l-hudûd çörekçi fırını derûnunda mevcûd âlât-ı ma‘lûmenin nısf-ı şâyi‘i benim ve nısf-ı âharı işbu mezbûr es-Seyyid el-Hâc Muharrem’in olup ve bundan akdem bin yüz elli dokuz senesi Cumâdelûlâ’sından işbu yedimde olup ol târihde İstanbul kādısı Bâb nâibi müderrisîn-i kirâmdan Abdülbaki Efendi imzâsıyla mümzât hüccet-i şer‘iye mûcebince âlât-ı mevcûde-i ma‘lûmeyi bir sene mezbûr isti‘mâl edip ve bir sene dahi ben isti‘mâl etmek üzere müsâneheten bi’t-terâzî mühâya ve târih-i mezbûrdan altmış senesi Cumâdelûlâ’sına gelince mezbûr es-Seyyid el-Hâc Muharrem isti‘mâl edip ba‘dehû altmış bir Cumâdelûlâ’sına değin ben müstakillen isti‘mâl edip ba‘dehû işbu altmış iki Cumâdelûlâ’sına gelince yine mezbûr müstakillen isti‘mâl edip el-hâletü hâzihî nevbet-i tasarruf bana gelmekle mezbûr es-Seyyid el-Hâc Muharrem’den fırın-ı mezkûru âlât-ı ma‘lûmesiyle bana teslîmini taleb ederim deyü ba‘de’d-da‘vâ ve’s-suâl mezbûr es-Seyyid el-Hâc Muharrem âlât-ı mezkûrenin nısfı müdde‘î-i mezbûrun mülkü olduğunu ikrâr lâkin ber-minvâl-i muharrer müsâneheten muhâyâyı inkâr etmeğin merkūm Halil ber-minvâl-i muharrer müdde‘âsını şühûd-ı udûl ile ba‘de’l-isbât mûcebince fırın-ı mezkûru âlât-ı ma‘lûmesiyle müstakillen merkūm Halil’e teslîme mezbûr es-Seyyid el-Hâc Muharrem’e tenbîh olunduğu huzûr-ı âlîlerine i‘lâm olundu.<br><br>Fî 5 Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>