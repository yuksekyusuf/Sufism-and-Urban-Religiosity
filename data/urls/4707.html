﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 390<br>Hüküm no: 428<br>Orijinal metin no: [59a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ahmed b. Hacı Mehmed’in Karaki Mahallesi’ndeki arsasının bir bölümünü Hacı Ali Efendi b. Hacı Yusuf’a hibe ettiği</b><br><br>Mahrûse-i Galata mahallâtından Okçu Musa Mahallesi’nde sâkin el-Hâc Ahmed b. el-Hâc Mehmed nâm kimesne meclis-i şer‘-i şerîf-i enverde mefharü erbâbi’t-tahrîr ve’l-kalem el-Hâc Ali Efendi b. el-Hâc Yusuf tarafından husûs-ı âti’z-zikri tasdîka vekîl-i şer‘îsi olan el-Hâc Yusuf b. Mahmud mahzarında ikrâr ve takrîr-i kelâm edip yedimde mülk ve hakkım olup mahmiye-i İstanbul’da Karaki Mahallesi’nde vâki‘ bir tarafdan Sarrac Hüseyin Vakfı olan dekâkîn ve mekteb ve bir tarafı İbrahim Halîfe mülkü ve iki tarafı tarîk-i âm ile mahdûd mülk menzilimin İbrahim Halîfe tarafından tûlen yirmi beş zirâ‘ ve arzen bir zirâ‘ mülk arsamı ifrâz ve alâmet-i fâsıla vaz‘ eylediğimden sonra arsa-yı mezkûreyi müvekkil-i mezbûr el-Hâc Ali Efendi’ye hibe-i sahîha-i şer‘iyye ile hibe ve teslîm edip ol dahi ber-vech-i muharrer meclis-i hibede ittihâb ve tesellüm ve kabz ve kabûl eyledi baʻde’l-yevm arsa-yı mahdûde-i mezkûre müvekkil-i mûmâ-ileyh el-Hâc Ali Efendi’nin mülk-i mevhûbudur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-selh min-Cumâdelâhire sene 1121<br><br>Şuhûdü’l-hâl: el-Hâc Eyüb b. Osman, el-Hâc Ömer b. İslam, el-Hâc Ali b. el-Hâc Yusuf, el-Hâc Halil b. İbrahim, Musa Beşe b. Mehmed, el-Hâc Hasan b. el-Hâc Mehmed, Ali Çelebi b. Muharrem, Mustafa b. İvaz, el-Hâc Ali b. Abdullah, Mustafa b. el-Hâc Mehmed, Mehmed b. Ahmed, Ali b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4706"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4708"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b390"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>