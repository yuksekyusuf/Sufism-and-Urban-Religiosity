﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 75<br>Hüküm no: 33<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Attar İbrahim b. Mehmed’in Mahmudpaşa Çarşısı’nda Şerbetci Dimitri v. Tegodoş’daki alacağına karşılık bin yüz guruşu aldığı ve dükkân eşyalarındaki rehini kaldırdığı</b><br><br>Fekk-i rehn-i şerbetci Mahmudpaşa’da<br><br>Mahmiye-i İstanbul’da Vâlide Câmi‘-i şerîfi kurbünde Mısır Çarşısı attarlarından el-Hâc İbrahim b. Mehmed nâm kimesnenin li-ebeveyn karındaşı ve tarafından husûs-ı âti’l-beyânda ber-vech-i câ’î ikrâra vekîl olduğu es-Seyyid Ali Ağa b. es-Seyyid Mustafa ve Şerbetci Hüseyin Ağa b. Receb nâm kimesneler şehâdetleriyle şer‘an sâbit ve mütehakkık olan el-Hâc Hüseyin nâm kimesne meclis-i şer‘-i hatîr-i lâzımü’t-tevkīrde hâmil-i hâzihi’l-vesîka Şerbetci Dimitri v. Tegodoş nâm zimmî muvâcehesinde bi’l-vekâle ikrâr-ı tâm ve takrîr-i kelâm edip müvekkilim karındaşım merkūm el-Hâc İbrahim’in mersûm Şerbetci Dimitri zimmî zimmetinde semen-i mebî‘den ber-mûceb-i i‘lâm-ı şer‘î mahkûmun-bih hakkı olan üç bin iki yüz elli guruşun bi-tarîkı’s-sulh bin yüz guruşunu merkūm Şerbetci Dimitri zimmî müvekkilim mezbûr el-Hâc İbrahim’e def‘ ü teslîm eylediğinde, ol dahi yedinden tesellüm ve ahz ü kabz edip mâ‘adâ bâkī kalan iki bin yüz elli guruş mutâlebesine ve bi’l-cümle husûs-ı mezkûra müte‘allika âmme-i de‘âvî ve mutâlebât ve kâffe-i eymân ve muhâsamâtdan mersûm Şerbetci Dimitri zimmînin zimmetini ibrâ-i âm ile ibrâ ve ıskāt eylediğinde, ol dahi ibrâ-i mezkûru ba‘de’l-kabûl mersûm Şerbetci Dimitri zimmî meblağ-ı mezbûr mukābelesinde mahmiye-i merkūmede Mahmudpaşa Çarşısı kurbünde vâki‘ şerbetci dükkânı derûnunda mevcûde beyne’l-esnâf gedik ta‘bîr olunur rehin vaz‘ ve teslîm eylediği âlât-ı ma‘lûmesini müvekkilim mezbûr el-Hâc İbrahim hâlâ rehniyetden fek ve ihrâc ve mersûm Şerbetci Dimitri’ye teslîm eylediğinde, ol dahi yedinden tesellüm ve kabz eyledi. Ba‘de’l-yevm müvekkilim mezbûr el-Hâc İbrahim’in mesfûr Şerbetci Dimitri zimmî zimmetinde asla bir akçe ve bir habbe hakkı ve alacağı kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 9 Ca sene 1193.<br><br>Şuhûdü’l-hâl: Şerbetciler Kethudâsı el-Hâc İbrahim b. Mahmud, Şerbetci el-Hâc Ali b. Veli, Şerbetci Mahmud Ağa b. İsmail, Şerbetci el-Hâc Mehmed Emin b. el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=30234"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30236"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o349"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>