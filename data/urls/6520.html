﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 311<br>Hüküm no: 304<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım’ın evini Mehmed Ağa ve Ayşe Hanım’a sattığı</b><br><br>Mübâya‘a<br><br>Hilâl-i sutûr-ı meymenet-mastûrda münderic husûsu mahallinde ketb ü tahrîri iltimâs olunmağın bu fakīr hâlâ Belgrad defterdârı olan umdetü erbâbi’t-tahrîr ve’l-kalem zübdetü eshâbi’t-tastîr ve’r-rakam sa‘âdetlü Ahmed Efendi hazretlerinin Dârü’s-saltanati’l-aliyye Kostantıniyyetü’l-mahmiye mahallâtından İskender Paşa mahallesinde vâki‘ hânelerine varıp zeyl-i sahîfede mektûbü’l-esâmî Müslimîn huzûrlarında akd-i meclis-i şer‘-i fahrü’l-enâmi olundukda zât-ı iffet-karînleri Müslimîn-i mezkûrîn ta‘rîfleriyle mu‘arrefe olan fahrü’l-muhadderât Âişe Hanım bt. el-merhûm Veliyüddin Efendi meclis-i ma‘kūd-ı mezkûrda sâhib-i hâze’l-kitâb nefs-i nefîslerinden asîl ve halîle-i muhteremeleri umdetü’l-muhadderâti’l-muvakkarât ismetlü Âişe Hanım ibneti’l-müşârün-ileyh Defterdâr Ahmed Efendi taraf-ı izzet-karînlerinden bey‘-i âti’z-zikrde tasdîka vekîl oldukları ber-nehc-i şer‘î sâbit ve sübût-ı vekâletine hükm-i şer‘î lâhık olan fahrü’l-emâsil ve’l-akrân izzetlü Mehmed Ağa b. Osman muvâcehelerinde bi-tav‘iha’s-sâf ikrâr ve i‘tirâf edip zikri câî akdin sudûruna değin silk-i mülk-i sahîhimde münselik olup mahmiye-i merkūmede Sofular mahallesinde vâki‘ bir tarafdan Abdi Çavuş mülkü ve bir tarafdan ba‘zan Yusuf Çelebi mülkü ve ba‘zan merhûm Şa‘bân Efendi Vakfı’ndan bi’l-icâreteyn tasarrufumda olan dükkânlar ve iki tarafdan tarîk-i âm ile mahdûd ve hâriciye ve dâhiliyesinin tabaka-i ulyâ ve vüstâ ve süflâsında büyût-ı adîde ve dîvânhâne ve kilâr ve matbah ve bi’r-i mâ ve hamam ve câmekân ve mâ-i lezîz ve eşcâr-ı müsmire ve gayr-ı müsmireli mukaddemâ bahçe ta‘bîr olunan bostan ve bir mikdâr arsa-i hâliye ve havluyu müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfside ve tağrîr ve gabnden ârî bey‘-i bâtt-ı sahîh-i şer‘î ile mûmâ-ileyhâ Mehmed Ağa ve Âişe Hanım’a ber-vech-i iştirâk-i seviyy sekiz bin sekiz yüz elli guruşa bey‘ ve temlîk ve teslîm eylediğimde mûmâ-ileyhimâ dahi vech-i mübeyyen üzere iştirâ ve temellük ve kabz ve tesellüm ve kabûl eylediklerinden sonra semeni olan meblağ-ı mezbûr sekiz bin sekiz yüz elli guruşu müşteriyân-ı mûmâ-ileyhimânın yedlerinden tamâmen ve kâmilen ahz u kabz eyleyip gabn ve tağrîre müte‘allıka âmme-i de‘âvîden zimmetlerini ibrâ ve ıskāt eyledim ba‘de’l-yevm menzil-i mahdûd-ı mezkûr mûmâ-ileyhimâ Mehmed Ağa ve Âişe Hanım’ın iştirâk-i seviyy üzere mülk-i müşterâları olup kat‘an benim alâka ve medhalim kalmamışdır keyfe mâ yeşâ ve hasbemâ yehtârân mutasarrıf olsunlar dedikde gıbbe’t-tasdîkı’ş-şer‘î mâ hüve’l-vâki‘ bi’l-ibtigā sebt ü terkîm olundu.<br><br>Fî 23 S sene 1153.<br><br>Şuhûdü’l-hâl: Ali Efendi b. Mehmed Emin Efendi, el-Hâc Mehmed Efendi b. Musa, Ebubekir Efendi b. Ahmed, Salih Efendi b. Mustafa, Ahmed Ağa b. Mehmed, Abdullah Efendi b. İbrahim, Sahhâflar Şeyhi Ali Efendi, Mehmed Efendi ibni’l-mezbûr Ali Efendi, Ali Efendi kādı-i …? muvakkaten, İsmail Efendi el-imâm bi-Câmi‘-i Mahmud Paşa, Ali Çelebi b. Ali, Hasan Çelebi b. Süleyman, Hasan Çelebi b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=6519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>