﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 415<br>Hüküm no: 524<br>Orijinal metin no: [99b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eğri kalesinde vefat eden Nurullah Çavuş’un Gürcü asıllı cariyesini hibe etmiş olduğu</b><br><br>Mahmiye-i İstanbul’da Mesih Paşa-yı atik mahallesinde sâkin işbu târih-i kitâbda fethi müyesser olan Eğri kal‘ası altında vefât eden merhûm Nurullah Çavuş b. <<Armazan>< Armağan nâm kimesnenin zevcesi ve vârisesi olan umdetü’n-nisvân Mâhırânâ Hatun bt. Abdurrahman tarafından husûs-ı âti’z-zikre vekîl olup hasm-ı şer‘î mahzarında bimâ hüve nehcü’s-sübût umdetü’l-ekâbir ve’l-a‘yân Ahmed Ağa b. Abdülmennan ve kıdvetü’l <<ekarim>> emâcid ve’l-ekârim İbrahim Ağa b. Abdülkerim şehâdetleri ile vekâleti sâbite olan Dergâh-ı âlî bevvâblarından fahrü’l-akrân Hasan Bey b. Abdülmennan mahfil-i kazâda müteveffâ-yı mezbûrun sulbî oğlu Sefer nâm sagīre kıbel-i şer‘den mansûb vasîsi olan Emrullah Çavuş b. Armağan mahzarında takrîr-i da‘vâ edip müteveffâ-yı mezbûr Nurullah Çavuş müvekkilem mûmâ-ileyhâ Mâhırânâ Hatun’u tezevvüc etdiği zamanda leyle-i <<zamanda>> zifâfda Gürciyyetü’l-asl Râziye bt. Abdullah nâm dellâke câriyesini müşârün-ileyhâ müvekkileme üzengilik deyü hîn-i duhûlda hibe ve temlik edip müvekkilem dahi kabûl ve kabz edip ile’l-ân tasarrufundadır. Câriye-i mezbûre müvekkilem mezbûrenin mülk-i mahzı ve hakk-ı sırfıdır vâki‘ hâl suâl olunsun dedikde gıbbe’s-suâl ve akībe’l-inkâr ve’l-istişhâd udûl-i Müslimînden zübdetü’l-a‘yân Mehmed Ağa b. Abdullah ve fahrü’l-cüyûş Abdülkerim Çavuş b. Mustafa ve Rabia Hatun bt. Mustafa ve Mihriban Hatun bt. Abdullah mahfil-i kazâya li-ecli’ş-şehâde hâzırûn olup istişhâd olundukda fi’l-vâki‘ mezbûr Nurullah Çavuş b. <<Armazâ>> Armağan mezbûre Mâhırânâ Hatunu tezevvüc etdikde leyle-i mezbûrede bizim huzûrumuzda hîn-i duhûlda câriye-i mezbûresini müşârün-ileyhâ Mâhırânâ Hatun’a hibe ve temlik <<eyledi>> edip mezbûre Mâhırânâ Hatun dahi kabûl ve kabz eyledi. İle’l-ân tasarrufundadır bu husûsa şâhidleriz şehâdet dahi ederiz dediklerinde ba‘de’t-ta‘dîl şehâdetleri hayyiz-i kabûlde vâki‘ olmağın mûcebiyle hükmolunup mâ-vaka‘a bi’t-taleb kayd-şüd.<br><br>Fî-evâili Şa‘bân li-sene hamse ve elf.<br><br>Şühûdü’l-hâl: Yusuf b. Memi el-bevvâb Mustafa Bey el-bevvâb, Mehmed b. Ramazan, Mustafa b. Mahmud, Mehmed b. Hamza, Ferhad, Musa Bey.</p>          <br><a title="Önceki sayfa" style="text-decoration:none" href="./ayrmetin.php?idno=35661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>