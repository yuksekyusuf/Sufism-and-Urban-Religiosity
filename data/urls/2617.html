﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 267<br>Hüküm no: 299<br>Orijinal metin no: [58a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Budin Valisi İbrahim Paşa’nın Hanya Kalesi’nde bulunan dükkânını Zağarcıbaşı Osman Ağa’ya satması</b><br><br>Uhbiret bimâ fîhi mine’l-mu‘âmeleti’ş-şer‘iyyeti’l-mer‘iye, cerâ ledeyye el-fakīr ileyhi te‘âlâ İbrahim b. Receb<br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i enverden Mevlânâ Ömer Efendi b. İsmail irsâl olunup ol dahi dergâh-ı âlî yeniçerilerinin seksen yedinci cemâ‘atine mahsûs oda yoldaşlarının çorbacıları olan umdetü’l-a‘yân Şa‘bân Ağa’nın mahmiye-i İstanbul’da Hoca Üveys mahallesinde vâki‘ menziline varıp zeyl-i rakīmde isimleri terkîm olunan udûl-ı Müslimîn mahzarlarında akd-i meclis-i şer‘ eyledikde sâbıkā mahmiye-i mezbûrede kāimmakām-ı hazret-i sadrazam olup hâlâ Budin vâlisi olan düstûr-ı ekrem İbrahim Paşa hazretlerinin taraf-ı bâhirü’ş-şereflerinden husûs-ı âti’l-beyâna vekîl olup mazmûnu vech-i şer‘î üzere müsbet yedinde olan hüccet ve Paşa-i mûmâ-ileyh hazretlerinin imâmları olan Kadri Efendi b. eş-Şeyh Ahmed Efendi ve ittibâ‘ından olup Dergâh-ı âlî Yeniçerileri’nin yirmi dördüncü Ağabölüğü yoldaşlarından olan Musa Beşe b. Ahmed nâm kimesneler şehâdetleriyle şer‘an vekâleti sâbite olan Mehmed Ağa b. Ferhad nâm kimesne meclis-i ma‘kūd-ı mezkûrda sâbıkā Zağarcıbaşı Osman Ağa b. Ahmed tarafından husûs-ı âti’l-beyâna nehc-i şer‘î üzere sâbitü’l-vekâle vekîl olan fahrü’l-akrân Mirza Hasan Beşe b. Abdülmennan [58b] nâm kimesne mahzarında ikrâr-ı tâm ve takrîr-i kelâm edip bey‘-i âti’z-zikrin sudûruna değin müvekkilim mûmâ-ileyh İbrahim Paşa hazretlerinin yedlerinde mülkleri ve hakları olup cezîre-i Girid’de Hanya Kal‘ası esvâkından tahte’l-kal‘a sûkunda vâki‘ bir tarafdan Kayyım Mustafa dükkânı ve bir tarafdan Nurgile? dükkânı ve bir tarafdan Aşur dükkânı ve bir tarafdan tarîk-i âm ile mahdûd fevkinde bir bâb odayı müştemil olan dükkânı cemî‘ tevâbi‘ ve levâhıkı ve âmme-i hukūk ve merâfıkı ile tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile yüz kırk bir kıt‘a esedî guruşa merkūm Mirza Hasan Beşe’ye bey‘ ve teslîm edip, ol dahi müvekkil-i mûmâ-ileyh Osman Ağa için iştirâ ve kabûl ve tesellüm eylediğinden sonra semen-i mezkûr yüz kırk bir kıt‘a esedî guruşu tamâmen yedinden alıp kabz edip zikr olunan dükkânı mahallinde ahz u kabza müvekkil-i mûmâ-ileyh Osman Ağa’yı taslît eyledim dedikde gıbbe’t-tasdîkı’ş-şer‘î husûs-ı mezbûru mevlânâ-yı mezbûr mahallinde tahrîr ba‘dehû ma‘ar irsâl olunan Hasan Çelebi b. Bayram ve Mehmed Çelebi b. Abdüsselam ile meclis-i şer‘-i hatîre gelip alâ-vukū‘ihi inhâ ve takrîr eyledikde mâ-hüve’l-vâki‘ bi’l-ibtigā ketb ü imlâ olundu.<br><br>Fî 16 min-Recebi’l-ferd sene 1081.<br><br>Şuhûdü’l-hâl: Umdetü’l-a‘yân İbrahim Ağa b. Mehmed Ağa, diğer İbrahim Ağa b. Derviş, Mustafa Çavuş b. İsmail, Mehmed Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=2616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>