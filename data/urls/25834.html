﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 776<br>Hüküm no: 947<br>Orijinal metin no: [124a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı Şahin b. Abdullah’ın Mustafa Efendi b. Yusuf’un kölesi olduğunun şahitlerle ispat edildiği</b><br><br>Vilâyet-i Anadolu’da Eskişehir kasabasından olup mahmiye-i İstanbul’da müsâfiren sâkin olan hâfızü’l-vesîka Mustafa Efendi b. Yusuf nâm kimesne meclis-i şer‘de uzun boylu açık kaşlı gök elâ gözlü sarışın Rusiyyü’l-asl Şahin b. Abdullah mahzarında üzerine da‘vâ edip mezbûr Şahin eniştem olup bundan akdem tarîk-i hacda fevt olan el-Hâc Ahmed’in abd-i memlûkü olup fevt oldukda mezbûru zevce-i metrûkesi Fâtıma Hatun müteveffâ-yı mezbûr zimmetinde evvelden yüz elli riyâlî guruş mehr-i mü’ecceli mukābelesinde sâir veresesi rızâsıyla alıp kabz eyledikden sonra üç sene mukaddem yüz elli riyâlî guruşa mezbûre Fâtıma Hatun’dan ben iştirâ ve kabz edip târih-i kitâbdan yirmi ay mukaddem mülkümden ibâk etmiş idi el-hâletü hâzihî mezbûru kayıkcılık eder iken bulup rık olmak üzere istihdâm eylediğimde inkıyâd etmez suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsı için beyyine taleb olundukda kasaba-i mezbûre sükkânından olup udûl-i Müslimînden el-Hâc İbrahim b. Hasan ve Maden b. İbrahim nâm kimesneler li-ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-vâki‘ mezbûr Şahin müteveffâ-yı mezbûr el-Hâc Ahmed’in abd-i memlûkü olup fevt oldukda zevce-i metrûkesi mezbûre hatuna yüz elli riyâlî guruş mehr-i mü’eccel mukābelesinde verilip ba‘dehû üç sene mukaddem mezbûr Mustafa Efendi merkūmeden yüz elli riyâlî guruş mehr-i mü’eccel mukābelesinde verilip ba‘dehû üç sene mukaddem mezbûr Mustafa Efendi merkūmeden yüz elli riyâlî guruşa iştirâ ve kabz edip ba‘dehû mezbûr Şahin şuhûr-ı merkūmeden mukaddem merkūm Mustafa Efendi’nin mülkünden ibâk eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye etdiklerinde ba‘de ri‘âyeti şerâ’iti’’l-kabûl şehâdetleri makbûle oldukdan sonra mezbûru bey‘ veyâ hîbe [veyâhud] turûk-ı şer‘iyeden bir tarîkle mülkünden ihrâc eylemediğine mezbûr Mustafa ba‘de’t-tahlîf yemîn billâhi’l-aliyyü’l-azîm etmeğin mûcebince ba‘de’l-hükm mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Hasan Efendi b. ( ), Fahrü’l-müderrisîni’l-kirâm Mustafa Efendi, Keşfî Mustafa Efendi el-kâtib, Süleyman Beşe b. Osman, Ali Beşe b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25833"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25835"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b776"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o942"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>