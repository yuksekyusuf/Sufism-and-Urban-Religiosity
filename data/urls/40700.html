﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 423<br>Hüküm no: 421<br>Orijinal metin no: [60b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pete v. Kika’nın Premedi’ye bağlı Krotonişte köyündeki bostan yerini ve bağını Haydar Beşe b. Yakub’a iki bin akçeye sattığı</b><br><br>Vilâyet-i Rumeli’nde Premedi kazâsına tâbi‘ Krotonişte nâm karye sükkânından Pete v. Kika nâm zimmî meclis-i şer‘-i hatîr-i lâzimü’t-tevkīrde yine karye-i mezbûre sükkânından işbu râfi‘ü’r-rakīm Haydar Beşe b. Ya‘kub nâm râcil mahzarında tav‘an ikrâr ve i‘tirâf edip karye-i mezbûrede vâki‘ bir tarafı Kuka İstoya nâm zimmî bostanı ve bir tarafı Koç Daçka tarlasını ve bir tarafı Dedo Kiko bostanı ve bir tarafı tarîk-ı âm ile mahdûd bir kıt‘a mülk bostan yerimi ve yine karye-i mezbûrede vâki‘ bir tarafı mezbûr Haydar Beşe bağına ve bir tarafı Koç Daçka bostanına ve bir tarafı yine mezbûr Koç Daçka bağına ve bir tarafı Arkorin bağına müntehî bir kıt‘a iki dönüm mülk bağımı bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile iki bin akçeye mezbûr Haydar Beşe’ye bey‘ ol dahi vech-i muharrer üzere iştirâ ve kabûl eyledikden sonra semeni olan meblağ-ı mezbûr iki bin akçeyi mezbûr Haydar Beşe yedinden tamâmen ahz u kabz edip zikrleri mürûr eden bostan yeri ve bağı mahallinde kabz ve tasarrufa mezbûr Haydar Beşe’yi taslît eyledim ba‘de’l-yevm zikri mürûr eden bostan yeri ile bağ-ı mahdûd-ı mezbûr merkūm Haydar Beşe’nin mülk-i müşterâsıdır keyfe mâ yeşâ [ve] yahtâr mutasarrıf olunsun dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-ışrîn min-Zilka‘deti’ş-şerîfe li-sene 1067.<br><br>Şühûdü’l-hâl: Durmuş b. Aydın, Ali b. Pervane, Hüseyin b. Haydar, Ali b. Mehmed, Haydar b. Hasan, Hüseyin b. Hasan, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b423"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o852"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>