﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 528<br>Hüküm no: 554<br>Orijinal metin no: [80b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mahmud Beşe’nin merhum Seyyid Halil’de alacağı olduğu iddiasıyla varisleri tarafından diğer varisler aleyhine açılan davada iddialarını ispat edemedikleri</b><br><br>Efendi hazretlerinin imzâsıyladır.<br><br>Mahmiye-i İstanbul’da Kapani Dede mahallesinde sâkin iken bundan akdem fevt olan Mahmud Beşe b. Abdullah’ın li-ebeveyn er karındaşı kızları ve zât-ı rahm cihetinden hasrân vâriseleri olan Âişe ve Âmine bintey Mustafa nâm hâtunlar divan-ı sa‘âdet-makrûnda ma‘kūd mahfil-i kazada mahmiye-i mezbûrede Beyceğiz mahallesinde sâkin iken fevt olan es-Seyyid Halil b. es-Seyyid Ahmed’in sulbî kebîr oğlu ve tereke-i vâfiyyesine vâzı‘u’l-yed olan işbu râfi‘ü’l-kitâb es-Seyyid Hasan Çelebi mahzarında herbiri üzerine takrîr-i da‘vâ edip mûrisimiz müteveffâ-yı mezbûr Mahmud Beşe’nin cihet-i karzdan Hüsrevzâde demekle şehir Ali Efendi zimmetinde bin kıt‘a riyâlî guruş hakkı olup meblağ-ı mezbûra mezkûr es-Seyyid Halil hayatında emr ve kabûlü hâviye kefâletle kefîl bi’l-mâl olup meblağ-ı mezbûru kable’l-ahz ve’l-istîfâ mezbûr Mahmud Beşe fevt olmakla bi-hasebi’l-irsi’ş-şer‘î bize intikāl ettikden sonra kefîl-i mezbûr dahi meblağ-ı mezbûru bize edâ etmedin zimmetinde iken fevt olmuşidi hâlâ tereke-i vâfiyyesinden bana edâya mezbûr es-Seyyid Hasan Çelebi’ye tenbîh olunmak matlûbumdur dediklerinde gıbbe’s-suâl mezbûr es-Seyyid Hasan Çelebi fi’l-vâki‘ kaziyye vech-i meşrûh üzere olup lâkin meblağ-ı mezbûr bin riyâlî guruşu babam müteveffâ-yı mezkûr es-Seyyid Halil hayatında mezkûr Mahmud Beşe’ye hayatında tamâmen def‘ ve teslîm edip mezbûr Mahmud Beşe dahi ahz u kabz eyledi deyu def‘le mukābile edicek gıbbe’l-istintâk ve’l-inkâr mezbûr es-Seyyid Hasan’dan def‘-i mezbûrunu mübeyyine beyine taleb olundukda udûl-i Müslimînden olup mahmiye-i mezbûrede Sultanhamamı kurbünde sâkin Hasan Beşe b. Ömer ve Mehmed Beşe b. Hüseyin nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ işbu es-Seyyid Hasan Çelebi’nin babası mezkûr es-Seyyid Halil hayatında meblağ-ı mezbûr riyâlî guruşu bi-hükmi’l-kefâle müdde‘iyetân-ı mezbûretân Âişe ve Âmine’nin mûrisleri olan müteveffâ-yı mezbûr Mahmud Beşe hayatında bizim huzûrumuzda edâ ve îfâ edip mezbûr Mahmud Beşe dahi ahz u kabz eyledi biz bu husûsa bu vech üzere şâhidleriz şehâdet eder deyu herbiri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hüküm mâ-vaka‘a kayd şüd.<br><br>Fî evâsıtı Zilhicceti’ş-şerîfe li-sene 1067.<br><br>Şühûdü’l-hâl: Umdetü’l-a‘yân Mehmed Ağa, İvaz Ağa ser-muhzırân, Salih Ağa, İbrahim Ağa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40832"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40834"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b528"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o832"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>