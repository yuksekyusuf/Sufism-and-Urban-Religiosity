﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 227<br>Hüküm no: 237<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın vasiyeti ve eşi Habibe’yi vasi tayin etmesi</b><br><br>Vasiyetnâme.<br><br>Mahmiye-i İstanbul’da Ayasofya-i kebîr kurbünde İshakpaşa mahallesinde sâkin İbrahim Ağa b. Halil b. Abdullah tarafından husûs-ı âti’l-beyânda vekîl olduğu es-Seyyid Mehmed Ârif Ağa b. Hüseyin ve Mehmed Salih Eendi b. Salih şehâdetleriyle sâbit olan el-Hâc Hafız İbrahim Efendi b. el-Hâc Halil meclis-i şer‘-i şerîf-i enverde müvekkil-i mezbûrun zevcesi ve zikri âtî vesâyâsını tenfîze vasîyy-i muhtâr nasb ü ta‘yîn eylediği işbu bâ‘isetü’l-vesîka zâtı mu‘arrefe Habibe bt. el-Hâc Osman mahzarında ikrâr-ı tam ve takrîr-i kelâm edip müvekkilim merkūm İbrahim Ağa ben ancak beş yüz guruşa mâlik olup sâir ism-i mâl ıtlâk olunur bir nesnem olmamağla meblağ-ı mezbûr beş yüz guruşun zevcem mezbûre beni ölünceye infâk ve iksâ edip ben bi-emrillâhi te‘âlâ vefât eylediğimde meblağ-ı mezbûrdan bâkī kalır ise zevcem mezbûre meblağ-ı bâkī-i mezbûrdan sünnet-i seniyye üzere techîz ve tekfînim görüp düyûn-ı müsbetem zuhûr eder ise ba‘de’l-edâ bâkī kalan meblağın sülüsünü ifrâz ve sülüs-i mezkûrdan ma‘lûmü’l-mikdâr meblağ iskāt-ı salât ve kefâret-i savm ü yemîn ve nüzûrât ve bâkī kalmış zükûtum devir ve fukarâya tasadduk oluna ve sülüs-i mezkûrdan fazla kalır ise fazla-i mezbûra zevcem vasîyy-i mezbûr yediyle vücûh-ı birr ü hayrâta harc ü sarf oluna deyü vasiyet ve tenfîzine mezbûre Habibe Hatun’u vasîyy-i muhtâre nasb ü ta‘yîn eyledi dedikde, ol dahi meblağ-ı mezbûru bi-tamamihi kabzını ikrâr ve ber-vech-i muharrer vesâyet-i mezbûreyi kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a [bi’t-taleb ketb olundu.]<br><br>Fî 20 Ca sene [1]242<br><br>Şühûdü’l-hâl: es-Seyyid Mehmed Muhsin Ağa b. İbrahim, Yağlıkçı Ahmed Ağa b. Abdullah, Muhzır Ali Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>