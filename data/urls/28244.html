﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 194<br>Hüküm no: 219<br>Orijinal metin no: [45b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. el-Hac Süleyman’ın Macar asıllı kölesi Bektaş’ı mahkeme kararıyla azat edilmesi</b><br><br>Açık kaşlı sarı elâ gözlü, orta boylu, Macariyyetü’l-asl zikri âtî da‘vâya kıbel-i şer‘den me’zûn hâmiletü’l-vesîka Bektaş b[t.] [Abd]ullahmeclis-i şer‘-i şerîfde kendüye rık olmak üzere vâzı‘atü’l-yed olan mahmiye-i İstanbul’da Kapı? kurbünde Tavâsî Süleyman Ağa mahallesinde sâkine Saliha bt. el-Hâc Hüseyin nâm hâtûnun vekil-i müsecceli olan Mehmed b. Ahmed mahzarında üzerine da‘vâ ve takrîr-i kelâm edip ben mezbûre Saliha Hâtûn’un câriye-i memlûkesi olup mezbûre Saliha Hatun altı ay mukaddem beni mâlından tahrîr ve i‘tâk edip ben sâir harâir-i asliyyât gibi hürre olmuş iken hâlâ bana rık olmak üzere vaz‘-ı yed eder, suâl olunup sebîlim tahliye olunması matlûbumdur dedikde gıbbe’s-suâl mezbûr Mehmed cevâbında fi’l-hakīka müvekkile-i mezbûre mevsûf-ı mezbûreye vaz‘-ı yedini ikrâr lâkin mezbûreyi ıtkını inkâr edicek müdde‘iye-i mezbûrdan müdde‘âsına beyyine taleb olundukda zât-ı mezbûreyi ma‘rifet-i şer‘iyye ile ârifân olup yine mahalle-i mezbûrede sâkin İmam Hasan Efendi b. Eyüb ve Mehmed Bey b. Ahmed ve Osman Çelebi b. Abdurrahman ve Eyüb Çelebi b. Mehmed nâm kimesneler li-ecli’ş-şehâde meclis-i şer‘de hâzırûn olup isre’l-istişhâd fi’l-vâki‘ mahalle-i mezbûrede sâkine olup işbu müdde‘iye-i mezbûrenin mevlâsı merkūme Saliha bt. el-Hâc Hüseyin b. Abdullah târîh-i mezbûrda bizim huzûrumuzda merkūme Bektaş’ı tahrîr ve i‘tâk etmişidi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde [46a] gıbbe’t-ta‘dîl ve’t-tezkiye şehâdetleri makbûle olmağın mûcebiyle mezbûrenin ıtkına ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’l-âşir min-Saferi’l-hayr li-sene mi’e ve elf<br><br>Şuhûdü’l-hâl: Nakkâş Hüseyin Çelebi, el-Hâc Hüseyin b. İbrahim, Halil b. Ahmed, Ali Beşe b. Bâli</p>          <br><a title="Önceki sayfa" style="text-decoration:none" href="./ayrmetin.php?idno=28243"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28245"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o354"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>