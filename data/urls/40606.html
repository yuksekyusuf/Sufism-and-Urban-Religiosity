﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 344<br>Hüküm no: 327<br>Orijinal metin no: [46a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostanti v. Sürücü Yorgaki ve ortağı Paros v. Apostol’un balmumu alacakları olduğu iddiasıyla Tacir Yani v. Papa Mihal aleyhine açtıkları davada otuz beş guruş üzerine sulh oldukları</b><br><br>Üç kâğıd aşağıda tekrar kayd olunmuşdur.<br><br>Mahmiye-i İstanbul hısnı ebvâbından Fenerkapısı kurbünde Kiremid mahallesi sükkânından olan Kostanti v. Sürücü Yorgaki ve şerîki Paros v. Apostol nâm zimmîler taraflarından husûs-ı âti’z-zikri ikrâra vekîlleri olup vekâleti mahmiye-i mezbûrede Tahtaminare mahallesi sükkânından Mustafa Çavuş b. Hasan Çavuş ve Müezzin Mehmed Halîfe b. Abdullah şehâdetleri ile şer‘an sâbite olan Kostanti v. Yorgo nâm zimmî meclis-i şer‘-i hatîr-i lâzimü’t-tevkīrde Vilâyet-i Rumeli’nde Avlonya sancağında vâki‘ Boganya kazâsına tâbi‘ Mesarye nâm karye sükkânından olup tüccâr tâifesinden olan hâmilü hâze’l-kitâb Yani v. Papa Mihal nâm zimmî mahzarında bi’l-vekâle tav‘an ikrâr ve i‘tirâf edip müvekkillerim şerîkân-ı merkūmân sekiz sene mukaddem beynlerinde müşterek bin dört yüz riyâlî guruşluk ma‘lûmü’l-vezn külçe balmumlarını Eyüb kazâsına tâbi‘ Küçükköy nâm karyede sâkin iken hâlik olan Rusyo [v.] Dimo nâm zimmîye Eflak vilâyetinde teslîm etmek için merkūm Yani’ye def‘ ve teslîm edip mezbûr Yani dahi ahz u kabz edip lâkin mezbûr Rusyo’ya teslîm etmeyip yedinde kalmağla hâlâ zafer bulup zikrolunan balmumunun aynı mevcûd ise aynılarını değil ise yevm-i ahzında olan kıymetini merkūm Yani’den taleb ve da‘vâ ettiklerinde bi’l-külliyye inkâr edicek beynlerinde münâza‘ât-ı kesîre vâkı‘a olmuşidi el-hâletü hâzihî merkūm Yani ile müvekkillerim mezbûrânın beynlerine muslihûn tavassut edip müvekkillerim mezbûrân ile merkūm Yani’yı an-inkâr da‘vâ-yı mezkûreden otuz beş kıt‘a riyâlî guruş üzerine sulh eylediklerinde müvekkilân-ı mezbûrân dahi sulh-ı mezbûru kabûl ve bedel-i sulh olan meblağ-ı mezbûru meclis-i sulhda merkūm Yani yedinden tamâmen ahz u kabz edip zikrolunan bin dört yüz guruşluk balmumu da‘vâsından ve târih-i kitâba gelince hukūk-ı ma‘lûme ve mechûleden merkūm Yani’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eylediler min ba‘d müvekkillerim mezbûrân Kostanti ve Paros’un münkir-i merkūm Yani üzerinde husûs-ı mezbûra ve gayrı müte‘allik bi-vechin mine’l-vücûh ve sebebin mine’l-esbâb da‘vâ ve hakları kalmadı dedikde mukırr-ı mezbûru minvâl-i meşrûh üzere cârî ve sâdır olan ikrârında el-mukarru lehü’l-mezbûr Yani dahi bi’l-müvâcehe tahkīk ve bi’l-müşâfehe tasdîk edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Zilka‘de li-sene seb‘a ve sittîn ve elf.<br><br>Şühûdü’l-hâl: Mehmed Çavuş b. Ahmed, Ahmed Çavuş b. Zülfikar, Mehmed Efendi el-imâm, Receb Bey b. Abdullah, Hasan Çavuş b. Hızır ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o867"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>