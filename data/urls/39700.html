﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadareti Mahkemesi 56 Numaralı Sicil (H. 1042-1043/M. 1633)<br>cilt: 14,&nbsp;sayfa: 69<br>Hüküm no:  33<br>Orijinal metin no: [8b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Osman b. el-Hâc Hüseyin’in Mehmed Efendi b. Sunullah’dan parasını alıp kiraladığı evi teslim etmesi</b><br><br>Vilâyet-i Rumeli’nde sâbıkan Eğribucak kadısı olan işbu râfi‘ü’l-kitâb umdetü’l-kuzât es-Seyyid Mehmed Efendi b. Sunullah kendi tarafından asâleten ve li-ebeveyn kardeşi Seyyid Ahmed tarafından husûs-ı âti’l-beyâna vekîl olup nehc-i mu‘tebere üzre vekâleti sâbite oldukdan sonra vekâleten mahfil-i kazâda, mahmiye-i İstanbul’da Sultân mahallesinde sâkin Osman b. el-Hâc Hüseyin muvâcehesinde takrîr-i kelâm ve ta‘bîr-i ani’l-merâm edip, mahalle-i mersûmede vâki‘ bir tarafı Hasan Çelebi b. Abdullah mülkü ve bir tarafı Hüseyin Beşe b. Abdullah mülkü ve bir tarafı Çiçekçi Ömer Çavuş mülkü ve [bir] tarafı tarîk-i âm ile mahdûd fevkānî ve tahtânî iki bâb odaları ve sofayı ve bi’r-i mâyı ve dut ağacını hâvî muhavvatayı müştemil meşrûtamız olan vakıf menzili on sene mukaddem merkūm Osman’a îcâr ve teslîm edip, ol dahi istîcâr ve kabûl eyledikden sonra ber vech-i peşîn yedinden on bin akçe ahz u kabz eylemiş idik. Hâlâ meblağ-ı mezbûr on bin akçeyi mersûm Osman’a asâletim ve vekâletim hasebiyle edâ ve teslîm eyledim, suâl olunup mârrü’z-zikr menzili bana teslîme tenbîh olunmak matlûbumdur dedikde, gıbbe’s-suâl mersûm Osman cevâbında, fi’l-vâki‘ sâlifü’l-beyân on bin akçemi mûmâ-ileyh es-Seyyid Mehmed Efendi yedinden bi’t-tamâm ahz u kabz eyledim. Menzil-i mersûmu mûmâ-ileyhe teslîm edeyim deyicek i‘tirâfı üzre menzil-i mersûmu, mersûm es-Seyyid Mehmed Efendi’ye teslîme tenbîh birle, mâ hüve’l-vâki‘ bi’t-taleb [ketb] olundu. Fi’l-yevmi’s-sâlis aşer min Zilka‘deti’ş-şerîfe li sene isneteyn ve erba‘în ve elf.<br><br><br>Şuhûdü’l-hâl: Ahmed Efendi el-kadı, Mustafa Efendi el-kadı, Yunus b. ( ) ve gayruhüm. </p>          <br><a title="Önceki sayfa" style="text-decoration:none" href="./ayrmetin.php?idno=39699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm056&bsm=rsm056b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm056&bsm=rsm056o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>