﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 707<br>Hüküm no: 511<br>Orijinal metin no: [119b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Ümmühani bt. Ömer’in, cariyesi Kâtibe’yi kızı Rabia’ya hibe etmesi sebebiyle diğer varislerin cariye üzerinde hak iddialarının reddedildiği</b><br><br>Medîne-i Hazret-i Ebâ Eyyûbeˈl-Ensârî -aleyhi [rahmetü]ˈl-Bârî- muzâfâtından Hasköy mahallesinde Südlüce nâm karye mahallâtından Mahmud Ağa mahallesinde sâkine iken bundan akdem vefât eden Ümmühani bt. Ömer nâm hatunun sadriye kızı Râbiaˈnın tesviye-i emrine kıbel-i şer‘den mansûb vasî olan Ömer Ağa b. Şa‘bân meclis-i şer‘de müteveffât-ı mezbûrenin sadrî sagīr oğulları Mustafa ve Osman ile sadriye sagīre kızı İsmihanˈın tesviye-i emirlerine kıbel-i şer‘den mansûb vasîleri Ali Beşe [b.] İbrahim mahzarında biˈl-vesâye üzerine da‘vâ ve takrîr-i kelâm edip müteveffât-ı mezbûre Ümmühani silk-i mülk-i sahîhinde münselik olan işbu uzun boylu, açık kaşlı, Rusiyyetüˈl-asl, Kâtibe nâm câriyesini târih-i kitâbdan iki ay mukaddem hâl-i hayatında ve kemâl-i akl-ı sıhhatinde kızı sagīre-i mezbûre Râbiaˈya hîbe-i sahîha-i şer‘iye ile hîbe ve ba‘dehû yine kızı sagīre-i mezbûre içün kendi kabz edip sagīre-i mezbûrenin mülk-i mevhûbu olmuş iken hâlâ mezbûr Ali Beşe câriye-i mezbûreyi müteveffâ-yı mezbûrenin sâir terekesine idhâl murâd eder suâl olunup kasr-ı yedine tenbîh olunmak mutlak biˈl-vesâye matlûbumdur dedikde gıbbeˈs-suâl veˈl-inkâr ve ba‘de talebiˈl-beyyine udûl-ı Müslimînˈden zahrüˈl-ekârim veˈl-emâcid Ömer Efendi b. Şa‘bân ve Ali Çelebi b. Şa‘bân li-ecliˈş-şehâde meclis-i şer‘a hâzırân olup istişhâd olundukda fiˈl-hakīka müteveffâ-yı mezbûr hâl-i hayatında ve kemâl-i akl-ı sıhhatinde târih-i kitâbdan iki ay mukaddem câriye-i memlûkesi olan mezbûre Kâtibeˈyi kızı mezbûre Râbiaˈya bizim huzûrumuzda hîbe-i sahîha-i şer‘iye ile hîbe ve yine sagīre-i mezbûre içün [içün kendi] kendi kabz eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle vasî-i mezbûr Ali Beşeˈnin kasr-ı yedine tenbîh birle mâ vaka‘a biˈt-taleb ketb olundu.<br><br>Fiˈl-yevmiˈs-sâbi‘ min-şehri Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: Fahr-ı erbâbüˈt-tahrîr veˈl-kalem Ömer Efendi b. Osman, Mehmed Efendi b. Mehmed el-hatîb, Mehmed Efendi b. Ahmed el-müezzin, Ahmed Bey b. Ömer Efendi Bâyi‘, Süleyman Efendi b. Mehmed el-hatîb, Ali Bey b. Halil, Kuyumcu Ali Çelebi, Yesârî Ali Çelebi</p>          <br><a title="Önceki sayfa" style="text-decoration:none" href="./ayrmetin.php?idno=21574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b707"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o908"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>