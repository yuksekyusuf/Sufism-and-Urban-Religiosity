﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 547<br>Hüküm no: 576<br>Orijinal metin no: [84b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadı Osman Efendi b. Davud’un Atik Ali Paşa mahallesindeki mülk menzilini aldığı borç karşılığında Ayşe bt. Sefer’e rehin verip iki yıllığına kiraladığı</b><br><br>Mahmiye-i İstanbul’da Ali Paşa-yı atîk mahallesi sükkânından muvakkaten Öziçe kādısı fahrü’l-kuzât Osman Efendi b. Davud meclis-i şer‘-i hatîr-i lâzimü’t-tevkīrde bâ‘isetü hâze’l-kitâb Âişe bt. Sefer nâm hâtun mahzarında ikrâr ve takrîr-i kelâm edip işbu akdin sudûruna değin silk-i mülkümde münselik olup mahalle-i mezbûrede vâki‘ bir tarafdan bazen Muhib İskender Vakfı olan at değirmeni ve bazen Mehmed Çelebi değirmeni ve bir tarafdan Ahmed Çavuş Vakfı olan odalar ve bir tarafdan Ali Paşa Câmi‘-i şerîfi duvarı ile mahdûd dâhiliye ve hâriciyede fevkānî ve tahtânî büyût-ı adîdeyi ve bi’r-i mâ ve cüneyne ve kenîfi müştemil mülk menzilimi cemî‘ tevâbi‘ ve levâhıkıyla mezbûre Âişe Hâtun’a dört yüz seksen kıt‘a riyâlî guruşa bî-tarîkı’l-istiğlâl bey‘ ve teslîm edip ol dahi ba‘de’t-tahliyeti’ş-şer‘iyye kendi malıyla iştirâ ve tesellüm ve semeni olan meblağ-ı mezbûr dört yüz seksen kıt‘a riyâlî guruşu yedinden tamâmen ahz u kabz eylediğimden sonra menzil-i mahdûd-ı mezbûru bin altmış sekiz Muharremü’l-harâmı gurresinden iki sene tamâmına değin yüz seksen kıt‘a riyâlî guruşa istîcâr eylediğimde ol dahi îcâr ve teslîm eyledi dedikde gıbbe’t-tasdîkı’ş-şer‘î mukırr-ı mûmâ-ileyh Osman Efendi’nin zevce-i menkûhası Emine Hâtun bt. Hüseyin nâm hâtun meclis-i şer‘de mezbûre Âişe Hâtun mahzarında ikrâr edip derk-i menzil-i mahdûd-ı mezbûra ve ücret-i lâzımesine ben emr ve kabûlü hâviye kefâletle kefîl oldum dedikde mâ-hüve’l-vâki‘ bi’t-taleb ketb olundu<br><br>Fi’l-yevmi’l-hâdî ve’l-ışrîn min-Zilhicceti’ş-şerîfe li-sene 1067.<br><br>Şühûdü’l-hâl: El-hâc Hüseyin, Ahmed Çelebi, İsa Bey b. Ahmed, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40854"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40856"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b547"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o828"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>