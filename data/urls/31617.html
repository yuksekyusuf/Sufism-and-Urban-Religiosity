﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 242<br>Hüküm no: 209<br>Orijinal metin no: [27a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ali’nin Çubukçu Sarı Hüseyin aleyhindeki çubuk ücreti davasından ferâgat etmesi</b><br><br>Çubuk nizâ‘ından meccânen birbirini ibrâ<br><br>Ma‘rûz<br><br>İstanbul’da Nuruosmaniye kurbünde Vezir Hanı’nda sâkin çubuk tüccârından derûn-ı arzuhâlde mezkûrü’l-ism el-Hâc Ali b. el-Hâc Mehmed nâm kimesne meclis-i şer‘-i münîrde sâhib-i arzuhâl Çubukçu tâifesinden Sarı Hüseyin b. Veliyüddin nâm Kıbtî muvâcehesinde mezbûr Hüseyin zimmetinde bundan akdem yedimden ve malımdan iştirâ ve kabz eylediği aded ve fiyâtı beynimizde ma‘lûm çubuk semeninden bâ-i‘lâm-ı şer‘î mahkûmün-bih bin altı yüz dokuz guruş alacak hakkımın yedi yüz kırk altı guruşu mezbûr Hüseyin’e bundan akdem nehâren i‘mâl etdirdiğim ma‘lûmü’l-aded çubukların ücretinden zimmetimde deynim olan yedi yüz kırk altı guruşa takasan fürû-nihâde ve tenzîl olunup bâkīsi olan sekiz yüz altmış üç guruşu mezbûr Hüseyin’den taleb ederim deyü tasaddî eylediğim da‘vâ-yı mezkûremden bâ-vesâtet-i muslihîn mezbûr Hüseyin ile bi’t-tav‘ ve’r-rızâ dört yüz guruş bedel-i medfû‘ ve makbûza ba‘de akdi’l-musâlaha ve’l-kabûl ben mâ‘adâ dört yüz altmış üç guruşa ve işbu târihe gelince sâir beynimizde cereyân eden cemî‘ hukūk-ı şer‘iyeye müte‘allika mutlakan âmme-i de‘âvî ve kâffe-i mütâlebâtdan mezbûr Hüseyin’in zimmetini, ol dahi benden ba‘de’l-mağrib sâ‘at sekize kadar sana beşer guruşa ücret tesmiyesiyle yüz seksen gece çubuk i‘mâl etmemle müddet-i mezkûrede ecr-i müsemmâmdan müctemi‘ olan dokuz yüz guruş taleb ederim deyü eylediğim da‘vâsından meccânen fâriğ olmağla husûs-ı mezkûra ve sâire müte‘allika âmme-i de‘âvîden benim zimmetimi her birimiz ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve her birimiz ber-vech-i meşrûh âharın ibrâsını kabûl eyledik dedikde ikrâr ve i‘tirâf edip bu vechile kat‘-ı nizâ‘ eyledikleri İstanbul Mahkemesi’nden huzûr-ı [âlilerine i‘lâm olundu.]<br><br>Fî 24 Muharrem sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>