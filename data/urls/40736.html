﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 455<br>Hüküm no: 457<br>Orijinal metin no: [66b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Hüseyin’in Malkara Kadısı Sezayi Mehmed Efendi aleyhine açtığı rüşvet davasında yirmi beş guruşa sulh olduğu</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den Mevlânâ Ramazan Efendi irsâl olunup ol dahi mahmiye-i İstanbul’da Molla Ahî mahallesinde sâkin Abdülkadir Ağa b. Mehmed’in menziline varıp zeyl-i kitâbda muharrerü’l-esâmi olan Müslimîn huzûrunda akd-i meclis-i şer‘-i şerîf eyledikde mahmiye-i mezbûrede Kadıasker Mehmed Efendi mahallesinde sâkin Ahmed Ağa b. Hüseyin meclis-i ma‘kūd-ı mezbûrda Vilâyet-i Rumeli’nde muvakkaten Migalkara (Malkara) kādısı olan mahmiye-i mezbûrede Eski İmâret mahallesinde umdetü’l-kuzâti’l-İslâm zübdetü vülâti’l-enâm Sezâyi Mehmed Efendi b. Mehmed tarafından husûs-ı âti’z-zikre vekîl-i sâbitü’l-vekâleleri olan mûmâ-ileyh Abdülkadir Ağa mahzarında tav‘an ikrâr ve i‘tirâf edip müvekkil-i müşârun-ileyh Sezayi Mehmed Efendi’den Keşan kādısı iken beynimizde ma‘lûm bir husûs için benden bi-tarîkı’r-rüşve yetmiş iki riyâlî guruşum ahz etmişidi deyu da‘vâ eylediğimde ol dahi inkâr etmekle beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip da‘vâ-yı mezbûremden vekîl-i mezbûr Abdülkadir Ağa ile beni yirmi beş riyâlî guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yirmi beş guruşu vekîl-i mezbûrun yedinden tamâmen ahz u kabz edip mâ‘adâ da‘vâsından müvekkil-i mûmâ-ileyh Sezayi Mehmed Efendi’nin zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledim min ba‘d husûs-ı mezbûra ve gayra müte‘allik mûmâ-ileyh Sezayi Mehmed Efendi ile da‘vâ ve nizâ‘ım kalmadı eğer ba‘de’l-yevm husûs-ı mezbûra müte‘allika benden bi’l-asâle veyâ vekîlimden bi’l-vekâle da‘vâ dahi sudûr ederse lede’l-hükkâmi’l-kirâm mesmû‘a ve makbûle olunmasın dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Mehmed Çelebi b. Haydar ile meclis-i şer‘a gelip alâ vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Çavuş b. Mehmed el-mübâşir, es-Seyyid Mustafa Çelebi b. es-Seyyid Mahmud, Abdullah Çavuş b. Mustafa, Mustafa Bey b. Mahmud ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o846"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>