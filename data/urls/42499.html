﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 327<br>Hüküm no: 393<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Yani’nin, bakkal eşyasından dolayı Yani v. Tanaş’ta olan alacağının tahsil olunması</b><br><br>Ma‘rûz.<br><br>Bakkāl tâifesinden arzuhâl eden Yorgi v. Yani zimmî mahfil-i şer‘iyyâtda yine bakkāl tâifesinden derûn-ı arzuhâlde mezkûrü’l-ism Yani v. Tanaş zimmî muvâcehesinde târîh-i i‘lâmdan iki buçuk sene mukaddem kasaba-i Beşiktaş’da Arab iskelesinde vâki‘ bakkāl dükkânında ticâret ederken vilâyetim olan Agrafe’ye rehâbeten azîmet ve derûn-ı dükkânda mevcûd ber-mûceb-i defter-i müfredât altmış bin akçelik bakkāl metâ‘ını âhara bey‘ edivermek için mesfûr Yani yedine def‘ ü teslîm, ol dahi ahz u kabz ve ben vilâyetimden gelince dükkân-ı mezkûrda bakkāllık edip metâ‘-ı mezkûrdan kırk bin akçeliğini ol mikdâr meblağa âhara bey‘ ve semenini kendi masârıfına sarfla istihlâk etmeğin mevcûde olan yirmi bin akçelik metâ‘ımı bana redd ü teslîm, ben dahi ahzetmiş idim. Hattâ mesfûr Yani zikr olunan kırk bin akçemi ber-vech-i muharrer kendi masârıfına sarfla istihlâk etmekle zimmetine ta‘alluk eylediğini işbu bin yüz yetmiş bir senesi Ramazanı evâilinde ikrâr etmekle taleb ederim deyü da‘vâ ve mesfûr Yani cevâbında zikr olunan bakkāl metâ‘ını müdde‘î-i mezbûrdan ahzetmedim ve ber-vech-i muharrer ikrâr dahi etmedim deyü ba‘de’l-inkâr müdde‘î-i mesfûr Yorgi ber-minvâl-i muharrer müdde‘âsını lede’t-tezkiye şehâdetleri makbûle olan Patrikhâne rehâbîninden Papa Todoş v. Yani ve Papa Tanayel v. Tanaş şehâdetleriyle muvâcehesinde vech-i şer‘î üzere isbât etmeğin mûcebiyle meblağ-ı mezkûr kırk bin akçeyi müdde‘î-i mesfûr Yorgi zimmîye edâ ve teslîme mesfûr Yani’ye tenbîh olunduğu huzûr-ı âlîlerine i‘lâm olundu.<br><br>Fî 6 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42498"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42500"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>