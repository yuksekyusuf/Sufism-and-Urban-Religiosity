﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 124<br>Hüküm no: 76<br>Orijinal metin no: [37-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yarım Han’ın sahibi Hüseyin’in, İsa Bey, Fatıma ve Hamide arasındaki lağım ve bina davasında anlaşma sağlanması</b><br><br>Keşf der-kurb-ı Zindankapısı<br><br>Ma‘rûz,<br><br>Sâdır olan fermân-ı âlîlerine imtisâlen <<savb-ı şer‘-i enverden>> taraf-ı dâ‘îlerinden irsâl olunan keşif nâibimiz müderrisîn-i kirâmdan es-Seyyid Halil Efendi dâ‘îleri ve Haremeyn-i muhteremeyn müfettişi efendi dâ‘îleri tarafından mürsel es-Seyyid Mehmed Efendi ve evkāf müfettişi mevâlî-i izâmdan Muradzâde es-Seyyid Ahmed Efendi dâ‘îleri tarafından meb‘ûs Hayrullah Efendi dâ‘îleri hâssa mi‘mârlarından Abdullah ve Ahmed nâm halîfeler ile mahmiye-i İslambol’da Zindankapısı dâhilinde Canbazlar Odaları karşısında vâki‘ tarîk-i hâssın üzerine varıp Ayasofya-i kebîr mütevellîsi el-Hâc Abdullah Ağa ve Abdüsselam Efendi Vakfı mütevellîsi vekîli Mehmed Ağa ve Kiremidçi Ahmed Çelebi Vakfı mütevellîsi Bektaş Efendi ve sâir Müslimîn huzûrlarında akdeyledikleri meclis-i şer‘-i şerîfde sâhib-i arzuhâl el-Hâc Hüseyin tarîk-i mezkûr erbâbından İsa Bey ve Fâtıma Hatun ve Hamide Hatun taraflarından vech-i âtî üzere vekîlleri olan el-Hâc Mehmed ile arzuhâlinde mezkûr el-Hâc Ahmed ve el-Hâc Mustafa ve el-Hâc Memiş ve es-Seyyid el-Hâc Ahmed ve el-Hâc Musa mahzarlarında işbu tarîk-i hâss-ı mezkûr intihâsında vâki‘ Abdüsselam vakfından şerîkim ile tasarrufumda olan Yarım Han demekle ma‘rûf hanın ve kule odalarının ve Küçük Laz Hanı demekle ma‘rûf hanın kârizi tarîk-i mezkûrda vâki‘ lağımdan akagelmiş iken mezbûrûn benim için bi-gayrı hakkın icrâ eder deyü da‘vâya tasaddî ve sed etdiklerinde ben dahi mezbûrûndan evkāf-ı mezkûreden tasarruflarında olup tarîk-i hâss-ı mezkûrda olan Emir Hanı demekle ma‘rûf ulyâsında sofa ve saçaklar ve süflâsında kenîfler binâsıyla tarîk-i mezkûru tazyîk ve zıyâsını kat‘ eylediler deyü da‘vâya tasaddî etmiş idim. El-hâletü hâzihi ben da‘vâ-i mezkûremden fâriğ olmağla mezbûrûn dahi sedd-i mezkûrdan fâriğler olup kâriz-i merkūmun zikr olunan lağmından kemâ-fi’l-evvel icrâsına mümâna‘at etmemek üzere beynimiz tevfîk olundu deyü mezbûr el-Hâc Hüseyin’in takrîrini mezbûrûn tasdîk ve mütevellîler dahi bu vechile re’y etmeleriyle kat‘-ı münâza‘a eylediklerini mevlânâ-yı mezbûrûn dâ‘îleri mahâllinde tahrîr ve gelip inhâ eyledikleri bi’l-iltimâs huzûr-ı âlîlerine i‘lâm olundu.<br><br>Fî 21 Za sene [11]79.</p>          <br><a title="Önceki sayfa" style="text-decoration:none" href="./ayrmetin.php?idno=29366"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29368"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>