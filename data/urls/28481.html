﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 145<br>Hüküm no: 65<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyis Ramazan b. Hacı Hasan’ın, Sekbanbaşı Murtaza Ağa’nın ahırında hiç kimsenin müdahalesi olmadan kazaen düşerek vefat ettiği</b><br><br>Mahmiye-i İstanbul’da Akşemseddin mahallesinde sâkin sâbıkā sekbânbaşı olan fahrü’l-eşbâh ve’l-a‘yân Murtaza Ağa b. … menzili ahırında sâkin seyis tâifesinden Ramazan b. el-Hâc Hasan nâm kimesne meclis-i şer‘-i şerîf-i enverde takrîr-i kelâm ve bast-ı merâm edip babam mezbûr el-Hâc Hasan müsâferet tarîki üzere ahır-ı mezbûrda benim ile sâkin iken Murtaza olduğu hâlde ahır-ı mezbûrda vâki‘ kerevet üzerinde yatır iken kendi sun‘u ile aşağı düşüp başı ser-bende kazığına rast gelip mecrûh olmağla bi-emrillâhi te‘âlâ fevt olmağın kıbel-i şer‘den üzerine varılıp keşfolunmak matlûbumdur deyü mazmûnu takrîrine muvâfık fermân-ı âlî ibrâz etmeğin imtisâlen-leh kıbel-i şer‘-i enverden keşf nâibimiz olan Abdullah Efendi b. Ali irsâl olunup ol dahi bi’l-fi‘il asesbaşı olan fahrü’l-eşbâh Mehmed Ağa ve subaşı diğer Mehmed Ağa ile mezbûr Murtaza Ağa’nın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf eyleyip müteveffâ-yı mezbûr el-Hâc Hüseyin’e keşf [ve] nazar eylediklerinde fi’l-hakīka kafası içeri çöküp fevt olduğunu ba‘de’l-keşf ve’l-mu‘âyene vâki‘ hâli mevlânâ-yı mezbûr mahâllinde ketb u tahrîr ve ma‘an ba‘s olunan Mehmed Çelebi b. İbrahim ve Ali b. Şaban ile meclis-i şer‘a gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Recebi’l-ferd li-sene seb‘a ve mie ve elf.<br><br>Şuhûdü’l-hâl: Ebûbekir Efendi b. Receb İmâm, Çorbacı Mehmed Ağa b. Mustafa, Seyyid Ahmed Ağa b. Osman, İbrahim Ser-muhzırân, Hüseyin b. Mehmed.<br><br>Yevmü’l-Cum‘a fî 28 min-Recebi’l-ferd li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28480"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28482"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o894"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>