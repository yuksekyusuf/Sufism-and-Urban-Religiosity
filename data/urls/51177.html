﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 197<br>Hüküm no: 247<br>Orijinal metin no: [24a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Emine Hâtun’un, evini kızı Fatma’ya sattığı evi kiraladığı</b><br><br>Budur ki Emine Hâtun tarafından ikrâr-ı âti’z-zikre Mehmed b. Mahmud ve Cafer b. Abdullah nâm kimesneler şehâdetleriyle sâbitü’l-vekâle Ahmed Çelebi eş-Şehîr Sadi-zâde mahfil-i kazâda bundan akdem mezbûre Emine’nin zevci olup vefât [eden] Cafer Bey’in sagīre kızı Fâtıma’[ya] kıbel-i şer‘den vasî olan Ahmed b. Abdullah nâm kimesne mahzarında ikrâr ve takrîr-i merâm edip müvekkilem mezbûre Emine bundan akdem mahrûse-i Üsküdar’da Hasan Paşa mahallesinde vâki‘ ta‘rîfden müstağnî olan mülk evini bundan akdem vasîyy-i mezbûre on dört bin akçeye istiğlâl tarîkiyle bey‘ edip teslîm-i mebî‘ ve kabz-ı semen kıldıkdan sonra bin dört yüz akçe icâreye almış idi hâlen altı bin akçe dahi alıp cem‘an zikr olunan evi vasîyy-i mezbûra yirmi bin akçeye istiğlâl tarîkiyle bey‘ edip teslîm-i mebî‘ ve kabz-ı semen kıldıkdan sonra li sene elf Recebi’nin gurresinden bir yıl tamâmına mezbûrun yılda iki bin akçeye icâreye alıp kabûl eyledi dedikden sonra vekîl-i mezbûrun vech-i meşrûh üzre vâki‘ olan ikrârını vasîyy-i mezbûr Ahmed vicâhen ve şifâhen tasdîk ettikden sonra vekîl-i mezbûr ikrâr edip zikr olunan evin derkine ve icâresine emr-i bâyi‘a ve kabûl-ı vasî ile kefîl oldum dedikden sonra mâ vaka‘a bi’t-taleb tahrîr olundu. Fî evâhiri Cemâziyelâhir sene elf.<br><br><br>Şuhûdü’l-hâl: Mehmed Çelebi eş-şehîr Makbûl oğlu el-cündî, Mehmed b. Ahmed, Keyvan b. Abdullah, Davud Çelebi b. Tâceddin, Mehmed Çelebi el-kâtib-i Mahkeme-i Üsküdar ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51176"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51178"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o783"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>