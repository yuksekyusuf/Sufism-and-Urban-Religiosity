﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 348<br>Hüküm no: 429<br>Orijinal metin no: [85b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva bt. İbrahim’i köle diye başkasına satan eşinin cezalandırılması ve muhalaa usulüyle boşanması</b><br><br>Ma‘rûz,<br><br>Sin ve cüssesinin tahammülü ve bülûğunu mukırra ve mu‘terife ve zâtı ta‘rîf-i şer‘î ile mu‘arrefe olan sâhibe-i arzuhâl Şerife Havva bt. es-Seyyid İbrahim mahfil-i şer‘iyyâtda arzuhâlde ismi mezkûr Mehmed b. Abdullah muvâcehesinde Çukadâr Yusuf nâm kimesne hâzır olduğu hâlde mezbûr Mehmed dört ay mukaddem medîne-i Trabzon’da beş akçe mehr-i müeccel tesmiyesiyle beni tezevvüc ve duhûl edip ba‘dehu beni iğfâl ve İstanbul’a getirip Tahtaminare mahallesinde sâkinler iken câriyesi olmak üzere beş gün mukaddem beni bi-gayr-ı hakkın hâzır-ı merkūm Yusuf’a yüz altmış guruşa bey‘ edip ol dahi iştirâ etmiş idi deyü teşekkî etdikde müdde‘iye-i mezbûre ber-vech-i muharrer hürre olup zevce-i medhûlesi olduğunu ve ber-minvâl-i muharrer mezbûr Yusuf’a bey‘ini mezbûr Mehmed ikrârı ve mezbûr Yusuf dahi ber-vech-i muharrer iştirâsını ve ber-vech-i muharrer hürre olduğunu her biri ikrâr ve tasdîk etdiklerinden sonra mezbûre Şerife Havva zevc-i dâhili mezbûr Mehmed ile zimmetinde mütekarrir ve ma‘kūdün-aleyh beş akçe mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere muhâla‘a-i sahîha-i şer‘iyye ile hul‘ oldukda mezbûr Mehmed dahi hul‘-ı mezbûr[u] ba‘de’l-kabûl hukūk-ı zevciyyete müte‘allika âmme-i de‘âvî ve kâffe-i mutâlebâtdan her biri âharın zimmetini ibrâ edip kat‘-ı nizâ‘ etdikden sonra hâzır-ı mezbûr Çukadâr Yusuf mezbûre Şerife Havva’nın semeni olmak üzere bâyi‘-i mezbûr Mehmed’e medfû‘u olan kırk guruşu mezbûr Mehmed yedinden ahzeyledim deyü ikrâr ve mezbûr Mehmed dahi tasdîk eylediği ve ber-vech-i muharrer hürreyi bey‘ eylediği için mezbûr Mehmed’e ta‘zîr lâzım geldiği huzûr-ı âlîlerine i‘lâm olundu.<br><br>Fî 28 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b348"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>