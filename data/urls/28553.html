﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 222<br>Hüküm no: 137<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Halil b. Abdullah’ın alacaklısı olduğu Hacı Mehmed b. İsmail ile sulh yoluyla anlaştıkları</b><br><br>Husûs-ı âti’z-zikrin mahâllinde ketb u tahrîri bâbında fermân-ı âlî vârid olmağın imtisâlen-leh savb-ı şer‘-i mutahhardan keşf nâibimiz olan fahrü’l-müderrisîni’l-kirâm Abdullah Efendi b. Ali irsâl olunup ol dahi Hâssa mi‘mârlardan Dede Mehmed Halîfe b. İshak ve Mustafa Halîfe b. Abdullah ile el-Hâc Mehmed b. İsmail nâm kimesnenin mahmiye-i İstanbul’da Kepenekçi Sinan mahallesinde vâki‘ menziline varıp zeyl-i vesîkada muharrerü’l-esâmî Müslimîn mahzarlarında akd-i meclis-i şer‘-i şerîf-i eylediğinde keresteci tâifesinden el-Hâc Halil b. Abdullah nâm kimesne meclis-i ma‘kūd-ı mezbûrda işbu bâ‘isü’l-kitâb mezbûr el-Hâc Mehmed mahzarında ikrâr ve takrîr-i kelâm edip mezbûr el-Hâc Mehmed müceddeden binâ eylediği işbu menzili için bundan akdem yedimden iştirâ ve kabz eylediği envâ‘ı beynimizde ma‘lûm kereste bahâsından yedimde olan işbu hükm hücceti nâtıka olduğu üzere min-haysü’l-mecmû‘ doksan bir bin dört yüz yetmiş bir akçeden yetmiş iki bin doksan bir akçesini bi’d-defa‘ât bana teslîm eyleyip zimmetinde on dokuz bin üç yüz seksen akçe hakkım bâkī kalmağın meblağ-ı bâkī-i mezbûru mezbûr el-Hâc Mehmed’den taleb eylediğimde ol dahi zikrolunan kerestenin semenlerinde gabn-i fâhiş vardır keşf ve nazar olunsun demekle beynimizde münâza‘ât-ı kesîre cereyân etmeğin beynimize muslihûn tavassut edip mezbûr el-Hâc Mehmed meblağ-ı bâkī-i mezbûr on dokuz bin üç yüz seksen akçeden benimle altı bin yüz seksen akçe üzerine sulh oldukda ben dahi sulh-ı mezbûru kabûl ve bedel-i sulh olan meblağ-ı mezbûr altı bin yüz seksen akçeyi mezbûr el-Hâc Mehmed yedinden işbu meclis-i şer‘de bi’t-tamam ve’l-kemâl ahz u kabz edip bâkī on üç bin iki yüz akçe mütâlebesinden ben mezbûr el-Hâc Mehmed’in zimmetini ibrâ-i âmm-ı râfi‘u’l-hısâm ile ibrâ ve ıskāt edip ve mezbûr el-Hâc Mehmed dahi bana medfû‘u olan bedel-i sulh-ı mezbûr altı bin yüz seksen akçeye ve sâir beynimizde cereyân eden ahz u i‘tâ ve mu‘âmelât-ı şettâya müte‘allika [44b] âmme-i de‘âvî ve muhâsamâtdan benim zimmetimi ibrâ ve ıskāt eyledi ba‘de’l-yevm birbirimiz ile husûs-ı mezbûra ve gayra müte‘allika kat‘a da‘vâ ve nizâ‘ımız yokdur dedikde gıbbe’t-tasâdiki’ş-şer‘î vâki‘ hâli mevlânâ-yı mezbûr mahâllinde tahrîr ve ma‘an ba‘s olunan Ali Halîfe b. Mustafa ve Mehmed b. İbrahim ile meclis-i şer‘a gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: el-Hâc Ali Ağa b. Musa Kethudâ-yı keresteciyân, Halil Efendi b. Musa, Ali Efendi b. Ömer, Ahmed Efendi b. Memi Efendi, Şaban Halîfe b. Mustafa el-kayyum, Mehmed Beşe b. Cafer el-Mübâşir, Hüseyin Ağa b. Hasan ez-Za‘îm, Ali Halîfe el-müezzin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28552"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28554"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o872"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>