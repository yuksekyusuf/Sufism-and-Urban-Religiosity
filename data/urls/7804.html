﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 554<br>Hüküm no: 764<br>Orijinal metin no: [99b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahalinin mallarını gasp eden başıboş ve yaramaz kimselerden görevliler tarafından mahalle, han ve konaklarda yapılan teftiş neticesinde altmış sekiz kişinin yakalanıp cezalarının verilmek üzere ilgili kolluk kuvvetlerine teslim edildikleri</b><br><br>Bâ-mühr-i hazret-i efendi<br><br>Ma‘rûz<br><br>Dirlikde ve sanâyi‘de alâka ve medhali olmayıp bî-kisb ve bî-kâr bazı erâzil ve eşhâs mücerred ibâdullâhın emvâl ve eşyâsını yağma ve gāret fikr-i fâsidiyle bazı mahallere kundak bırakmak misillü mel‘anet ve habâsete cür’et ve ızrâr-ı ibâda cesâret eyledikleri cihetden ol makūle erâzil ve esâfil İstanbul ve müzâfâtı olan mahallâtda ve han ve koltuk hanına müşâbih konaklarda alâ-vechi’t-taharrî teftîş ve tefahhus olunmak bâbında şeref-bahş-ı sudûr olan fermân-ı âlîlerine imtisâlen cânib-i şer‘-i enverden irsâl olunan kâtib dâ‘îleri ve taraf-ı Devlet-i aliyye’den mübâşir ta‘yîn buyrulan hazret-i sadr-ı âlî ağalarından Ayasofyalı el-Hâc Hasan Ağa ve Karakulak Hasan Ağa ve es-Seyyid Yahya Ağa kulları ve izzetlü yeniçeri ağası taraflarından ta‘yîn olunan yazıcılarından Ağazâde Ahmed Efendi ve Mu‘bir Hasan Efendi ve es-Seyyid Mustafa Efendi ve rif‘atlü cebecibaşı ağa tarafından ta‘yîn olunan üç nefer kullukcuları kulları ile İstanbul ve müzâfâtı olunan [olan] cümle mahallât ve han ve koltuk hanına müşâbih konakları mahallât imâmları ma‘rifetiyle alâ-vechi’l-ihtimâm dikkat ve taharrî birle teftîş ve tefahhus eylediklerinde bâlâda tahrîr olunduğu vech üzere İstanbul ve müzâfâtı olan mahallâtda ve han ve koltuk hanına müşâbih [100a] konaklarda bulunup haber verdikleri altmış sekiz nefer erâzil ve esâfilleri isim ve resm ve vilâyetleriyle tahrîr ve haklarında iktizâ eden cezâ ve tedîbleri icrâ olunmak için huzûr-ı âlîlerine irsâl ve ihzâr buyurulmağiçün mübâşirûn-ı merkūmûn kulları yediyle ağayân-ı mûmâ-ileyhimâ taraflarına irsâl eylediklerini kâtib dâ‘îleri mahâllinde ketb ü tahrîr ve bi-ecmâ‘ihim meclis-i şer‘a gelip alâ-vukū‘ihî inhâ eyledikleri huzûr-ı âlîlerine i‘lâm olundu ma‘lûm-ı devlet-i âsafâneleri buyruldukda emr [ü] fermân hazret-i veliyyü’l-emrindir.<br><br>Fî 11 min-Cumâdelâhire sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7803"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7805"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b554"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>