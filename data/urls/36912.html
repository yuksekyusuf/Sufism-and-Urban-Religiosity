﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 296<br>Hüküm no: 460<br>Orijinal metin no: [90b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali'nin, kendisine odun vurarak yaralayan Hasan'dan şikâyetçi olduğu</b><br><br>Fi’l-asl Erzurum vilâyetinden olup ırgad tâifesinden işbu bâ‘isü’l-kitâb Ali b. Hüseyin Mahrûse-i Üsküdar’a muzâfe Adalar nâhiyesine tâbi‘ Kartal nâm kasabada meclis-i şer‘-i şerîf-i enverde ve mahfil-i dîn-i münîf-i ezherde Hasan ve İsmail nâmân kimesneler mahzarlarında üzerlerine da‘vâ ve takrîr-i kelâm edip târîh-i kitâb gecesi kasaba-i mezbûrede leb-i deryâda kendü hâlimde iken mezbûrân Hasan ve İsmail nâmân kimesne ikisi ma‘an darb kasdı ile üzerime hücûm ve mezbûr Hasan odun yarması ile başımın sağ tarafından perçem kurbünden bi-gayri hakkın beni urup mecrûh eyledi, el-ân suâl olunup icrâ-yı hak olunmak matlûbumdur dedikde gıbbe’s-suâl akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup yine tâife-i mezbûrûndan Ahmed b. Hasan ve es-Seyyid Hasan b. İbrahim nâmân kimesneler mahfil-i kazâya hâzırân olup istişhâd olunduklarında fi’l-hakīka târîh-i kitâb gecesi leb-i deryâda kendü hâlinde iken mezbûrân Hasan ve İsmail nâmân kimesneler ikisi ma‘an darb kasdı ile üzerine hücûm edip ve mezbûr Hasan odun yarması ile bi-gayri hakkın başının sağ tarafından perçem kurbünden bizim huzûrumuzda urup mecrûh eyledi, biz bu husûsa bu vech üzere şâhidleriz ve şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb ve tahrîr ü terkīm olundu.<br><br>Tahrîren fi’l-yevmi’s-sâdis min-şehri Recebi’l-mürecceb sene selâse ve selâsîn ve mi'e ve elf.<br><br>Şuhûdü’l-hâl: Mehmed sâkin-i Amasya, Hüseyin Beşe b. Ömer, Mustafa yasakçı ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36911"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36913"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o324"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>