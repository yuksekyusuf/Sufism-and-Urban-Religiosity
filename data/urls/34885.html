﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 279<br>Hüküm no: 232<br>Orijinal metin no: [89-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci İbrahim Ağa’nın Hasna Kadın’dan satın aldığı cariyenin ayıplı olması yüzünden aralarında meydana gelen ihtilafın giderildiği</b><br><br>2000 [guru]ş sulh<br><br>[Ma‘rûz]<br><br>Sâhib-i arzuhâl Esirci İbrahim Ağa b. Ali meclis-i şer‘-i münîrde müteveffâ Esirci Osman Paşa halîlesi derûn-ı arzuhâlde mezkûretü’l-ism Hasna Kadın bt. Abdullah tarafından husûs-ı âti’l-beyânda vekîl olduğu zâtını ârifân Mehmed Hüsrev Ağa b. Abdullah ve Ahmed Ağa b. Ali nâm kimesneler şehâdetleriyle sâbit olan Hafız Yusuf Efendi b. Mustafa muvâcehesinde sene-i sâbıkā Şevvâli’l-mükerreminin yirmi üçüncü günü cemî‘ uyûbdan sâlime olmak üzere müvekkile-i mezbûre Hasna Kadın’dan sekiz bin iki yüz elli guruş semen-i medfû‘ ve makbûza iştirâ ve kabz eylediğim işbu hâzıratü bi’l-meclis orta boylu kara gözlü açık kaşlı on sekiz yaşında bir re’s Çerkes câriyenin beş aylık hamli zuhûr edip ol-vechile mu‘ayyebe ve câriye-i mezkûrenin hamli müvekkile-i mezbûrenin yanında iken mevcûd ve kadîm ve inde’t-tüccâr noksân-ı semen îcâb eder uyûbdan olmağla redd ü semen ve kabz-ı mebî‘ murâdımdır deyü teveccüh-i husûmet bulundukdan sonra tasaddî eylediğim da‘vâ-yı mezkûremden bâ-tavassut-ı muslihîn vekîl-i mezbûr Hafız Yusuf Efendi ile kat‘an-li’n-nizâ‘ iki bin guruş üzerine ba‘de-akdi’l-musâlaha ve’l-kabûl bedel-i sulh-ı mezkûr iki bin guruşu dahi bana edâ ve teslîme bi’l-vekâle ta‘ahhüd etmekle bedel-i sulh-ı merkūmdan mâ‘adâ bi’l-cümle husûs-ı mezkûra müte‘allika da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını asâleten ve vekâleten kabûl edip bu vechile kat‘-ı nizâ‘ eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 16 S sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34884"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34886"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>