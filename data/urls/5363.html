﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 425<br>Hüküm no: 439<br>Orijinal metin no: [102a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye bt. Osman’ın kocası Musa b. Halil’den boşandığı ve oğlu Mustafa’ya nafaka bağlandığı</b><br><br>Vilâyet-i Anadolu’da Bâlâ Kocadere nâm karye ahâlîsinden olup Mahmiye-i İstanbul’da Ahırkapı kurbünde vâki‘ Akbıyık Mahallesi’nde müsâfiren sâkine Raziye bt. Osman nâm hatun zâtı Mehmed Ağa b. Mehmed ve Hüseyin Çelebi b. Abdurrahman ta‘rîfleriyle mu‘arrefe olduğu hâlde meclis-i şer‘-i şerîfde zevci bâ‘isü hâze’l-kitâb Musa b. Halil mahzarında ikrâr ve takrîr-i kelâm edip zevcim mezbûr Musa târih-i kitâb günü bâyinen beni tatlîk etmeğin zimmetinde mütekarrir ve ma‘kûdun-aleyh altı bin akçe mehr-i müeccelim ve nafaka-i iddet ve meûnet-i süknâm için bi’t-terâzî ta‘yîn olunan sekiz yüz akçe cem‘an altı bin sekiz yüz akçe hakkım olmağla yedinde mülk ve hakkı olup karye-i mezbûrede Angerye tarîkı demekle ma‘rûf mahalde vâki‘ bir tarafdan Cansız İsmail ve bir tarafdan Tosun zimmî ve bir tarafdan Karaca zimmî tasarruflarında olan harâb bağlar ve bir tarafdan tarîk-i âm ile mahdûd yirmi ırgadlık bağını altı bin sekiz yüz akçeyi bâlâda mezkûr altı bin sekiz yüz akçeye takās ve mahsûb eylediğinde ben dahi ber-vech-i muharrer iştirâ ve temellük ve tesellüm ba‘de’l-mukāssa ve’l-kabûl hukūk-ı zevciyyete müte‘allika âmme-i da‘vâdan her birimiz âharın zimmetini ibrâ ve iskāt eylediğimizden sonra mezbûr Musa’nın firâşından hâsıl ve mezbûre Raziye’den mütevellid ve bi-hakkı’l-hıdâne hacr ve terbiyesinden olan Mustafa nâm sagīrin nafaka ve kisve ve sâir levâzım-ı zarûriyyesi’çün bi’t-terâzî târih-i kitâbdan yevmî üç akçe farz ve takdîr ve meblağ-ı mefrûz-ı mezkûru sagīr-i mezbûrun levâzım-ı zarûriyyesi’çün [102b] harc ve sarfa ve lede’l-iktizâ istidâneye kıbel-i şer‘den mezbûre Raziye Hatun’a izin verilip mâ-vaka‘a bi’t-taleb ketb olundu.<br><br>Fi’l-yevmi’l-âşir min-Ramazani’l-mübârek li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Ağa b. Mehmed, Hüseyin Çelebi b. Abdurrahman, Urfalı Mustafa b. Hasan, Mehmed Çelebi b. Abdullah, Mustafa Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o663"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>