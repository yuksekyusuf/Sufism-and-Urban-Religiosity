﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 230<br>Hüküm no: 345<br>Orijinal metin no: [81b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen el-Hâc Kemal b. Mehmed’in vârislerinin, el-Hâc Kemal’in ortaklarının zimmetindeki alacağı tahsil ettikleri</b><br><br>Mahmiye-i Kostantıniyye’de kazasker efendinin emriyle görülen da‘vâdır. Bundan akdem mahmiye-i Kostantıniyye mahallâtından Mercan Ağa mahallesinde fevt olan el-Hâc Kemal b. Mehmed nâm kimesnenin li eb ve üm karındaşı İsa kendi tarafından asâleten ve kız karındaşları Nâsıra ve Şâhbula nâm hâtunlar cânibinden vekâleten müteveffâ-yı mezbûrun zevcesi olan Fâtıma bt. Mezid tarafından vekîl olan Yahya b. Mehmed nâm kimesneler mahfil-i kazâda müteveffâ-yı mezbûrun şeriklerinden vasiyy-i muhtârı olan hâssa kilercilerinden Seydi Bey b. Yusuf ve İlyas b. Mustafa ve Bâli b. Memi ve Yusuf b. Kābil ve Tenbel b. Mustafa nâm kimesneler mahzarlarında takrîr-i kelâm ve tebyîn-i merâm kılıp dediler ki mûrisimiz müteveffâ-yı mezbûrun ortakları mezbûrûn zimmetlerinde kendinin baldan ve yağdan ve sâir dükkânda olan metrûkâtdan hak taleb eyleriz deyû mezbûrûn ile münâza‘ât-ı kesîre ve muhâsamât-ı şedîde vâki‘ olmağın mâbeynlerine muslihûn-ı mütevassıtûn olup “es-sulhu seyyidü’l-ahkâm ve senedü’l-hükkâm” fehvâsıyla amel olunup müteveffâ-yı mezbûrun şerîkleri merkūmûn zimmetlerinde ve dükkânda vâki‘ olan metrûkâtdan mezbûrûnun rızâlarıyla on bin akçe ve sülüs dahi beş bin akçe cem‘an on beş bin akçe olur meblağ-ı merkūmu mezbûrân Yahya Çelebi’ye ve karındaşı mezbûr İsa’ya verilmek üzre ibrâ ve iskāt olunup ve müteveffâ-yı mezbûrun dâyinlerinden Mustafa Ağa b. Abdullah nâm kimesne karz-ı şer‘îden iki yüz sikke altın isbât edip eline hüccet-i şer‘iyye aldıkdan sonra meblağ-ı mezbûru dahi orta akçesinden ihrâc olunup mezbûrlar husûs-ı mezbûru kendileri uhdelerine aldıkdan sonra kayd olundu. Tahrîren fî evâhiri Cumâdelâhire sene 999.<br><br><br>Şuhûdü’l-hâl: Bâli Efendi b. Mehmed el-Kadı, Süleyman Çavuş b. Abdullah, el-Hâc Hüseyin b. Gazanfer, Bâli b. Seydi, Mustafa b. Hasan, Mehmed b. Yusuf, Mustafa b. Ali ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18824"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18826"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>