﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 525<br>Hüküm no: 619<br>Orijinal metin no: [93a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe b. Mehmed’in, Ahmed Ağa b. Ahmed aleyhine açtığı kahve gediği davasının reddedildiği</b><br><br>Tarakçılarda kahve gediği şuf‘a da‘vâsı şer‘an mesmû‘a olmayıp men‘<br><br>Ma‘rûz<br><br>Hüseyin Beşe b. Mehmed nâm kimesne meclis-i şer‘-i münîrde Kahveci Mustafa Ağa b. el-Hâc Ali hâzır olduğu hâlde kaşıkçılar kethüdâsı Ahmed Ağa b. Ahmed muvâcehesinde İstanbul’da Tarakçılar sûkunda vâki‘ bir bâb kahve dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısfı benim ve nısf-ı âharı hâzır-ı merkūm Mustafa’nın yedimizde iştirâken ve şâyi‘an mülkümüz iken mezbûr Mustafa Ağa âlât-ı lâzıme-i merkūmeden nısf hissesini işbu mezbûr Ahmed Ağa’ya bin beş yüz guruş semen tesmiyesiyle bey‘ ve temlîk ol dahi iştirâ ve temellük ve kabûl eylediği mesmû‘a oldukda mücîz olmayıp ittihâz-ı şuf‘a etmemle medfû‘ olan semen-i merkūmu benden alıp nısf-ı âlât-ı lâzıme-i mezkûreyi bana versin deyü takrîr-i meşrûhu üzere âlât-ı lâzıme-i merkūme menkūlât kabîlinden olup ve menkūlâtda şuf‘a câriye olmamağla mütâlebeye kādir olmadığı kendiye ba‘de’t-tefhîm merkūm Ahmed Ağa rızâsıyla nısf-ı âlât-ı lâzıme-i mezkûreyi ol mikdâr semen ile müdde‘î-i merkūm Hüseyin Beşe’ye bey‘ edecek oldukda istemem deyip ibâ etmekle dönüp ben yedimde mülküm olan nısf-ı âlât-ı lâzıme-i mezkûreyi hâzır-ı merkūm Mustafa’dan bin beş yüz elli guruşa iştirâ etmişdim bu def‘a nısf-ı âharını mezbûr Ahmed Ağa’ya bin beş yüz guruşa bey‘ etmekle mukâyese olundukda benden ziyâde me’hûzu olan elli guruşu hâzır-ı merkūm Mustafa’dan istirdâd ederim deyü takrîri üzere tasaddî eylediği da‘vâ-yı mezkûresi dahi şer‘an mesmû‘a ve iltifâta şâyân olmamağla bî-vech mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-19 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31372"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31374"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b525"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>