﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 223<br>Hüküm no: 228<br>Orijinal metin no: [61-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Henüz hakimleri vazifelendirilmeyen yerlerdeki nikah izinlerinden yalnız bir guruş varaka harcı alınıp gerisinin şer‘î hakimlere bırakılması usulüne devam edilmesi</b><br><br>Bâb-ı Fetvâ<br><br>Dâire-i Meşîhat-i İslâmiye<br><br>İstanbul Kādılığı’na<br><br>Dersa‘âdet ve bilâd-ı selâse ile ba‘zı vilâyâtda münâkehât için cânib-i şer‘-i şerîfden verilen izinnâmelerden Resm-i Damga Kānûnu mûcebince onar guruş taleb olunmakda idiği tezkire-i senâverîden müstefâd olarak ol bâbda Şûrâ-yı Devlet Tanzîmât Dâiresi’nden kaleme alınan mazbatanın bir fıkrasında beyân olunduğu üzere fi’l-hakīka kānûn-ı mezkûrda izinnâmelerden onar guruş ahzı muharrer ise de hükkâmı tavzîf edilmeyen mahallerde sarf edilecek izinnâmeler için yalnız bir guruş harc-ı varaka ahzıyla kusûru mehâkim-i şer‘iyeye bırakılmış ve buna mefsûh rüsûm-ı sitte ile Düyûn-ı Umûmiye İdâresi’nce de bu âna kadar muvâfakat edilerek te‘âmül hükmüne girmiş olmasına ve esbâb-ı sâireye binâen te‘âmül-i mezkûrun devamına [62] ilişilmemesi ve silâh altında vefât eden efrâd-ı askeriye veresesinin sübût-ı verâsetlerini hâvî i‘lâmât-ı şer‘iyenin âdî varakaya tahrîri hakkında verilen karâr-ı sâbıkın muhâfazası lüzûmu müsellem idiği beyân-ı âlîsiyle hazînece de ber-mûceb-i karâr mu‘âmelât-ı mukteziyenin îfâsı şeref-vârid olan fî 26 Şubat sene [12]99 târihli ve bin yüz seksen bir numaralı tezkire-i sâmiye-i cenâb-ı vekâlet-penâhîde beyân ve i‘şâr buyurulmuş ve ber-mantûk-ı irâde-i aliyye îfâ-yı muktezâsı Düyûn-ı Umûmiye Meclis-i İdâresi Komiserliği’ne ve bi’l-cümle vilâyât ve müstakil mutasarrıflıklara ta‘mîmen teblîğ edilmiş olduğu ifâdesiyle ol vechile ircâ-yı iktizâsının îcâb edenlere tavsiyesi Mâliye Nezâret-i celîlesinden bâ-tezkire izbâr olunarak Dersa‘âdet ve bilâd-ı selâse hükkâmıyla merâkiz-i vilâyât ve elviye-i müstakille nüvvâbına iş‘âr-ı keyfiyet kılınmış olmağla ber-mantûk-ı irâde-i aliyye îfâ-yı mu‘âmeleye himmet ve îcâb edenlere teblîğ-ı maslahat buyurulması siyâkında tezkire-i senâverî terkīm kılındı.<br><br>Fî 4 Şubat sene [1]301 ve fî 17 Mayıs sene [1]300.</p>          <br><a title="Önceki sayfa" style="text-decoration:none" href="./ayrmetin.php?idno=36152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>