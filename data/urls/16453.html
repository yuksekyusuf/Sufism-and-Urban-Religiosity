﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 124<br>Hüküm no: 82<br>Orijinal metin no: [28b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ördek Kasap Mahallesinde vefat eden Hatice Hatun bt. Abdülkadir’in vasiyetine oğlu Süleyman Çelebi b. Receb’i vasî tayin edildiği</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Davudağa mahallesinde sâkine olup mahmiye-i İstanbul’da Ördek Kasab mahallesinde bundan akdem müsâfereten vefât eden Hadîce Hatun bt. Abdülkadir’in sulbî kebîr oğlu olup ber-vech-i âtî vasîyy-i muhtâr olduğunu iddi‘â eden işbu râfi‘u’l-kitâb Süleyman Çelebi b. el-Hâc Receb meclis-i şer‘-i şerîf-i enverde müteveffât-ı mezbûrenin diğer [oğlu] olup ve terekesine vâzı‘u’l-yed olan Hüseyin Ağa mahzarında üzerine da‘vâ ve takrîr-i kelâm edüp vâlidem müteveffât-ı mezbûre Hadîce Hatun bt. Abdülkadir b. Abdullah fevtinden dört ay mukaddem, ben bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup vech-i mesnûn üzere techîz ve tekfînim ve düyûn-ı müsbetem edâ olundukdan sonra sülüsü ifrâz ve sülüs-i mezbûrdan üç bin akçe ile ıskāt-ı salâtım olunup fukarâya verile ve iki Mushaf-ı Şerîf alınup birer müstahıkkına verile ve üçer guruş ile iki hatm-i şerîf olunup rûhuma ihdâ eyleyeler ve bâkī sülüsümü dahi gelinim Afîfe nâm hatuna verile deyü vasiyet ve tenfîzine beni huzûr-ı Müslimînde vasîyy-i muhtâr nasb ü ta‘yîn edüp ben dahi ber-vech-i muharrer vesâyet-i mezbûreyi muvâcehesinde ba‘de’l-kabûl mezbûre Hadîce Hatun musırraten alâ-<<îshâ>>îsâihâ fevt olmağla [29a] tenfîz-i vesâyâ murâd eylediğimde mezbûr Hüseyin Ağa mâni‘ olur, suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden sâlifü’z-zikr Ördek Kasab mahallesinde sâkin es-Seyyid el-Hâc Ahmed Ağa b. Mustafa ve Süleyman Çelebi b. İbrahim nâm kimesneler li-ecli’ş-şehâde meclis-i şer‘a hâzırân olup isre’l-istişhâd, fi’l-hakīka şahsı rü’yetimiz ile ma‘lûmumuz olan müteveffât-ı mezbûre Hadîce Hatun bt. Abdülkadir b. Abdullah fevtinden dört ay mukaddem, ben bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup sünnet-i seniyye üzere techîz ve tekfînim görüldükden sonra sülüsü ifrâz ve sülüs-i mezbûrdan üç bin akçe ile ıskāt-ı salâtım olunup <<fukarâya tesâdduk oluna>> fukarâya verile ve iki Mushaf-ı Şerîf <<alınıp>> iştirâ olunup fukarâya verile ve üçer guruş ile iki hatm-i şerîf olunup rûhuma ihdâ eyleyeler ve bâkī sülüsümü dahi gelinim Afîfe Hatun’a verile deyü vasiyet ve tenfîzine işbu oğlu müdde‘î-i mezbûr Süleyman Ağa’yı bizim huzûrumuzda vasîyy-i muhtâr nasb ve ta‘yîn edüp ol dahi ber-vech-i muharrer vesâyet-i mezbûreyi muvâcehesinde ba‘de’l-kabûl mezbûre Hadîce Hatun musırraten alâ-îsâihâ vefât eyledi; biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Şevvali’l-mükerrem sene 1147.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa Efendi, es-Seyyid Mehmed b. es-Seyyid Mustafa, Yahya Efendi b. Mustafa, Hüseyin Çelebi b. Mehmed, İbrahim Çelebi b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=16452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>