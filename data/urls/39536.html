﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 241<br>Hüküm no: 244<br>Orijinal metin no: [47a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haşyetzâde Mahmud Ağa’nın muhassıl olduğu dönemden kalan yirmi bin beş yüz kırk akçe borcunu ödemeye tenbih olunması</b><br><br>İşbu bâ‘isü’l-kitâb fahrü’l-emsâl Ahmed Ağa b. Kemal Dîvân-ı Hümâyûn-ı sa‘âdet-makrûnda mahfil-i şer‘-i hatîrde bundan akdem vilâyet-i Rumeli‘nde mahmiye-i Edirne ve etrâfında muhassılü’l-emvâl olan fahrü’l-a‘yan Haşyetzâde Mahmud Ağa mahzarında üzerine da‘vâ edip bundan akdem vilâyet-i Rumeli’nde Kızılca ve Çingâne ve Vize ve Çirmen müsellimlerinin bin otuz iki senesinde uhdelerinde vâcib olan maktû‘larının cem‘ u tahsîline ben me’mûr olup cem‘ u tahsîl etmek üzere iken müşârun-ileyh Mahmud Ağa muhassılü’l-emvâl olmağın mahmiye-i Edirne’de tahsîl eylediğim akçeden müşârun-ileyh Mahmud Ağa’ya beş yüz bin akçe teslîm edip ol dahi kabz edip yedime hat ve hatemini müştemil temessük vermiş idi ba‘dehû müşârun-ileyh Mahmud Ağa atebe-i aliyye-i sultâniyyeye gelip zikr olunan beş yüz bin akçeden hazîne-i âmireye bir def‘a yüz doksan sekiz bin akçe ve bir def‘a seksen bir bin dört yüz altmış akçe cem‘an dört yüz yetmiş dokuz bin dört yüz altmış akçe teslîm edip mâ‘adâsı olan yirmi bin beş yüz kırk akçeyi kendi mesârifine sarf edip itlâf etmekle zikr olunan yirmi bin beş yüz kırk akçe mîrî için benden almağın ben dahi zikr olunan yirmi bin beş yüz kırk akçeyi mezbûrdan taleb ederim dedikde gıbbe’s-suâl mezbûr Mahmud Ağa dahi kazıyye vech-i meşrûh üzere câriye olduğunu i‘tirâf etmeğin edâsına tenbîh olunup mâ vaka‘a bi’t-taleb ketb ve imlâ olundu.<br><br>Hurrire fî-evâhiri Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Derviş Kethüdâ b. Abdullah, Mehmed Ağa b. Abdullah el-müteveffa, Mahmud Çavuş, Ahmed Bey el-mütevelli ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39535"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39537"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>