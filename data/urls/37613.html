﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 822<br>Hüküm no: 669<br>Orijinal metin no: [153M/b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duhâncı Ömer Beşe’nin küçük çocuklarına vasi tayini</b><br><br>Mahmiye-i İstanbul’da Küçükpazar kurbünde Hoca Hayreddin mahallesinde sâkin iken bundan akdem vefât eden Duhânî Ömer Beşe b. Hüseyin b. Veliyüddin’in verâseti zevce-i menkûha-i metrûkesi Râbia Hatun bt. Mehmed’e ve babası olup diyâr-ı âharda olan mezbûr Hüseyin b. Veliyüddin nâm gāibe ve sagīre kızı Fâtıma’ya ve sagīr oğulları Ali ve Mustafa’ya münhasıra ve tashîh-i meselesi yüz yirmi sehmden olmağla sihâm-ı mezkûrenin on beş sehmi zevcesi mezbûre Râbia’ya ve yirmi sehmi babası gāib-i mezbûra ve bâkī seksen beş sehmin on yedi sehmi kızı sagīre-i mezbûreye ve otuz dörder sehmi oğulları mezbûrân Ali ve Mustafa’dan herbirine isâbet ve intikāl eylediği şer‘an zâhir ve müte[be]yyin oldukdan sonra gāib-i mezbûrun tashîh-i mezbûr üzere südüs hisse-i irsiyesini ahz u kabz ü hıfza ve sıgār-ı mezbûrûnun tesviye-i emrlerine kıbel-i şer‘-i enverden bir vasî ve kayyım nasbı lâzım ve mühim olmağın emânet ve diyânet ile ma‘rûfe olup vesâyete her vechile ehil olduğu zeyl-i vesîkada isimleri mastûr Müslimîn haberleriyle lede’ş-şer‘i’ş-şerîf zâhire olan sıgār-ı mezbûrûnun vâlideleri ve hâdineleri olup zâtı ta‘rîf-i şer‘î ile mu‘arrefe bâ‘isetü’l-kitâb mezbûre Râbia Hatun bt. Mehmed’i hâkim-i muvakkı‘-i sadr-ı kitâb tûbâ-lehû ve hüsnü-meâb efendi hazretleri gāib-i mezbûrun hissesini ahz u kabz u zabta ve tesviye-i umûr-ı sıgār-ı mezbûrîne vakt-i rüşd ü sedâdlarına varınca vasiye nasb ü ta‘yîn buyurduklarında ol dahi vech-i muharrer üzere vesâyet-i mezbûreyi kabûl ve merâsimini kemâ-yenbağī edâya müte‘ahhide olmağın mâ hüve’l-vâki‘ bi’t-taleb ketb olundu.<br><br>Fî gurre-i Cumâdelâhire sene 1110.<br><br>Şuhûdü’l-hâl: el-Hâc Ali Ağa b. Veliyüddin, Abdurrahman Beşe b. Ahmed, el-Hâc Ebubekir b. İbrahim, Hüseyin Beşe b. Mustafa, Mehmed Çelebi b. Ahmed, Mustafa Ağa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=37612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0822"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1091"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>