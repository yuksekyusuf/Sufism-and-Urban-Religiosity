﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 534<br>Hüküm no: 618<br>Orijinal metin no: [75b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İvaz b. Abdullah’ın Sefer Beşe b. Receb’e, arsasını sattığı ve tasarrufundaki kiralık vakıf evin tasarruf hakkını devrettiği</b><br><br>Mülknâme.<br><br>Mahmiye-i İstanbul’da Gül Câmi‘i mahallesinde el-Hâc İvaz b. Abdullah tarafından husûs-ı âti’z-zikre vekîl olup İsmail b. Mehmed el-imâm ve Abdülkerim Efendi b. İbrahim şehâdetleriyle vekâleti sâbite olan el-Hâc Mehmed Beşe b. Durmuş meclis-i şer‘de işbu râfi‘u’l-kitâb Sefer Beşe b. Receb mahzarında bi’l-vekâle ikrâr ve i‘tirâf edip müvekkilim mezbûrun silk-i mülk-i sahîhinde münselik olup mahalle-i mezbûrede vâki‘ iki tarafı Sirkeci Seyyid İsmail Vakfı’na ve bir tarafı ba‘zan el-Hâc Mehmed kızı Fâtıma Hatun mülküne ve ba‘zan yine vakf-ı mezbûra ve bir tarafı tarîk-i âmma müntehî tûlen otuz bir buçuk ve arzan yetmiş dört zirâ‘ arsa-i hâliyeyi bi-cümleti’t-tevâbi‘ ve’l-levâhık mezbûr Sefer Beşe’ye vekâleten on yedi bin akçeye bâtten bey‘ ve teslîm ol dahi iştirâ ve kabûl ve kabz eyledikden sonra müvekkilim mezbûrun merkūm Sirkeci Seyyid İsmail Vakfı’ndan icâre-i mu‘accele ve yevmî bir akçe ücret-i mü’eccele ile taht-ı tasarrufunda olup zikri mürûr eden arsaya muttasıl iki tarafı el-Hâc Mehmed kızı mezbûre Fâtıma Hatun mülküne ve bir tarafı tarîk-i hâssa ve bir tarafı arsa-i mezbûreye müntehî iki bâb fevkānî odayı ve sofayı ve bir bâb tahtânî oda ve sofa ve su kuyusunu ve kenîfi müştemil vakıf menzilin hakk-ı tasarrufunu ma‘rifet-i mütevellî-i vakf-ı mezbûr ile on iki bin akçe bedel mukābelesinde mezbûr Sefer Beşe’ye vekâleten ferâğ ve tefvîz ol dahi ber-vech-i muharrer tefevvüz ve kabûl eyledikden sonra semen-i mezbûr on yedi bin akçe ve bedel-i mezkûr on iki bin akçe ki cem‘an yirmi dokuz bin akçeyi mezbûr Sefer Beşe yedinden bi’t-tamam vekâletim hasebiyle ahz u kabz eyledim dedikde gıbbe’t-tasdîk mezbûr el-Hâc Mehmed Beşe meclis-i mezbûrda mezbûr Sefer Beşe mahzarında takrîr-i kelâm edip eğer müvekkilim mezbûr gelip vekâletini inkâr edip semen-i mezbûr ile [bedel-i] mezkûru merkūm Sefer Beşe’den taleb ve ahz ederse ben zâmin ve kefîl oldum dedikde mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: el-Hâc Mehmed b. Kaya, Hüseyin Çelebi b. Rıdvan, İbrahim Beşe b. Mehmed, Ahmed Çelebi b. Hasan, Nasuh Beşe b., Ahmed b. Mehmed, Mehmed b. Ramazan, Hasan b. Bayram.</p>          <br><a title="Önceki sayfa" style="text-decoration:none" href="./ayrmetin.php?idno=25504"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25506"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b534"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o991"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>