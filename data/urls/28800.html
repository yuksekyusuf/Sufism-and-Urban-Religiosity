﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 500<br>Hüküm no: 384<br>Orijinal metin no: [121b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Murteza Efendi b. İbrahim’in Sunullah Efendi b. Kasım Efendi’ye bedel-i sulh olarak verdiği yüz elli esedi kuruşu geri vermesi</b><br><br>Fi’l-asl vilâyet-i Anadolu’da medîne-i Kayseriye’de Alaca Mescid Mahalllesi sükkânından olup hâlâ mahmiye-i İstanbul’da Keçeci Pîrî mahallesinde sâkin işbu râfi‘u’l-kitâb Murteza Efendi b. İbrahim Dîvân-ı Kāimmakām-ı Hazret-i Sadrazamî’de ma‘kūd meclis-i şer‘-i şerîf-i âlîde medîne-i mezbûre ahâlîsinden es-Seyyid Sunullah Efendi b. eş-Şeyh Kasım Efendi mahzarında üzerine da‘vâ ve takrîr-i kelâm edip bin doksan üç senesi Zilka‘de’sinde Kayseriye kadısı iken fevt olan merhûm Mustafa Efendi’nin nâibi olup istihlâfa me’zûn olan Ahmed Efendi b. Mehmed medîne-i mezbûrede beni nâib nasb ve ta‘yîn edip ben dahi ba‘de’l-kabûl üç ay vâki‘ olan da‘vâları istimâ‘ ve bazı kimesnelere hüccet tahrîr edip erbâb-ı hücecin medfû‘ları olan mahsûlâtı merkūm es-Seyyid Sunullah Efendi’nin karındaşı olup eyâlet-i Karaman’da vâki‘ Eşkinciyan Emîni olan es-Seyyid Mehmed Ağa tarafından vekîl ve emînler olan Bektaş Bey ve Şamlı Mehmed ve es-Seyyid Mahmud nâm kimesneler cem‘ ve humusunu bana verip mâ‘adâyı cânib-i Beytü’l-mâl içün ahz u kabz etmişler iken mezbûr es-Seyyid Sunullah Efendi ben karındaşım mezbûr es-Seyyid Mehmed Ağa tarafından vekîlim mâbeyn mahsûlü benim olur sen mahsûl-i kazâdan humsundan mâ‘adâ bi gayr-ı hakkın bin kuruş dahi aldın deyü bin doksan sekiz senesi Şa‘bâni’l-mu‘azzamında medîne-i mezkûrede benden ba‘de’d-da‘vâ ve’l-münâza‘a bedel-i sulh nâmiyle bi gayr-ı hakkın yüz elli esedî kuruş ahz u kabz etmişidi. Hâlâ sulh-ı mezbûrun adem-i sıhhatine binâen meblağ-ı mezbûru merkūm es-Seyyid Sunullah Efendiden taleb eylediğimde bana edâdan imtinâ‘ eder suâl olunup [122a] alıverilmesi matlûbumdur dedikte gıbbe’s-suâl merkūm es-Seyyid Sunullah Efendi cevâbında fi’l-hakīka kazıyye bâlâda tafsîl ve beyân ve şerh ve ıyân olunan vech üzere olup mûmâ ileyh Mustafa Efendi târih-i mezkûrda medîne-i merkūme kadısı iken fevt oldukda nâib olup istihlâfa mezûn olan Ahmed Efendi b. Mehmed müdde‘î-i mezbûru medîne-i merkūmede nâib nasb ve ta‘yîn edip üç ay vâki‘ olan da‘vâları istimâ‘ ve hüccet tahrîr edip erbâb-ı hücecin medfû‘ları olan mahsûlâtı emîn-i merkūm es-Seyyid Ahmed Ağa tarafından vekilleri olan mezbûrûn Bektaş ve Şamlı Mehmed ve es-Seyyid Mahmud cem‘ ve müdde‘î-i mezbûra ancak humsunu def‘ u teslîm ve mâ‘adâsı cânib-i Beytü’l-mâl içün ahz u kabz etmişler iken ben karındaşım mezbûr Mehmed Ağa tarafından vekîlim mâbeyn mahsûlü benim olur sen humsundan ziyâde bi gayr-ı hakkın bin kuruş ahz u kabz eyledin deyü müdde‘î-i mezbûr Murteza Efendi’nin bedel-i sulh nâmiyle yüz elli kuruşunu bilâ-vech-i şer‘î ahz u kabz eylediğini bi tav‘ihî ikrâr ve i‘tirâf etmeğin alâ mûcib-i i‘tirâfihî meblağ-ı mezkûr yüz elli kuruşu sulh-ı mezbûrun adem-i sıhhatine binâen müdde‘î-i mezbûr Murteza Efendiye bi tarîkı’d-damân edâ ve teslîme es-Seyyid Sunullah Efendiye tenbîh olunup mâ-vaka‘a bi’t-taleb tahrîr olundu.<br><br>Fi’l-yevmi’s-sâdis min-Zilhicce sene [1]107<br><br>Şuhûdü’l-hâl: Büyük tezkireci Yusuf Efendi, Küçük tezkireci Hâfız Efendi, Mehmed Ağa Ser-çavuşan, Muhzır Mehmed Ağa, Yakub Efendi Müderris, Osman Efendi Hatîb, Kestelzâde el-Hâc Süleyman, es-Seyyid Halil Çelebi, İmâmzâde Ahmed Efendi, Muslı Çelebi b. Osman, es-Seyyid Derviş Ağa b. ( ), ?yazâde Hüseyin Ağa, el-Hâc Mehmed Çavuş b. ( ) ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28799"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28801"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b500"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o794"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>