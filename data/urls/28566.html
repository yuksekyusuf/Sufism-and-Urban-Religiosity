﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 237<br>Hüküm no: 150<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kavukçu Sefer v. Sergiz ile Norsis v. Ağya’nın yaptıkları çuka satışını iptal ettikleri</b><br><br>Kavukçu tâifesinden olup mahmiye-i İstanbul’da Bezzâzistân kurbünde sâkin Sefer v. Sergiz nâm zimmî meclis-i şer‘-i şerîf-i enverde Norsis v. Ağya nâm zimmî muvâcehesinde üzerine da‘vâ ve takrîr-i kelâm edip târih-i kitâbdan on gün mukaddem mezbûr Norsis yirmi iki zirâ‘ mavi Londra çukasını bana kırk dokuz buçuk guruşa bey‘ ve temlîk ve teslîm ben dahi yedinden ba‘de’l-iştirâ ve’t-temellük semeni olan kırk dokuz buçuk guruşu mezbûr Norsis yedine def‘ u teslîm etdiğimden sonra rızâmız ile bey‘-ı mezbûru beynimizde fesh ve ikāle ve makbûzum olan mârrü’z-zikr yirmi iki zirâ‘ çuka[yı] mezbûr Norsis’e teslîm etmekle benden makbûzu olan meblağ-ı mezbûr kırk dokuz buçuk guruşu mezbûr Norsis’den taleb ederim suâl olunup alıverilmesi matlûbumdur dedikde gıbbe’s-suâl mezbûr Norsis cevâbında fi’l-hakīka ber-vech-i muharrer mezbûr Sefer zimmîye yirmi iki zirâ‘ çukasını kırk dokuz buçuk guruşa bey‘ ve kabz-ı semen etdikden sonra bey‘-ı mezbûru ikāle etmekle makbûzu olan meblağ-ı mezbûr kırk dokuz buçuk guruş zimmetinde vâcibü’l-edâ deyni olduğunu ikrâr u i‘tirâf etmeğin alâ mûceb-i i‘tirâfihî meblağ-ı mezbûr kırk dokuz buçuk guruşu müdde‘î-i mezbûr Sefer’e edâ ve teslîme mezbûr Norsis zimmîye tenbîh birle mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, Mehmed Çelebi b. Mehmed, Ali b. Bali, Mehmed b. İdris, Ali b. Bali , Ahmed b. Ahmed, Receb b. Süleyman.<br><br>Yevmü’s-sülâsâ fî 8 min-Ramazani’l-mübârek</p>          <br><a title="Önceki sayfa" style="text-decoration:none" href="./ayrmetin.php?idno=28565"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28567"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o867"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>