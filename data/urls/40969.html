﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 651<br>Hüküm no: 690<br>Orijinal metin no: [106b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Hasan Paşa’nın Nahılbend mahallesindeki menzilinin varisleri tarafından Mehmed Bey b. Mustafa Ağa’ya sekiz bin akçeye satıldığı</b><br><br>Dâru’l-hilâfeti’l-aliyye Kostantıniyye el-mahmiyye sükkânından merhûm ve mağfûr Hasan Paşa’nın kebîr oğulları Dergâh-ı âlî dâme mahfûfen bi’l-me‘âlî kapıcıbaşılarından iftihâru’l-emâcid ve’l-ekârim câmi‘u’l-mehâmid ve’l-mekârim Hüseyin Bey -zîde mecdühü- ve li-ebeveyn karındaşlar mefâhiru’l-emâcid Ebûbekir Bey ve Mehmed Bey ve İbrahim Bey -zîde mecdühüm- meclis-i şer‘-i şerîfde hâmilü’l-kitâb fahrü’l-akrân Mehmed Bey b. Mustafa Ağa mahzarında herbiri ikrâr-ı tav‘î ve i‘tirâf-ı mer‘î edip mahrûse-i mezbûre mahallâtından Nahılbend mahallesinde sâkine iken fevt olan Kerime bt. Abdullah nâm hâtunun mahalle-i mezbûre dâhilinde vâki‘ bir tarafdan Hanife Hânım mülkü ve bir tarafdan Meleksima Hâtun Vakfı ve iki tarafdan tarîk-ı âmla mahdûd olan menzil-i mevrûsda min ciheti’l-velâ bize isâbet eden rub‘ hisse-i şer‘iyyemizi ma‘rifet-i şer‘iyye ba‘de’t-taksîm alâmât-ı fâsıla vaz‘ olundukdan sonra herbirimiz safka-i vâhide ile mûmâ-ileyh Mehmed Bey’e yüz sekiz bin nakd-i râyic fi’l-vakt akçeye bâtten bey‘ edip semen-i ma‘hûdü’l-kadri mesfûr Mehmed Bey yedinden tamâmen kabz ettikden sonra mezbûr Mehmed Bey’i mebî‘-i mesfûru’z-zikri mahallinde kabz ve tesellüme taslît eyledik ba‘de’l-yevm mülk-i müşterâsıdır keyfe mâ yeşâ ve yahtâr mutasarrıf olsun dediklerinde mukırrûn-ı merkūmûnun minvâl-i muharrer üzere sudûr eden ikrârların el-mukarru lehü’l-mezbûr Mehmed Bey bi’l-müvâcehe tasdîk edicek hâze’l-vesîka ketb ve imlâ ve yed-i talibe def‘ ve i‘tâ olundu.<br><br>Tahrîren fi’l-yevmi’r-râbi‘ ve’l-ışrîn min şehri Recebi’l-ferd li-sene semân ve sittîn ve elf.<br><br>Şühûdü’l-hâl: Fahrü’l-emâcid Hüseyin Bey Canpoladzâde, Fahrü’l-emsâl Mehmed Ağa b. Hüseyin kethüdâ, Fahrü’l-a‘yân Dilaver Ağa, Fahrü’l-küttâb Osman Efendi, İsmail Ağa b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b651"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o806"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>