﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 273<br>Hüküm no: 269<br>Orijinal metin no: [37a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Horos v. Bezyani v. Nikola’dan intikal eden Bayezid Ağa Mahallesi’ndeki evi vârislerinin Nikola v. Yani’ye sattıkları</b><br><br>Mahmiye-i İstanbul’da Topkapısı kurbünde Bayezid Ağa Mahallesi’nde sâkin iken bundan akdem hâlik olan Horos v. Bezyan v. Nikola nâm zimmînin verâseti zevce-i metrûke[si] Angeli bt. Sava nâm Nasrâniye ile sulbî oğlu Papa Hristo ve sulbiye kebîre kızı Beluhron’a münhasıra olduğu şer‘an zâhir ve mütehakkık oldukdan sonra mezbûr Papa Hristo ile zâtları ta‘rîf-i şer‘î ile mu‘arrefe olan mezbûretân Angeli ve Beluhron mahfil-i kazâda işbu râfi‘u’s-sifr Nikola v. Yani nâm zimmî muvâcehesinde her biri ikrâr ve takrîr-i kelâm edip akd-i âti’z-zikrin sudûruna değin mûrisimiz hâlik-i mezbûrdan müntakil yedimizde mülk ve hakkımız olup mahalle-i mezbûrede vâki‘ bir tarafdan Devecioğlu mülkü ve bir tarafdan Nazlı nâm Nasrâniye mülkü ve bir tarafdan tarîk-i âm ve bir tarafdan tarîk-i hâs ile mahdûd fevkānî iki bâb oda ve bir dehlîz ve tahtânî bir bâb oda ve bir kenîf ve bir mikdâr havluyu müştemil mülk menzilimizi tarafeynden îcâb ve kabûlü [hâvî] şürût-ı müfsideden ârî bey‘-i bâtt-ı sahîh-i şer‘î ile mezbûr Nikola’ya iki yüz otuz guruşa bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr iki yüz otuz guruşu mezbûr Nikola yedinden tamamen ahz u kabz eyledik baʻde’l-yevm menzil-i mahdûd-ı mezkûr cemî‘ müştemilâtıyla mezbûr Nikola’nın mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Cumâdelûlâ li-sene ihdâ ve işrîn ve miʼete ve elf.<br><br>Şuhûdü’l-hâl: İmâm Ahmed Efendi [b.] Mustafa, Mehmed Çelebi b. Ali, Mehmed Çelebi b. Ahmed, Ali Beşe b. Ahmed, Mehmed Çelebi b. Ahmed, Monla Mustafa b. Ahmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4547"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4549"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>