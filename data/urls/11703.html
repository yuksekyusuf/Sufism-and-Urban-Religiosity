﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 429<br>Hüküm no: 372<br>Orijinal metin no: [121a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Suriyye Hatun bt. Abdülvehhâb’ın vakfiyesi</b><br><br>Mâ-zübire fîhi min-asli’l-vakfi ve şerâitihî sahîhün muhakkakun ındî ve hakemtü bi-sıhhatihî ve lüzûmihî fî-husûsihî ve umûmihî âlimen bi’l-hilâfi beyne’l-eimmeti’l-eşrâf ve ene’l-hakīr İbrahim b. Ahmed el-kassâmü’l-askerî bi-dâri’s-saltanati’s-seniyye Kostantiniyyeti’l-mahmiye -ufiye anhümâ-<br><br>Elhamdülillâhi rabbi’l-âlemîn ve’s-salâtü ve’s-selâmü alâ-resûlihî Muhammedin seyyidü’l-mürselîn ve alâ-âlihî ve sahbihi’l-ecma‘în ve bihî neste‘în ve alâ-meni’t-tebe‘ahüm ilâ-yevmi’d-dîn aleyhim rıdvânullâhi te‘âlâ el-melikü’l-mu‘în ve alâ-cemî‘i’l-ensâri ve’l-müctehidîn ammâ ba‘d. İşbu mazmûnunda vakıf ikrârından bahseden sahîh ve şer‘î bir hüccettir. Sâhibetü’l-hayrât ve’l-hasenât fahrü’l-muhadderât Suriyye Hatun bt. Abdülvehhâb meclis-i şerî‘at-i şerîfe-i garrâ ve mahfil-i tarîkat-i münîfe-i zehrâya hâzıra olup işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, Dârü’s-saltanati’s-seniyye mahmiye-i Kostantıniyye mahallâtından Kâtib Kasım mahallesinde kâin, üç bâb fevkānî ve tahtanî haneyi, iki sofayı, su kuyusunu, fırını, kenîfi, eşcâr-ı müsmire ve gayri müsmireli muhavvatayı müştemil, hudûdu bir tarafından sarrâc-ı sultânî el-Hâc Mehmed b. Abdullah mülkü, bir tarafından Kâtib-i hakanî Abdulbâki Çelebi mülkü, bir tarafından Davud b. İvaz mülkü, bir tarafından tarîk-ı âm ile mahdûd menzilini cümle tevâbi‘i ve levâhıkıyla niyet-i sâfiye ve taviyyet-i vâfiye üzere habs ve vakfettiğini ikrâr ve i‘tirâf eyledi. Menzil-i mezbûrda süknâyı mâdâm ki hayâtda ola evvela nefs-i nefîsesine, ba‘de vefâtihâ zevcesi zevvâk-ı sultânî fahrü’l-eşbâh Ali Ağa b. Sefer’e, sonra evlâdına, evlâd-ı evlâdına, neslen ba‘de neslin ile’l-inkırâz evlâd-ı evlâd-ı evlâdına şart etti. Ba‘de’l-inkırâz utekāsına, neslen ba‘de neslin ile’l-inkırâz evlâd-ı evlâd-ı utekāsına şart etti. Nesilleri münkariz olduktan sonra hâlâ menzil-i mezbûrda sâkine Mâhitâb Hatun bt. Abdülvehhâb nâm hatuna, sonra onun utekāsına, neslen ba‘de neslin ve fer‘an gıbbe aslin onların evlâdına şart etti. Ta‘mîri menzilde sâkin olanlara şart etti. Ba‘de’l-inkırâz Medîne-i münevvere -alâ-müşrifihâ tahiyyâtün mükerrere- fukarâ ve mesâkînine şart etti. Tevliyeyi, umdetü erbâbi’l-izzi ve’t-temkîn mukarrebü mülûki’s-selâtîn Kābil Ağa b. Abdülmu‘în nâm kimseye, sonra Medîne-i münevvere evkāfına kim mütevellî ise o kimseye şart etti. Tebdîl ve tağyîri müddet-i hayâtınca yedinde muhâfaza etti. Vâkıfe-i mezbûre sonra menzil-i mezkûru, tescîl maksadıyla mütevellî nasbettiği mezkûr Kābil Ağa’ya teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf eyledi. Mütevellî-i mezbûr vâki‘ ikrârı vicâhen ve şifâhen tasdîk etti. Emr-i vakf-ı mezbûr vech-i mastûr üzere tamâm olduğunda vâkıfe-i mezkûre İmâm-ı a‘zam Ebû Hanîfe katında vakfın adem-i lüzûmuna mütemessiken vakfiyyetten rücû‘ edip menzilin mülk-i sahîhine ilhâkını talep ve istirdâd eyledi. Mütevellî, imâmeyn-i hümâmeynin re’ylerine tevfîkan redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm. Ve ecrü’l-vâkıfe ale’l-hayyi’l-cevâdi’l-kerîm.<br><br>Cerâ zâlike ve hurrire fî-evâhiri şehri Cumâdelâhire min-şühûri sene isnetey ve elf.<br><br>Şühûdü’l-hâl: Câmi‘u’l-mehâmid ve’l-mefâhir Anber Ağa b. Abdüddâim er-reis fi-Sarây-ı atîk, iftihârü’l-müderrisîni’l-kirâm Mevlânâ Abdullah Efendi, Receb Çavuş b. Hasan el-kāid-i sultânî, Ferruh Bey b. Abdullah sarrâc-ı sultânî, Ali Bey b. Abdullah bevvâb-ı hakānî, el-Hâc Pervâne b. Abdullah bevvâb-ı hakānî, el-Hâc Perviz b. Abdullah bevvâb-ı sultânî, Mehmed Bey b. Abdullah bevvâb-ı sultânî, Bayezid Bey b. zevvâk-ı sultânî, Mustafa Bey b. Abdullah zevvâk-ı sultânî ve gayrühüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=11702"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11704"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b429"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o706"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>