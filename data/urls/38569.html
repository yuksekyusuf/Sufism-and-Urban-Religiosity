﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 192<br>Hüküm no: 189<br>Orijinal metin no: [36b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma’nın vefat eden kızı Şerife Safiye’den intikal eden tereke hissesini damadı Hacı Ali’den teslim alması</b><br><br>İktisâm<br><br>Mahmiye-i İstanbul’da Mahmudpaşa mahallesinde sâkine iken bundan akdem fevt olan Şerife Safiye bt. Es-Seyyid Mahmud nâm hatunun verâseti zevci el-Hâc Ali b. Osman ile vâlidesi Şerife Fatıma bt. Es-Seyyid Mustafa nâm hatuna inhisârı tahakkukundan sonra zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan mezbûre Şerife Fatıma Hatun meclis-i şer‘-i şerîf-i enverde dâmâdı işbu bâ‘isü’l-vesîka mezbûr el-Hâc Ali mahzarında bi’l-verâse ikrâr-ı tam ve takrîr-i kelâm edip mûrisem kızım müteveffât-ı mezbûrenin hîn-i vefâtında yanında mevcûde bi’l-cümle terekesini zevci merkūm bi’l-verâse ve bi’l-emâne ba‘de’l-kabz tereke-i müteveffât-ı mezbûreyi dâmâdım mezbûr ile beynimizde bi’t-terâzî iktisâm ve her birimiz hisse-i irsiyemizi âhar yedinden tamamen ahz ü kabz etmemizle mûrisem kızım müteveffât-ı mezbûrenin kalîl ü kesîr, celîl ü hakīr bi’l-cümle terekesine ve hukūk-ı mîrâsa müte‘allika âmme-i da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 25 R sene [1]242<br><br>Şühûdü’l-hâl: Mehmed Efendi b. İsmail, Muhzır Ali Çelebi, el-Hâc Hüseyin Ağa, Muhzır Feyzullah Çelebi, Muhzır Ebûbekir Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38568"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38570"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>