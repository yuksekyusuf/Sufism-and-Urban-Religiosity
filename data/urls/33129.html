﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 257<br>Hüküm no: 231<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Edhem Ağa b. Mehmed’in, İsmail Ağa b. Ali’ye borcunu ödeyerek rehin bıraktığı evini geri aldığı</b><br><br>Menzili icrâdan fek bi-tarîki’l-istiğlal<br><br>Asl-ı târih-i hüccet fî 5 Ca sene [12]38 kassâmda olmuşdur.<br><br>Derûn-ı hüccetde ismi mezkûr zu‘emâdan el-Hâc İsmail Ağa b. el-Hâc Ali meclis-i şer‘-i hatîr-i lâzımü’t-tevkīrde kezâlik derûn-ı hüccetde mezkûrü’l-ism zu‘emâdan İbrahim Edhem Ağa b. Mehmed mahzarında ikrâr-ı tam ve takrîr-i kelâm edip mahmiye-i İstanbul’da Yenibahçe kurbünde Kapdan Sinan mahallesinde vâki‘ bir tarafdan Bezzâzistânî Ali Ağa menzili ve bir tarafdan Hakkāk Osman Efendi menzili ve bir tarafdan Humbaracı İsmail Ağa menzili ve iki tarafdan tarîk-i âm ile mahdûd müştemilât-ı ma‘lûmeyi hâvî derûn-ı hüccetde tahrîr olunan bir bâb menzil mukaddemâ mezbûr İbrahim Edhem Ağa’nın yedinde mâlı ve mülkü iken mâlımdan ve yedimden iktirâz ve kabz eylediği bin beş yüz guruş mukābilinde bi-tarîki’l-istiğlal bana vefâen bey‘ ve teslîm ben dahi iştirâ ve kabz ve ba‘de’t-tahliye ve’t-tekābuz derûn-ı hüccetde muharrer ücret ile mezbûra îcâr etmişdim el-hâletü hâzihî mezbûr İbrahim Edhem Ağa meblağ-ı mezbûr bin beş yüz guruşu bana edâ ve teslîm ben dahi yedinden ahz ü kabz ve menzil-i mezkûru fekk etmemle fîmâ-ba‘d meblağ-ı mezbûr bin beş yüz guruşdan mezbûr İbrahim Edhem Ağa zimmetinde bir akçe ve bir habbe hakkım ve menzil-i mezkûrda kat‘a alâka ve medhalim kalmayup menzil-i mahdûd-ı mezkûr kemâ-fi’s-sâbık mezbûr İbrahim Edhem Ağa’nın malı ve mülküdür keyfe mâ yeşâ ve yahtâr mutasarrıf olsun dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 6 B sene 1238.<br><br>Şühûdü’l-hâl: Abdullah Efendi, es-Seyyid Ahmed Efendi, Mehmed Ağa b. Halil, Zenneci el-Hâc Hafız Ahmed, es-Seyyid Mehmed Emin Efendi.</p>          <br><a title="Önceki sayfa" style="text-decoration:none" href="./ayrmetin.php?idno=33128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>