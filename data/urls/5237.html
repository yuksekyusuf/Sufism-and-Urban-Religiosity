﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 319<br>Hüküm no: 313<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Efendi’nin eşi Emetullah bt. Abdullah’ı kendi işleri için vekil ve çocukları üzerine vasi tayin ettiği</b><br><br>Husûs-ı âti’l-beyânın mahallinde ketb ü tahrîri için bi’l-iltimâs savb-ı şer‘-i şerîf-i enverden me’zûnen irsâl olunan mevlânâ başkâtibimiz Mustafa Efendi b. el-merhûm Yunus Efendi mahmiye-i İstanbul’da Kadıçeşmesi kurbünde Âbidçelebi Mahallesi ahâlîsinden sâbıkā mahmiye-i mezbûre kādısı olup bâ-fermân-ı âlî Limni cezîresinde sâkin fahrü’l-mevâliyyi’l-izâm İbrahim Efendi b. Benekli Mehmed Efendi b. Abdülcelil tarafından husûs-ı âti’l-beyânda kabûlüne mevkūfe vekâlet ile ve uhrâyı tevkîle dahi vekîl olduğu Dergâh-ı âlî -dâme mahfûfen bi’l-me‘âlî- yeniçerilerinin on ikinci cemâ‘ate mahsûs oda neferâtından Mahmud Beşe b. Mustafa ve Ebûbekir Beşe b. Hasan nâm kimesneler şehâdetleriyle mahzar-ı hasm-ı caddede [câhidde] sâbit ve sübût-ı vekâlete hükm-i şer‘-i lâhık olan Mustafa Çelebi b. Mehmed nâm kimesne mesclis-i ma‘kūd-ı mezkûrda müvekkil-i mûmâ-ileyhin zevce-i menkûhası bâ‘isetü’l-vesîka Emetullah bt. Abdullah nâm hatun mahzarında bi’l-vekâle takrîr-i kelâm ve bast-ı merâm edip müvekkil-i mûmâ-ileyh mahmiye-i mezbûrede vâki‘ cemî‘ umûrunu rü’yet ve ikāmete tarafından mezbûre Emetullah Hatun’ı vekîl ve nâib-i menâb ve bi-emri’llâhi te‘âlâ vedâ‘-ı a‘lem-i fânî eylediğimde cemî‘ terekesini ahz u kabz ve düyûn-ı müsbetesini ashâbına ba‘de’l-kazâ sümün hisse-i irsiyyesini ahz u kabz eylediğinden sonra firâşından hâsıl ve kendiden mütevellid evlâdı İsmail ve Ümmügülsüm nâm sagīrlerin hisse-i irsiyyelerini hadd-i bülûğ ve rüşd-i sedâdlarına değin zabt u hıfza mezbûre Emetullah Hatun’u vasiyy-i muhtâr nasb ve ta‘yîn eylediğimde ol dahi zikrolunan vekâlet ve vesâyeti kabûl ve merâsimini edâya ta‘ahhüd ve iltizâm eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an irsâl olunan olunan Salih Çelebi b. Süleyman ve Molla Ali b. Mehmed nâm kimesneler ile meclis-i şer‘a gelip her biri alâ-vukū‘ihî inhâ etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Çelebi b. Mustafa, el-Hâc Ali b. İlyas, Mehmed Çelebi b. Şa‘ban, Mahmud Efendi b. İshak el-imâm, Molla Mehmed b. Mustafa el-müezzin, Ali Efendi b. Mehmed, Çukadâr Mehmed Ağa b. Ahmed, Ahmed Çelebi b. Mehmed, Hüseyin Beşe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5236"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5238"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o695"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>