﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 162<br>Hüküm no: 83<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul, İzmir ve Selanik iskelelerinde resmî yetkili Ahmed ve adamları dışında kimsenin gemi kiralama ve kiraya verme işi yapmaması</b><br><br>Dellâliye-i sefâin.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în İstanbul ve Galata kādıları -zîdet fezâilühümâ- ve iftihârü’l-emâcid ve’l-ekârim, câmi‘ü’l-mahâmid ve’l-mekârim, el-muhtassu bi-mezîd-i inâyeti’l-Meliki’d-dâim Dergâh-ı mu‘allâm kapıcıbaşılarından İstanbul Gümrüğü Emîni Hasan -dâme mecduhû- tevkī‘-i refî‘-i hümâyûn vâsıl olucak ma‘lûm ola ki<br><br>Kıdvetü’l-emâsil ve’l-akrân el-Hâc Ahmed -zîde kadrühû-nun Dîvân-ı Hümâyûn’uma takdîm eylediği arzuhâli mefhûmunda senevî ma‘a-zam dört yüz on beş guruş mâl ile mukayyed olan Resm-i Dellâliye-i Îcâr-ı Sefâin Mukāta‘ası ber-vech-i mâlikâne uhdesinde olup İstanbul ve İzmir ve Selanik iskelelerinde ve sâir ehl-i İslâm ve re‘âyânın ve müste’men tâifesinin îcâr eyledikleri sefâinden ez-kadîm dellâliye nâmıyla yüzde iki resm-i dellâliyeleri kaptanları tarafından verilegelmekle fîmâ-ba‘d zikrolunan iskelelerde îcâr olunan sefâin Mukāta‘a-i mezbûre mutasarrıfı ma‘rifetiyle îcâr ve istîcâr olunup ber-mu‘tâd îcâb eden resm-i dellâliyeleri tarafından mîrî için ahz ü kabz olunmak beratı şurûtunda iken el-hâletü hâzihî ba‘zı ecnebi dellâ[l]lar hilâf-ı şurût hufyeten sefîne istîcarını i‘tiyâ[d] eylediklerinden bu keyfiyet hem kaptanlara ve hem tüccâra gadri ve nizâ‘ tekevvününü mûcib ve mal-ı mîrînin kesr u noksan terettübünü müstevcib olduğunu beyân birle [32b] ba‘d-ezîn îcâr ve istîcâr olunan sefâin, tarafından ta‘yîn eylediği vekîli Hacı Hüseyin ve ma‘iyyetinde olan mu‘temed dellâllar ma‘rifetleriyle kat‘-ı pazar olunarak şurûtu üzere resm-i dellâliyesi tahsîl olunmak için emr-i şerîfim sudûrunu tahrîr ve istid‘â etmekle kuyûda mürâca‘at olundukda Mukāta‘a ve şurût-ı mezkûresi kaydı ve muktezâsı Haremeyn Mukāta‘ası ve Mâlikâne’den ba‘de’l-ihrâc Gümrük Emîni mûmâ-ileyhden lede’l-isti‘lâm, sefâin istîcarı resm-i dellâliyesi mûmâ-ileyh el-Hâc Ahmed -zîde kadrühû-nun mâl ve kalemiye ile ber-vech-i mâlikâne uhdesinde olmağla ber-vech-i muharrer tarafından ta‘yîn eylediği vekîli Hacı Hüseyin kâr-güzâr ve ma‘iyyetinde olan Avram ve Marko nâm iki nefer dellâllar her cins sefâin umûruna âşinâ olduklarından ba‘d-ezîn Müslim ve re‘âyâ ve müste’men sefînelerinden istîcâr olunacak sefâin, vekîl-i merkūm Hacı Hüseyin ve ma‘iyyetinde olan mersûmân ma‘rifetleriyle senedât-ı mu‘tebere ile mukāvelelerinde ihtimâm ve ber-mûceb-i şurût navlundan yüzde iki resm-i dellâliyesi tahsîl birle mukayyed olan mâl ve kalemiyesi cânib-i mîrîye ve mahallerine edâ ve kusûr fâizi ile mûmâ-ileyh el-Hâc Ahmed -zîde kadrühû- ve vekîlleri ta‘ayyüş eylemek üzere bir kıt‘a emr-i şerîfim ısdârı [ile] şurût-ı Mukāta‘a ve mal-ı mîrî vikāye olunmuş olacağını memhûren i‘lâm etmekle tanzîmi bâ-takrîr lede’l-arz imdi mûcebince tanzîmine mübâderet olunmak bâbında fermân-ı âlî-şânım sâdır olmuşdur. Buyurdum ki: Hükm-i şerîfim vardıkda bu bâbda sâdır olan emrim üzere amel edip dahi ber-vech-i muharrer Îcâr-ı Sefâin Mukāta‘ası mezkûru’l-mikdâr mâl ile mûmâ-ileyhin ber-vech-i mâlikâne uhdesinde olduğu Hazîne-i âmirem defterlerinde mukayyed olmağla siz ki Mevlânâ ve Gümrük Emîni mûmâ-ileyhimsiz, merkūmun vekîli mezkûr Hacı Hüseyin ve ma‘iyyetinde olan mersûmlar ma‘rifetiyle îcâr ve istîcâr olunan sefâin senedât-ı mu‘tebere ile mukāvelelerinde ihtimâm ve ber-mûceb-i şurût navlundan yüzde iki resm-i dellâliyesi tahsîl husûsunda ihtimâm ü dikkat ve mugāyir-i emr-i âlî-şânım vaz‘ ü harekete bir türlü rızâ ve cevâz göstermeyesiz. Şöyle bilesiz alâmet-i şerîfe i‘timâd kılasız.<br><br>Fî 15 Ramazanü’l-mübârek sene 1219<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32079"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32081"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o686"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>