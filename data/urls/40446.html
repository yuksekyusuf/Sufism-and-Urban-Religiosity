﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 211<br>Hüküm no: 167<br>Orijinal metin no: [24a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Derviş Mehmed’in tasarrufunda olan vakıf menziline haksız yere müdahale ettiği iddiasıyla Nalcı Hacı Rıdvan b. Abdülmennan aleyhine açtığı davada iddiasını ispat edemediği</b><br><br>Ebî Eyyûb-i Ensârî aleyhi’r-rahmetü’l-meliki’l-bârî kazâsına tâbi‘ Hasköy kasabasında Südlüce nâm mevzi‘de sâkine olan Âişe bt. Derviş Mehmed nâm hâtun meclis-i şer‘-i hatîr-i lâzimü’t-tevkīrde mahmiye-i İstanbul’da Kalenderhâne mahallesinde vâki‘ zikrî âtî vakf[ın] hasbî mütevellîsi olup tevcîh-i hâkimü’ş-şer‘le hâlâ içinde sâkin olan sâhibü hâze’l-kitâb Na‘lcı el-Hâc Rıdvan b. Abdülmennân mahzarında üzerine takrîr-i da‘vâ edip zikrolunan Kalenderhâne mahallesinde vâki‘ bir tarafdan Süleyman Ağa Vakfı’na ve bir tarafdan Davud Ağa Vakfı’na ve bir tarafdan mukaddemâ Ali nâm kimesne mülkü olup tedâvül-i eyâdî ile hâlâ Sefer Çelebi nâm kimesne mülkü olan menzile ve bir tarafdan tarîk-ı [âmma] müntehî olup büyût-ı adîdeyi müştemil olan cemî‘ menzil bundan akdem babam mezbûr Derviş Mehmed’in ile’l-vefât mülk ve hakkı olup ba‘de vefâtihî terekesinden olmağla irsle zevcesi olup vâlidem olan Rahime bt. Abdullah nâm hâtuna ve seb‘a-i esmânı …? bana intikāl edip ba‘dehû vâlidem merkūme Rahime Hâtun dahi vefât edip verâseti bana münhasıra olmağla menzil-i mahdûd-ı mezbûrda olan sümün hisse-i şâyi‘ası dahi irs-i şer‘î ile bana intikāl etmişiken merkūm el-Hâc Rıdvan cemî‘ menzil-i mezbûra bi-gayrı hakkın vaz‘-ı yed eylemişdir suâl olunup yed-i âdiyesi kasr ve izâle olunması matlûbumdur dedikde gıbbe’s-suâl merkūm el-Hâc Rıdvan cevâbında mahalle-i mezbûrede vâki‘ olup hudûd-ı mezbûre ile mahdûde olan cemî‘ menzil-i mezbûr Mehmed Bey b. Hamza Bey mülk ve hakkı olduğu hâlde vakf-ı sahîh-i şer‘î ile vakıf ve habs edip tescîl-i şer‘î ve teslîm ile’l-mütevellî ettikden sonra süknâ-yı menzil-i mezbûru evvelâ nefsine ve ba‘de vefâtihî karındaşı oğlu Hüseyin ile atîki Behram’a ba‘dehâ utekāları Âftâb ve Yasemin’e ve ba‘dehâ evladlarına ve evlâd-ı evlâdlarına ve ba‘de’l-inkırâz kendisin oğlu Mustafa b. Mehmed’e ba‘dehû evlâdına ve evlâd-ı evlâdına ve evlâd-ı evlâd-ı evlâdına ve ba‘de’l-inkırâzi’l-kül rûhi’çün yevmî bir sûre-i Yâsin-i şerîf tilâvet etmek üzere bir mütezevvic recül-i sâliha ve muhtâc ve fakīre şart etmekle evvelâ bi-nefsihî ba‘dehû meşrûtun-lehüm hayâtda oldukları hâlde ber-mûceb-i şart-ı vâkıf sâkinler olup bi’l-külliyye vefât edip nesilleri münkariz olmağla bin yirmi bir senesi şehr-i Ramazâni’l-mübâreki’nin on dokuzuncu günü mahmiye-i mezbûrede bi’l-fi‘il kādı olan merhûm Cabbârzâde Mevlânâ Derviş Mehmed Efendi ber-mûceb-i şart-ı vâkıf menzil-i mezbûrun süknâsını ve hasbî tevliyetini bana tevcîh ve yedime hüccet-i şer‘iyye verip ol târihde Rumeli kādıaskeri olan merhûm Kemaleddin Efendi [24b] ve Anadolu kādıaskeri olan merhûm Âhizâde Hüseyin Efendi mevlânâ-yı mezbûrun tevcîhini tenfîz ve hüccet-i şer‘iyyesini herbiri imzâ buyurmuşlardır müdde‘iye-i mezbûre Âişe merkūm Derviş Mehmed’in kızı olup ve menzil-i mezbûr merkūm Derviş Mehmed’in mülkü olup vefâtından sonra vech-i meşrûh üzere merkūme Âişe’ye irs-i şer‘le intikāli ma‘lûmum değildir deyu mevlânâ-yı mezbûrun imzâsıyla mümzât ve hatemi ile mahtûme ve mazmûnu takrîrine muvâfık hüccet-i şer‘iyye ibrâz edip feth u kırâat olunup merkūme Âişe’den istintâk olundukda cevâbında merhûm el-Hâc Rıdvan’ın menzil-i mezbûru tevcîh-i hâkimü’ş-şer‘le vakıf olmak üzere sinîn-i merkūmede mutasarrıf olup ve kendisi kasaba-i mezbûrede sâkine olup bilâ-özr-i şer‘î menzil-i mezbûru da‘vâ etmeyip sükût ettiğine tav‘an mu‘terife olmağın i‘tirâfı mûcebince da‘vâ-yı meşrûhasının istimâ‘ı memnû‘ olmağın merkūme Âişe da‘vâ-yı meşrûhasından men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Salih Efendi b. Salih el-kādî, Mehmed Efendi b. Veli el-kādî, el-Hâc Hüseyin b. Abdullah el-muhzır, Ahmed Çelebi b. Abdürrahim el-muhzır, Mehmed Çelebi b. ( ) tâbi‘-i Hasan Efendizâde.</p>          <br><a title="Önceki sayfa" style="text-decoration:none" href="./ayrmetin.php?idno=40445"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40447"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o889"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>