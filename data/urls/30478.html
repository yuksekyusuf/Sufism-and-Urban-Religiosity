﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 57<br>Hüküm no: 19<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Odabaşı’nın, Kasab Osman’dan koyun etinden olan alacağını talep ettiği</b><br><br>Ma‘rûz<br><br>Sâhib-i arzuhâl kasab ustalarından Osman b. el-Hâc Mehmed nâm kimesne meclis-i şer‘-i münîrde derûn-ı arzuhâlde mezkûrü’l-ism Mehmed Odabaşı b. Hüseyin nâm kimesne muvâcehesinde Kasabbaşı Ağa Çukadârı Osman Ağa ve Kasablar tebdîli Mustafa Ağa hâzır oldukları hâlde mezbûr Mehmed Odabaşı müddet-i vâfireden berû İstanbul’da Büyük Karaman’da vâki‘ bir bâb kasab dükkânımda kandâr ve beyâ‘ım olup müddet-i mezkûrede yedimden ahz ve âhara bey‘ ve kabz-ı semen eylediği lahm-ı ganemin hesâbını mezbûr Mehmed Odabaşı ile huzûr-ı müslimînde hesâb-ı sahîh ile rü’yet eylediğimizde cihet-i mezbûreden zimmetinde bin beş yüz altmış iki buçuk guruş alacak hakkım zâhir ve meblağ-ı mezkûr zimmetinde bana deyni olduğunu kat‘iyyen ikrâr dahî etmişidi ba‘dehû mezbûr Mehmed Odabaşı meblağ-ı mezkûrun altı yüz kırk iki guruşu ile beni Şehrî Efendi nâm kimesne üzerine havâle-i sahîha ile havâle ve her birimiz havâle-i mezkûreyi kabûl edip bâkî dokuz yüz yirmi buçuk guruşu hâlâ zimmetinde olmağla meblağ-ı bâkî-i mezkûru ve mezbûr Mehmed Odabaşı’ndan taleb ederim deyü da‘vâ ol dahî müddet-i vâfireden berû dükkân-ı mezkûrda müdde‘î-i mezbûrun kandâr ve beyâ‘ı olduğunu ikrâr lâkin cihet-i mezkûreden müdde‘î-i mezkûreden müdde‘î-i mezbûre ancak bin iki yüz guruş deynim olup havâle olunan meblağ-ı mezbûr altı yüz kırk iki guruş meblağ-ı mezbûrda firu-nihâde kılındıkdan sonra zimmetimde ancak beş yüz elli sekiz guruş deynim bâkî kaldı deyüp müdde‘î-i mezbûrun ziyâde müdde‘âsını inkâr eyledikde müdde‘î-i mezbûr ber-vech-i muharrer ziyâde müdde‘âsını lede’t-tezkiye adâletleri zâhir olan Ebubekir b. el-Hâc Mustafa ve el-Hâc İbrahim b. Süleyman nâm kimesneler şehâdetleriyle mezbûr Mehmed Odabaşı muvâcehesinde vech-i şer‘î üzere isbât etmeğin mûcebince meblağ-ı bâkî-i mezkûr dokuz yüz yirmi buçuk guruşu müdde‘î-i mezbûr Kasab Osman’a edâ ve teslîme mezbûr Mehmed Odabaşı’ya tenbîh olunduğu tescîl ve ba‘dehû mübâşir ta‘yîn olunan Yazıcı Mehmed Efendi yediyle huzûr-ı âlîlerine i‘lâm olundu.<br><br>Fî 14 Muharremü’l-harâm sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30477"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30479"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b057"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o342"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>