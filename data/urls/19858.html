﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 46<br>Hüküm no: 16<br>Orijinal metin no: [6a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Azize bt. Abdullah’ın terekesinin yarısının beytülmâle teslim olunması</b><br><br>Mahmiye-i Galata’da bi’l-fi‘l beytülmâl-i âmme emîni olan fahrü’l-emsâl Murad Ağa b. Abdürrahim tarafından ikrârü’l-câ’i’l-beyâna vekîl olup Kadri Efendi b. Abdullah ve Receb Çelebi b. Gāzi şehâdetleriyle şer‘an sâbitü’l-vekâle olan Mehmed Bey b. Mustafa mahfil-i şer‘-i hatîr-i lâzımü’t-tevkīrde, mahmiye-i mezbûre hâricinde Sinan Paşa mahallesinden olup vilâyet-i Anadolu’da Biga kazâsında vefât eden merhûme Azize bt. Abdullah nâm müteveffâtın zevc-i metrûkü ve vârisi olan Sefer Ağa b. Abdullah tarafından vekîl olup tarîk-i şer‘î üzre vekâleti sâbite olan Receb Ağa b. Abdülmennân muvâcehesinde ikrâr-ı tâm ve ta‘bîr ani’l-merâm edip, müteveffât-ı merkūmenin zevci merkūm Sefer Ağa’dan gayrı vâris-i ma‘rûfu olmayıp, muhallefâtının nısfı mezbûr Sefer Ağa’ya ve nısf-ı âharı cânib-i beytülmale râci‘ olmağın, müteveffât-ı merkūmenin nakīr ve kıtmîr muhallefâtı hesâb ve kitâb olunup cânib-i beytülmale beş bin akçe âid oldukda, hâlâ müvekkilim mûmâ-ileyh Murad Ağa meblağ-ı merkūm Beş bin akçeyi mezbûr Receb Ağa yedinden bi’t-tamâm ve’l-kemâl ahz ve kabz etti. Müteveffât-ı mezbûre muhallefâtından cânib-i beytülmâle râci‘ bir akçe ve bir habbe bâkī kalmadı, min ba‘d müvekkili mûmâ-ileyh Murad Ağa’nın husûs-ı mezbûra müte‘allik vechen mine’l-vücûh da‘vâ ve talebi yoktur dedikde, vekîl-i merkūm Mehmed Bey’in ikrâr-ı meşrûhunu mezbûr Receb Ağa bi’l-muvâcehe tasdîk ve bi’l-müşâfehe tahkīk edicek, mâ-vaka‘a alâ vukū‘ihî bi’t-taleb ketb olundu. Tahrîren fî evâhiri Zilhicceti’ş-şerîfe li sene isneyn ve ışrîn ve elf.<br><br><br>Şuhûdü’l-hâl: Kadri Efendi [b.] Abdülganî, Receb Çelebi b. Gāzi, Ömer Bey b. Abdülganî, Ali Bey b. Abdülganî, Mahmud Bey b. Abdullah, Mehmed Bey b. Abdullah, Hüseyin Ağa b. Abdullah, Bayram Bey b. Abdullah, Mustafa b. Mehmed, İbrahim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19857"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19859"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o257"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>