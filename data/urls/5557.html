﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 515<br>Hüküm no: 633<br>Orijinal metin no: [122b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçekapı haricindeki odun çekilerinin kadimden beri Bahçekapısı miftahçılarının zaptında olduğu</b><br><br>Ma‘rûz.<br><br>Mahrûse-i İstanbul’da vâki‘ Bahçekapısı miftâhçısı sâhib-i arzuhâl Mustafa Beşe mahrûse-i mezbûrede bi’l-cümle at hamalları tâifesinin bâ-berât-ı âlîşân başkethüdâları olan Süleyman nâm kimesne mahzarında derûn-ı arzuhâlde tafsîl ü beyân olunduğu vech üzere bâb-ı mezbûr hâricinde vezn olunan hatab çekileri kadîmden berü bâb-ı mezbûr miftâhçıları zabt edegelip zikrolunan çekilere ecânibden bir türlü dahl ü ta‘arruz olunmak îcâb etmez iken ahd-i karîbden berü hilâf-ı kadîm ve mugāyir-i defter-i hazîne-i âmire zikrolunan çekilere gâh Kireçkapısı bostancıları ve gâh İstanbul ağası çorbacıları ve gâh mezbûr at hamallar kethüdâsı bi-gayr-ı vech dahl u ta‘arruz ederler deyü teşekkî ve bâb-ı mezbûrun dâhil ve hâricinde sâkin müseccelü’l-esâmî on dört nefer bî-garaz Müslimîn dahi mârru’z-zikr çekileri kadîmü’l-eyyâmdan berü bâb miftâhçıları zabt edegelip âhardan kimesnenin bir türlü medhali olmadığını ve zikrolunan çekiler derkenârda zikrolunduğu vech üzere ber-mu‘tâd-ı kadîm miftâhçılar zabtında olmak cemî‘ ibâdullâha nâfi‘ ve hayr-ı mahz idiğini mezbûr Kethüdâ Süleyman muvâcehesinde her biri ihbâr ettiklerinde mezbûr Süleyman Kethüdâ dahi min-ba‘d zikrolunan çekilere bî-vech müdâhale ve mu‘âraza etmemek üzere ta‘ahhüd etmeğin ber-vech-i muharrer zikrolunan çekilere hilâf-ı kadîm ecânibden bir türlü dahl ü ta‘arruz olunmamak bâbında müekked fermân-ı âlîşân ricâsında oldukları bi’l-iltimâs huzûr-ı âlîlerine i‘lâm olundu. Fermân hazret-i veliyyü’l-emrindir.<br><br>Fî 15 Cumâdelâhire sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>