﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 357<br>Hüküm no: 312<br>Orijinal metin no: [88a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma bt. Ömer Çavuş’un varislerinden kardeşi Mustafa’nın terekeden hakkını aldığı</b><br><br>Mahmiye-i Galata’ya tâbi‘ kasaba-i Tophâne mahallâtından Firuz Ağa mahallesinde sâkine iken bundan akdem fevt olan Fâtıma bt. Ömer Çavuş nâm hâtunun verâseti zevc-i metrûkü Mehmed Çelebi b. Himmet nâm kimesneye ve li ebeveyn karındaşları Mustafa’ya ve Ahmed’e ve hemşîresi İsmihan nâm hâtuna münhasıra olduğu şer‘an mütehakkik oldukdan sonra mezbûr Mustafa meclis-i şer‘-i hatîr-i lâzimü’t-tevkīrde müteveffât-ı mezbûre cümle muhallefâtına vâzı‘ü’l-yed olan zevci mesfûr Mehmed Çelebi mahzarında takrîr-i kelâm ve ta‘bîr ani’l-merâm edip mûrisem ve hemşîrem merhûme Fâtıma’nın muhallefâtından irs-i şer‘î ile bana isâbet eden on sehimden iki sehim hisse-i sâbıkamı mezbûr Mehmed Çelebi yedinden bi’t-tamâm ve’l-kemâl ahz ve kabz eyleyip zimmetini muhallefât-ı müteveffât-ı mezbûrenin bana terettüb eden hisse-i şer‘iyyem da‘vâsından ibrâ-i âm ile ibrâ ve iskāt-ı tâm ile iskāt eyledim ba‘de’l-yevm mazmûn-ı kitâba muhâlif benden asâleten veya vekâleten mezbûr Mehmed Çelebi üzerine da‘vâ ve nizâ‘ sudûr ederse lede’l-hükkâm makbûle olmaya deyû bi’t-tab‘ ve’r-rızâ ikrâr ve i‘tirâf eyledikde mukırr-ı mezbûrun vech-i meşrûh üzere cârî ve sâdır olan kelâmını el-mukarru lehü’l-merkūm Mehmed Çelebi vicâhen tasdîk ve şifâhen tahkīk etmeğin mâ hüve’l-vâki‘ bi’t-taleb kayd ve ketb ve yed-i tâlibe vaz‘ ve def‘ olundu. Cerâ zâlike ve hurrire fi’l-yevm min Zilhicceti’ş-şerîfe li sene selâse ve hamsîn ve elf.<br><br><br>Şuhûdü’l-hâl: Ramazan Efendi b. Mustafa, Halil Efendi el-Müsta‘id, el-Hâc Ali b. Ömer, Ömer Beşe b. Abdullah, Cafer Ağa b. Süleyman, Mustafa Efendi b. Mehmed, Haydar b. Abdullah, Mahmud b. İlyas.</p>          <br><a title="Önceki sayfa" style="text-decoration:none" href="./ayrmetin.php?idno=20515"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20517"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>