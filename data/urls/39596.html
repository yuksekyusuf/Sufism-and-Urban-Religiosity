﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 289<br>Hüküm no: 304<br>Orijinal metin no: [59a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âmine Hatun’un vekili Mustafa Efendi b. Mehmed, Rabia Hatun’un alacağını vekili Ali Efendi’ye teslim ettiği</b><br><br>Ba‘dehû vekîl-i müşârun-ileyh Ali Efendi mahfil-i şer‘-i hatîrde fahrü’l-muhadderât Rabia Hatun bt. el-müvekkil el-merhûm Mehmed Efendi tarafından mesâlih-i câiyeye ve bedel-i sulhi ahza vekîl olup vekâleti nehc-i şer‘î üzere sâbite olan kıdvetü’l-müderrisîni’l-kirâm Mustafa Efendi b. Mehmed mahzarında ikrâr-ı tâm ve takrîr-i kelâm edip bundan akdem müvekkilem müşârun-ileyhâ Âmine Hatun mûmâ-ileyhâ Rabia Hatun’a iki yüz filori kıymetli bir murassa‘ istefani ve geri iki yüz filori kıymetli bir cevherî kuşağın ve vezni dört yüz dirhem bir gümüş bakracın i‘âde ve teslîm edip ol dahi cümlesini kabz ve isti‘âre eylediğinden mâ‘adâ kendü mâlından bir def‘a fıddî elli bin akçe ve bir def‘a fıddî on bin akçe ikrâz ve teslîm edip ol dahi istikrâz ve kabz edip ba‘dehû müvekkilem mezbûre Âmine Hatun taleb etdikde mezbûre Rabia Hatun dahi zikirleri sebk eden istefan ve bakraç ve altmış bin akçe an asl makbûzum olmamışdır deyü inkâr edip ve zikr olunan kuşağı bana hibe ve teslîm etmiş olmak ile mülküm oldukdan sonra yedi bin akçeye bey‘ eyledim deyü da‘vâyı def‘ edip müvekkilem mezbûre Âmine Hatun dahi hibe etmedim deyü münkire oldukdan sonra her biri zikirleri sebk eden da‘vâların isbât sadedinde olmak ile beynlerinde münâza‘‘ât-ı kesîre vâkı‘a olmuş idi el-hâletü hâzihî vekîl-i mezbûr Mustafa Efendi müvekkile-i mezbûrenin zikri sebk eden kuşak da‘vâsından tâmmü’l-vezn elli sekiz dînâr-ı zehebî üzerine ve zikirleri sebk eden istefan ve bakraç ve altmış bin akçe da‘vâlarından dahi gerü tâmmü’l-vezn iki yüz dînâr-ı zehebî üzerine vekâleti hasebiyle benim ile inşâ-i akd-i sulh etdikde ben dahi vekâlet-i mahkiyyem hasebiyle sulh-i mezkûru kabûl edip geri vekâlet-i mahkiyyem hasebiyle müvekkile-i mezbûre Rabia Hatun’u müvekkilem merkūme Âmine Hatun’un kalîl ve kesîr hukūku da‘vâsından min-külli’l-vücûh ibrâ-i âm ile ibrâ eyledim dedikde gıbbe’t-tasdîk vekîl-i müşârun-ileyh Ali Efendi mahfil-i kazâda vekîl-i mezkûr Mustafa Efendi’den vekâlet-i meşrûhası mûcebince bedeleyn-i sulh olan meblağ-ı merkūm iki yüz elli sekiz filoriyi vekâleti hasebi ile kabz etmek murâd eyledikde vekîl-i mezbûr Mustafa Efendi ber vech-i meşrûh musâlahaya ve bedel-i sulhi def‘a vekîl olduğuna mu‘terif olup lâkin müşârun-ileyh Ali Efendi’nin ber nehc-i mezkûr sulh ve ibrâya ve bedel-i sulhu kabza vekâleti vech-i şer‘î üzere sâbit olmamışdır deyü inkâr edip teslîmden imtinâ‘ edicek müşârun-ileyh Ali Efendi’den vekâlet-i meşrûhasını mübeyyin beyyine taleb olundukda udûl-i müslimînden mevlânâ İsmail b. Hasan ve mevlânâ Abdurrahman b. Mehmed nâm kimesneler li-ecli’ş-şehâde hâzırân olup fi’l-vâki‘ müşârun-ileyhâ Âmine Hatun mûmâ-ileyh Ali Efendi’yi ber vech-i meşrûh de‘âvâ-yı mezkûreden sulh ve ibrâya ve bedel-i sulhu kabza bizim huzûrumuzda vekîl edip ol dahi vekâleti kabûl eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri hayyiz-i kabûlde vâkı‘a olup mûcebiyle bedeleyn-i mezkûreyni def‘a hüküm ve tenbîh olundukdan sonra merkūm Mustafa Efendi dahi bi’l-vekâle bedeleyn-i sulh-i mezkûr olan zikr olunan iki yüz elli sekiz zehebî dînârı tamâmen vekîl-i müşârun-ileyh Ali Efendi’ye meclis-i şer‘de teslîm edip ol dahi bi’l-vekâle alup kabz eyledikde sûret-i hâl gıbbe’t-taleb ketb ve imlâ olundu.<br><br>Hurrire fî-evâsıtı şehri Zilhicce min-şuhûr-ı sene selâse ve selâsîn ve elf.<br><br>Şuhûdü’l-hâl: es-sabikūn.</p>          <br><a title="Önceki sayfa" style="text-decoration:none" href="./ayrmetin.php?idno=39595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>