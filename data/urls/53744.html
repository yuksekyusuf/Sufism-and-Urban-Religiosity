﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 484<br>Hüküm no: 719<br>Orijinal metin no: [59b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. İmam Hasan’ın Receb Ağa Çiftliği’ne ait korudan ağaç kesmemeğe söz verdiği</b><br><br>Ma‘rûz;<br><br>Medîne-i Üsküdar hâricinde vâki‘ Receb Ağa Çiftliği demekle meşhûr çiftliğin mutasarrıfı hâcegân-ı Dîvân-ı hümâyûn’dan Mehmed Efendi b. Mehmed tarafından vech-i âtî üzere vekîl-i müsecceli Mehmed Ağa b. Hüseyin medîne-i mezbûrede mahfil-i bâbda meclis-i şer‘-i hatîrde medîne-i mezbûreye tâbi‘ Sarıgâzi karyesi sükkânından Hasan b. İmâm Hasan mahzarında mezbûr Hasan çiftlik-i mezkûr korusuna bi-gayrı hakkın duhûl ve beş araba mikdârı hatabını kat‘ ve âhar mahalle nakl ve istihlâk etmekle tazmîn olunmak bi’l-vekâle murâdımdır deyü eylediği da‘vâsından hatab kat‘ etmemek üzere ta‘ahhüd ve mezbûr Hasan’ın hilâf-ı ta‘ahhüd hareket etmemesine karye-i mezbûre ahâlisinden diğer Hasan b. Mehmed ve İbrahim b. Hasan ve Ömer b. Mehmed ve Bekir b. Mustafa ve Eyüb b. Ahmed ve es-Seyyid Mustafa b. Mehmed nâm kimesnelerden her biri tekeffül eylediklerinde vekîl-i mezbûr dahi ber-vech-i muharrer râzı ve kabûl ve bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 29 min-Şevvâl sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53743"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53745"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b484"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1039"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>