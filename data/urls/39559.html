﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 259<br>Hüküm no: 267<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boğdanlı Kangalu v. Gofora’nın Kürkcü Yani v. Yorgi’ye borcunu edaya tenbih olunması</b><br><br>Mahmiye-i Kostantıniyye’de Kaliçeciler Hânı’nda sâkin olan bâ‘isü’l-kitâb Kürkcü Yani v. Yorgi nâm zimmî Dîvân-ı âlî -dâme mahfûfan bi’l-ma‘âlîde- Boğdanlı Kengalu v. Gofora nâm müste’meni mahfil-i kazâya ihzâr ve üzerine da‘vâ edip târih-i kitâbdan bir yıl mukaddem mahmiye-i mezbûrede mezbûr Kengalu’ya yüz elli bin fıddî akçeye bi-tarîki’n-nes’e bir donluk iki tahta semmûr kürk bey‘ u teslîm edip ol dahi iştirâ ve kabz etmiş idi semen-i mezbûru taleb ederim dedikde gıbbe’s-suâl ve’l-inkâr ve akībe’l-istişhâd udûl-i müslimînden Bazargan mahallesinden Kürkcüler Kethüdâsı Abdi b. Hızır ve Odabaşı mahallesinden Kurd b. Mehmed nâm kimesneler li-ecli’ş-şehâde hâzırân olup fi’l-vâki‘ müdde‘î-i mezkûr bir yıl mukaddem mahmiye-i mezbûrede bizim huzûrumuzda merkūm Kengalu’ya yüz elli bin fıddî akçeye bir donluk iki tahta semmûr kürk bey‘ u teslîm edip ol dahi meblağ-ı merkūmu iştirâ ve kabz eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyet-i şerâiti’l-kabûl şehâdetleri makbûle olup mûcebiyle edâya tenbîh olundu.<br><br>Hurrire fî-evâili Zilka‘deti’l-harâm li-sene selâse ve selâsîn ve elf.<br><br>Şuhûdü’l-hâl: Fahrü’l-a‘yân Mahmud Ağa b. ( ), Hüseyin Ağa b. ( ), Mehmed Çavuş b. ( ), Ahmed Ağa b. ser-muhzıran-ı Rumeli, Mustafa Beşe b. Çukadar.</p>          <br><a title="Önceki sayfa" style="text-decoration:none" href="./ayrmetin.php?idno=39558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>