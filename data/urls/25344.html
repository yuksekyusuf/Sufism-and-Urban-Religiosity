﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 427<br>Hüküm no: 457<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahire’den dönerken Lazkiye’de ölen Yusuf b. Muslu’nun terekesi</b><br><br>Sulh.<br><br>Vilâyet-i Anadolu’da medîne-i Ankara’da Hacı Arab mahallesi sâkinlerinden tüccâr tâifesinden olup bundan akdem Mısr-ı Kāhire’de Tais Reis nâm zimmî sefînesiyle gelir iken Lazkiye demekle ma‘rûf iskelede fevt olan Yusuf b. Muslu’nun li-ebeveyn ammi ve hasren verâseti olan Ömer b. Yusuf tarafından husûs-ı câ’i’z-zikre vekîl olup vekâleti yedinde olan nakl-i şer‘î hüccetiyle sâbite olan Halil Bey b. Mehmed meclis-i şer‘de Antalya’da sâbıkā Beytü’l-mâl Emîni olan Hasan Efendi’nin şerîki olup zikri âtî muhallefâtı kabz eden Kasım Ağa tarafından husûs-ı âti’l-beyâna vekîl olup vekâleti el-Hâc Ali b. Veli ve İbrahim Bey b. Malkoç şehâdetleri ile şer‘an sâbite olan işbu râfi‘u’l-kitâb el-Hâc Eyüb b. Abdullah mahzarında bi’l-vekâle ikrâr ve takrîr-i kelâm edip zikri mürûr eden Lazkiye iskelesinde mezbûr Yusuf fevt olup ba‘dehû sefîne-i mezkûre Antalya iskelesine geldikde sefîne-i mezkûrede olan muhallefâtından Antalya’da kassâm olan ( ) Efendi yirmi iki bin yedi yüz kırk altı akçelik on iki çuval kestane ve sâir terekesini tahrîr eyledikden sonra merkūm Kasım Ağa emâneti hasebiyle tereke-i mezbûreyi ahz u kabz etmekle yedimde olan defter-i kassâm-ı mezkûr nâtık olduğu üzere emîn-i mezbûru makbûz olan terekeyi vekîl-i mezbûr el-Hâc Eyüb’den da‘vâ ve taleb eylediğimde ol dahi inkâr ve ben dahi müdde‘âmı muvâcehesinde isbât sadedinde iken beynimizde münâza‘ât-ı kesîre vâkı‘a olmuş idi. El-hâletü-hâzihî beynimizde muslihûn tavassut edip da‘vâ-yı mezbûreden benimle vekîl-i mezbûr el-Hâc Eyüb on bir bin akçe üzerine inşâ-i akd-i sulh eyledikde ben dahi sulh-ı mezbûru bi’l-vekâle kabûl ve bedel-i sulh olan meblağ-ı merkūm on bir bin akçeyi vekîl-i merkūm el-Hâc <<Hüseyin>> Eyüb yedinden tamamen alıp kabz eyleyip bâkī on bir bin yedi yüz kırk altı akçeden bi’l-vekâle mezbûrân Hasan Efendi’nin ve Kasım Ağa’nın zimmetlerini ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Şevvali’l-mükerrem li-sene isnâ ve seb‘în ve elf.<br><br>Şuhûdü’l-hâl: el-Hâc Yusuf b. Abdi, Hüseyin Bey b. Malkoç, Kenan b. Abdullah, el-Hâc Veli b. Mahmud, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1010"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>