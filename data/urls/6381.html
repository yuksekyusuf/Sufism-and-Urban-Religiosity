﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 194<br>Hüküm no: 165<br>Orijinal metin no: [23b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hanım’ın varisleri Ayşe ve Hatice ile Rukiye Hanım’ın evini aldığını iddia eden Tüfenkçi Hüseyin arasındaki davaya sulh bedeli karşılığı son verildiği</b><br><br>Sulh, 1.000 guruş<br><br>Mahmiye-i İstanbul’da Sultan Bayezid Câmi‘-i şerîfi kurbünde Emin Bey mahallesinde sâkin iken bundan akdem vefât eden Rukiye Hanım bt. Mehmed Ağa b. Mehmed’in verâseti zî-rahm cihetinden li-ebeveyn er karındaşı kızları Âişe ve Hadîce nâm hatunlara münhasıra olduğu lede’ş-şer‘i’l-enver zâhir ve mütehakkık oldukdan sonra zâtları bi’l-ma‘rifeti’ş-şer‘iyye ârifân Hasan Ağa b. Ahmed ve Mustafa Ağa b. Ali nâm kimesneler ta‘rîfleriyle mu‘arrefe olan mezbûretân Âişe ve Hadîce meclis-i şer‘-i şerîf-i enverde mahalle-i mezbûrede sâkin Tüfenkçi el-Hâc Hüseyin Ağa b. Ebubekir nâm kimesne mahzarında her biri ikrâr-ı tâm ve takrîr-i kelâm edip mezbûr el-Hâc Hüseyin Ağa müteveffât-ı mezbûre Rukiye Hanım mahalle-i mezbûrede vâki‘ ma‘lûmü’l-hudûd ve’l-müştemilât dâhiliye ve hâriciyeli mülk menzilini elli iki senesi Saferi’l-hayrının on yedinci gününde iki bin guruşa bana bey‘ ve teslîm ben dahi iştirâ ve tesellüm ve def‘-i semen-i mezbûr etmiş idim deyü da‘vâ, bizler dahi müteveffât-ı mezbûre Rukiye Hanım menzil-i mezkûru târîh-i mezbûrdan mukaddem üç bin guruş semen-i makbûza bize bey‘ ve teslîm etmiş idi deyü müdâfa‘a ve bundan mâ‘adâ mezbûr Hüseyin Ağa’dan müteveffâ-yı mezbûrenin vasiyy-i muhtârım deyü terekesinden mecmû‘u dört bin beş yüz guruş kıymetli bir altın kuşak ve bir çift altın bilezik ve bir çift zümrüd küpe ve sâir makbûz olan terekesini bi’l-verâse taleb ve da‘vâ eylediğimizde beynimizde münâza‘ât-ı kesîre ve muhâsamât-ı şedîde cereyân etmiş idi, el-hâletü hâzihi beynimizde muslihûn tavassut edip da‘vâ-yı mezkûremden bizi mezbûr el-Hâc Hüseyin Ağa ile bin guruş üzerine sulh eylediklerinde biz dahi ber-vech-i muharrer sulh-ı mezkûru kabûl sulh-ı merkūm bin guruşu mezbûr el-Hâc Hüseyin Ağa’nın yedinden bi’t-tamâm ahz u kabz ve bi’l-münâsafe beynimizde iktisâm edip gerek menzil-i mezkûra ve tereke-i müteveffâ-yı mezbûreye ve sâir târîh-i vesîkaya gelince beynimizde cereyân eden cemî‘ ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allıka âmme-i de‘âvî ve kâffe-i mutâlebât ve muhâsamâtdan mezbûr el-Hâc Hüseyin Ağa’nın zimmetini ibrâ-i âmm-ı katı‘u’n-nizâ‘la ibrâ ve ıskāt eyledik min-ba‘d merkūm el-Hâc Hüseyin Ağa ile vechen mine’l-vücûh ve sebeben mine’l-esbâb aslâ ve kat‘â da‘vâ ve nizâ‘ ve husûmetimiz yokdur dediklerinde merkūm el-Hâc Hüseyin Ağa dahi mezbûretânı kelimât-ı meşrûhasında vicâhen ve şifâhen tasdîk ve ber-vech-i muharrer medfû‘u olan bedel-i sulh-ı mezkûr bin guruşa ve gayra müte‘allıka kezâlik âmme-i da‘vâdan mezbûretân Âişe ve Hadîce’nin zimmetlerini ibrâ-i âm ile ibrâ ve ıskāt etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Muharremi’l-harâm sene 1153.<br><br>Şuhûdü’l-hâl: Ebezâde el-Hâc Ahmed Ağa, İmâm el-Hâc Mehmed Efendi, Mühürdâr Ali Efendizâde Ali Ağa, Paşakızızâde Ali Ağa, Bayburdlu Hüseyin Usta, Pîrîzâde Osman Ağa, Süleyman Çavuş b. Abdullah, Serdengeçdi Ağası Mehmed Ağa, Esirci Hasan Ağa, el-Hâc Hasan b. Ali, Berber Mehmed Çelebi b. Ali, Samsunî İsmail Beşe b. (°), Çukadâr Abdullah Ağa, Molla Ali b. (°), Berber Mustafa alemdârbaşı, Bakikulu İsmail Ağa, Kahvecibaşı Çukadârı İbrahim Ağa, Paşakızızâde Ali Ağa, Solakzâde Hasan Ağa b. Halil, Salih Çelebi b. Süleyman</p>          <br><a title="Önceki sayfa" style="text-decoration:none" href="./ayrmetin.php?idno=6380"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6382"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>