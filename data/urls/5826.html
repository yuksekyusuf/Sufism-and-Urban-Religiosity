﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 107<br>Hüküm no: 72<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın küçük kızı Hanife Hatun ile Süleyman Efendi’nin muhâlaa ile boşandıkları</b><br><br>İşbu derûn-ı hüccetde sehv olmağın beş varak aşağıda kaydolunmuşdur.<br><br><<Husûs-ı âti’l-beyânın mahâllinde ketb ü tahrîri için bi’l-iltimâs savb-ı şer‘-i kavîmden irsâl olunan Mevlânâ es-Seyyid Feyzullah Efendi b. Abdülkerim Efendi mahmiye-i İstanbul’da Kabasakal Sinan Ağa mahallesinde fahrü’l-emâcid ve’l-akrân el-Hâc Mustafa Ağa b. İbrahim Ağa’nın sâkin oldukları sa‘âdethânesine varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde yine mahmiye-i mezbûrede Peykhâne kurbünde Uzun Şücâ‘ mahallesi ahâlîsinden Hasan Ağa b. Mehmed nâm kimesne meclis-i ma‘kūd-ı mezkûrda bâ‘isü hâze’l-kitâb Süleyman Efendi b. Ali mahzarında ikrâr-ı tâm ve takrîr-i kelâm edip işbu sulbiye sagīre kızım Hanife’yi otuz bin akçe müeccel tesmiyesiyle bundan akdem mûmâ-ileyh Süleyman Efendi’ye bi’l-velâye inkâh ve tezvîc eylediğimde ol dahi ber-vech-i muharrer tezevvüc ve kabûl etmişidi. Lâkin mûmâ-ileyh Süleyman Efendi ile hüsn-i imtizâc mümkün olmamağla otuz bin akçe mehri ve nafaka-i iddet ve me’ûnet-i süknâsı üzerlerine mûmâ-ileyh Süleyman Efendi ile bi’l-velâye muhâla‘a ve eğer kızım sagīre-i mezbûre Hanife ba‘de’l-bulûğ hul‘-ı mezkûru mücîze olmayıp mûmâ-ileyh Süleyman Efendi’den mehr-i mezbûrunu taleb ve da‘vâ ve bir nesne ahz ederse me‘hûzuna ben dâmin ve mütekeffil olduğumda ol dahi hul‘-ı mezbûru ve kefâlet-i merkūmeyi kabûl eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ve tahrîr ve ma‘an ba‘s olunan Mustafa b. Mehmed ve Muhzır el-Hâc Halil b. Mehmed ile meclis-i şer‘a gelip alâ-vukū‘ihî inhâ ve takrîr etmeğin mâ-hüve bi’t-taleb ketb olundu.<br><br>Fi’l-yevmi’s-sâbi‘ aşer min-Şevvali’l-mükerrem li-sene selâse ve erba‘în mie ve elf.<br><br>Şuhûdü’l-hâl: Umdetü’l-müderrisîni’l-kirâm Mustafa Efendi b. Mehmed, el-Hâc Mustafa Ağa b. İbrahim, İmâm Halil Efendi b. Hasan, es-Seyyid Mehmed Ağa b. Ahmed Ağa, Molla Abdullah b. Mehmed el-müezzin, el-Hâc Halil b. Mehmed.>></p>          <br><a title="Önceki sayfa" style="text-decoration:none" href="./ayrmetin.php?idno=5825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o454"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>