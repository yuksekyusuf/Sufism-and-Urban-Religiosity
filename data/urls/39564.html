﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 263<br>Hüküm no: 272<br>Orijinal metin no: [52b-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fahri Hatun’un Kızıltaş mahallesindeki evini Mustafa Efendi’ye sattığı</b><br><br>Şehâdetleri ve ihbârları kabûl edilecek udûlü’l-ahyârın ta‘rîfleriyle şahsı mu‘arrefe olan Dârü’s-saltanati’s-seniyye mahmiye-i Kostantıniyye mahallâtından Kızıltaş mahallesinde sâkine Fahri Hatun bt. Mehmed nâm hatun meclis-i şer‘a hâzıra olup şöyle ikrâr ve i‘tirâf etti ki, işbu akdin kendilerinden sudûruna kadar mâliki olduğu ve taht-ı tasarrufunda bulundurduğu, mahalle-i merkūmede vâki‘, hudûdu bir tarafından Hasan Bey b. Mehmed mülkü, bir tarafından Hüseyin Bey b. Abdullah’a âid odalar, bir tarafından tarîk-ı âm ve hâs ile mahdûd bulunan cemî‘ menzilini cümle hudûdu ve kâffe-i hukūkuyla râyicü’l-vakt yüz bin akçe-i cedîd -ki on yeni akçe bir eski akçe eder- semen-i mu‘ayyen-i makbûz ile fahrü’l-ulemâi’l-kirâm bâ‘isü’l-kitâb mevlânâ Mustafa Efendi b. müvellâ-yı merhûm Şeyh Mehmed Efendi’ye îcâb ve kabûlü hâvî bey‘ ile bey‘ eyledi. Mezbûr Mustafa Efendi dahi kendi mâlıyla ve istiğlâl maksadıyla menzil-i mezkûru iştirâ etti. Vâki‘ ikrâr mukarrun lehü’l-mezbûr tarafından vicâhen ve şifâhen tasdîk edildi. Bâyi‘a-i mezkûrenin istîcârı üzere müşterî-yi mezbûr ba‘de’t-tahliye ve’t-tekābüz zeylde muharrer senenin gurre-i Zilhicceti’l-harâmından bir sene tamâmına on beş bin akçeye icâreye verdi. Müste’cire-i mesfûrenin sadrî oğlu Mustafa Çelebi b. Ca‘fer Bey ve mahmiye-i mezkûre mahallâtından Zeyrek mahallesinde sâkinetân olan Hâcce Teslîme Hatun bt. Seyyid Ali ve İsmihan bt. Sefer’in her biri meblağ-ı mezbûra ve ücret-i merkūmeye îcâb ve kabûlü hâvî kefâletle kefîl oldular.<br><br>Cerâ zâlike ve hurrire fî-evâsıtı Zilka‘deti’l-harâm li-sene selâse ve selâsîn ve elf.<br><br>Şühûdü’l-hâl: Umdetü’l-ulemâi’l-kirâm Seyyid Şeyh Mehmed Efendi b. merhûm Kābil Çelebi Efendi, fahrü’l-müderrisîni’l-kirâm mevlânâ Kurd Mehmed Efendi b. Musa, fahrü’l-müderrisîn mevlânâ Hızır Efendi b. Mahmud, fahrü’l-kuzâti’l-müteşerri‘în mevlânâ Ahmed Efendi b. Şeyh Mehmed, Ömer Çelebi b. Mahmud Çavuş, mevlânâ Mehmed Efendi b. Habîb Efendi, Hasan b. Şa‘bân ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=39563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o385"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>