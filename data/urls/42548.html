﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 356<br>Hüküm no: 442<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un vekili vasıtasıyla Mehmed Ragıb Efendi aleyhindeki mahsûlat davasında anlaşma sağlanması</b><br><br>Ma‘rûz,<br><br>Vilâyet-i Rumeli’nde medîne-i Karaferye’de İslambey mahallesinde sâkine Fâtıma bt. Hasan Bey b. Abdullah nâm hatun tarafından husûs-ı âti’l-beyânda vekîl olduğu zâtını ârifân Ebubekir Efendi b. Halil ve Veliyyüddin b. Mehmed şehâdetleriyle sâbit olan hâlâ zevci sâhib-i arzuhâl Mustafa Za‘îm b. Sinan mahfil-i şer‘iyyâtda derûn-ı arzuhâlde mezkûrü’l-ism sâbıkā medîne-i mezkûre nâibi Mehmed Ragıb Efendi b. Mustafa mahzarında müvekkile-i mezbûrenin dayısı gāib ani’l-beled Feyzullah ile medîne-i [mezbûre] hudûdu dâhilinde kâin dört sehm i‘tibârıyla bir buçuk sehmi müvekkilim mezbûrenin ve iki buçuk sehmi merkūm Feyzullah’ın olmak üzere ale’l-iştirâk tasarruflarında olan Nişancı? Çiftliği arazisinden bin yüz altmış dokuz ve yetmiş senelerinde sahîhan akd-i şirket-i müzâra‘a eden kimselerin zirâ‘atlarından hâsıl olan mahsûlden merkūm Feyzullah hîn-i taksîmde makbûzu olan kendi hisse-i müfrezesine kanâ‘at etmeyip müvekkilem mezbûrenin hissesine ifrâz ve ta‘yîn ü teslîm ve der-anbâr olunan üç yüz kurne hınta ve üç yüz kurne şa‘îr ve yüz elli kurne erzen ve yüz kurne susamını müvekkilem mezbûrenin müstakıllen vaz‘-ı yed eylediği anbarını dahi merkūm Feyzullah’ın bi-gayr-ı hakkın zabt edip müvekkilem mezbûreye teslîmden ibâ vü imtinâ‘ını zevcem müvekkilem mezbûre tarafından vekâleten merkūm Ragıb Mehmed Efendi huzûrunda merkūm Feyzullah muvâcehesinde ba‘de’l-isbât ve’l-hükm mahsûlât-ı mezkûre müvekkilem mezbûrenin mahkûmün-bih mülkü ve hakkı iken mezbûr Ragıb Mehmed Efendi bin yüz yetmiş bir senesi Saferi’nde kendi hizmetkârı ile bi-gayr-ı hakkın mahsûlât-ı mezkûreyi karye-i mezbûreden medîne-i mezbûreye nakil etdirdip üç yüz karne hıntanın her kurnesi altmış paraya ve üç yüz kurne şa‘îri otuz üç paraya ve yüz elli karne erzânı otuz üçer paraya ve yüz kurne susamı seksener paraya âhara bey‘ ve teslîm ve semenleri olan cem‘an bin yirmi beş guruş on parayı kabz etmiş idi. Hâlâ merkūm Ragıb Mehmed Efendi’nin ber-vech-i muharrer bey‘ini mücîz olduğuma binâen makbûzu olan meblağ-ı mezkûr bin yirmi bir guruş on parayı merkūm Mehmed Ragıb Efendi’den bi’l-vekâle taleb ederim deyü ba‘de’d-da‘vâ ve’l-inkâr beynlerinde ba‘de vukū‘i’l-münâza‘a vekîl-i mezbûr Mustafa Za‘îm da‘vâ-yı mezkûresinden merkūm Mehmed Ragıb Efendi ile an-inkâr yüz elli guruş bedel-i makbûza bi’l-vekâle ba‘de akdi’l-musâlaha ve’l-kabûl mâ‘adâ müdde‘âsına ve husûs-ı mezkûra ve işbu târîh-i i‘lâma gelince bi’l-cümle hukūk-ı sâireye müte‘allika âmme-i de‘âvî ve mutâlebât ve kâffe-i eymân ve muhâsamâtdan kendi tarafından asâleten ve müvekkilesi mezbûreye izâfetle vekâleten nâib-i merkūm Mehmed [88b] Ragıb Efendi’nin zimmetini ibrâ-i âmm-ı kātı‘u’n-nizâ‘la ibrâ ve iskāt edip nâib-i mezbûr dahi bedel-i sulh deyü medfû‘u olan meblağ-ı mezkûr yüz elli guruşa ve kezâlik târîh-i i‘lâma gelince bi’l-cümle hukūk-ı sâireye müte‘allika âmme-i da‘vâdan vekîl-i mezbûr ile zevcesi müvekkile-i mezbûre Fâtıma Hatun’dan her birinin zimmetini ibrâ-i âm ile ibrâ ve iskāt etmekle ve her biri âharın ibrâsını dahi bi’l-asâle ve bi’l-vekâle tasdîk ve kabûl etmeğin kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 7 Muharremi’l-harâm sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42547"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42549"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>