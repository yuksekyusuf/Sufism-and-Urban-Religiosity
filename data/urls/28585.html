﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 269<br>Hüküm no: 169<br>Orijinal metin no: [58b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Niksarlı Mehmed Bey b. Veli’nin kendisine miras kalan bağı zaptettiği iddiasıyla Asiye bt. Hüseyin’e açtığı davadan vazgeçtiği</b><br><br>Vilâyet-i Anadolu’da Sivas sancağında vâki‘ Niksar ahâlîsinden Mehmed Bey b. Veli nâm kimesne dîvân-ı hazret-i sadrazamîde ma‘kūd meclis-i şer‘-i şerîf-i enverde yine kasaba-i mezbûre sâkinelerinden işbu râfi‘atü’l-kitâb Asiye bt. Hüseyin nâm hatun mahzarında ikrâr-ı tâm ve takrîr-i kelâm edip bin yüz üç senesi Şa‘bâni’l-mu‘azzam’ının on sekizinci günü mezbûre Asiye Hatun kasaba-i mezbûrede Karşubağlar demekle ma‘rûf mevzi‘de vâki‘ bir tarafdan Hümâ oğlu bağı ve bir tarafdan Cunbuloğlu bağı demekle ma‘rûf bağ ve bir tarafdan Ahmed Fakīhoğlu bağı ve bir tarafdan tarîk-i âm ile mahdûd eşcâr-ı müsmire ve gayr-ı müsmireyi hâvî bir kıt‘a bağ babamın olup mukaddemâ fevt olmağla verâseti ancak bana münhasıra olan mezbûr Hüseyin’in ile’l-vefât mülk ve hakkı olup ba‘de’l-vefât ırsen bana isâbet etmişdir deyü Sivas kadısı olan Abdullah Efendi huzûrunda ber-vech-i âtî vâzı‘u’l-yed olduğuma binâen benden taleb ve da‘vâ eyledikde ben dahi cevâbımda mârrü’z-zikr bağı baban mezbûr Hüseyin hayatında İbrahim Beşe nam kimesneye ecel ta‘yîn etmeksizin nesîeten bey‘ ve teslîm ol dahi ba‘de’l-iştirâ ve kable def‘i’s-semen Hızır Beşe nâm kimesneye ol dahi babam mezbûr Veli’ye bey‘ edip babam mezbûr Veli dahi ba‘de’l-iştirâ fevt olmağla ırsen bana isâbet etmişdir deyü da‘vâ-yı defa mütesâddî olduğumda mezbûre Asiye’nin babası mezkûr Hüseyin bağ-ı merkūmu ber-vech-i muharrer ecel ta‘yîn etmeksizin mutlak nesîeten bey‘ etmekle bey‘-ı mezbûrun fesâdına binâen bağ-ı mezbûru mûmâ-ileyh Abdullah Efendi merkūme Asiye’ye hükm ve benim kasr-ı yedime tenbîh ve işbu hüccet-i şer‘iyeyi tahrîr etmişidi bağ-ı merkūm yedimde iken mâlım ile nefsim için içine bir çatma oda binâ ve ihdâs etmişidim deyü da‘vâya mütesâddî olmuşdum hâlâ da‘vâ-yı mezkûremden fâriğ olup bağ-ı merkūm ile zikrolunan çatma odaya müte‘allika âmme-i da‘vâdan mezbûre Asiye’nin zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim min-ba‘d husûs-ı mezbûra müte‘allika mezbûre Asiye ile vechen mine’l-vücûh da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’l-âşir min-şehri Ramazani’l-mübârek sene 1107<br><br>Şuhûdü’l-hâl: Umdetü erbâbü’t-tahrîr ve’l-kalem Tezkire-i evvel Mustafa Efendi, zübdetü ashâbi’t-tastîr ve’r-rakām Tezkire-i sânî Mehmed Efendi, fahrü’l-eşbâh ve’l-a‘yân Yusuf Bey Ser-çavuşân, umdetü’l-akrân ve’l-ekfâ Muhzır el-Hâc Mehmed Ağa, el-Hâc Mehmed Çavuş, Musa Bey b. Ahmed el-Mübâşir, Mehmed Efendi b. Hüseyin, Halil Çelebi b. Mehmed, Çukadâr Ali Beşe, el-Hâc Ebûbekir Beşe.</p>          <br><a title="Önceki sayfa" style="text-decoration:none" href="./ayrmetin.php?idno=28584"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28586"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o857"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>