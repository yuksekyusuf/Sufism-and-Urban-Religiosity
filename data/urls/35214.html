﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 118<br>Hüküm no: 76<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süruri Derviş Ali’nin müteveffa Molla Kasım’a verdiği parayı hibe ettiği</b><br><br>İşbu bâ‘is-i tahrîrü’l-kitâb Sürûrî Derviş Ali b. Abdullah nâm topçu meclis-i şer‘-i şerîfde mahrûse-i İstanbul’da Ayasofya-i kebîr kurbünde mukābeleci iken vefât eden merhûm Monla Kasım b. Nureddin’in li-ebeveyn karındaşı ve vârisi olan fahrü’l-cüyûş Salih Çavuş b. Mehmed ve müteveffâ-yı merkūmun kebîre kızı ve vârisesi olan fahrü’l-muhadderât Belkıs Hatun tarafından husûs-ı âtîye vekîl olup hasm-ı şer‘î mahzarında ale’n-nehci’ş-şer‘î vekâleti sâbite olan yine zevci Mirza Çavuş b. Mehmed mahzarında takrîr-i merâm edip mukābeleci olup vefât eden merkūm Monla Kasım b. Nureddin beni zümre-i sipâha ilhâk etmek için kal‘a-i Eğri’ye gider iken Parakin nâm karyede mezbûr Monla Kasım’a doksan aded tammü’l-vezn ve kâmilü’l-ayâr sikke-i flori ve mezbûr Salih Çavuş vesâteti ile on sikke-i flori cem‘an yüz sikke-i flori def‘ ü teslîm eylemiş idim el-hâletü hâzihî musâlahatım husûle karîb olmamağın verdiğim yüz aded sikke-i floriyi müteveffâ-yı merkūm Monla Kasım’ın muhallefâtından taleb ederin suâl olunsun dedikde gıbbe’s-suâl mezbûr Salih Çavuş on sikke-i floriyi vech-i meşrûh üzere aldığını i‘tirâf edip lâkin da‘vâ etdiği bâkī kalan doksan sikke-i floriyi müteveffâ-yı merkūm vech-i meşrûh üzere mezbûr Derviş Ali’den kabz ve tesellüm etdiğin mezbûr Salih Çavuş ve mezkûr Mirza Çavuş inkâr ile mukābele etmeğin müdde‘î-i mezbûr Derviş Ali’nin sıdk-ı makāline beyyine taleb olundukda hâssa sarrâclardan es-Seyyid Abdüllatif Bey b. İlyas meclis-i şer‘-i şerîfe li-ecli’ş-şehâde hâzırân olup fi’l-vâki‘ müteveffâ-yı merkūm Monla Kasım b. Nureddin müdde‘î-i mezkûr Derviş Ali b. Abdullah’ı zümre-i sipâha ilhâk etmek için kal‘a-i Eğri’ye giderken karye-i Parakin’de mezbûr Monla Kasım’a müdde‘î-i mezkûr Derviş Ali bizim huzûrumuzda doksan aded tammü’l-vezn ve kâmilü’l-ayâr sikke-i flori ve mezbûr Salih Çavuş vesâtatı ile on sikke-i flori def‘ ü teslîm etdiğini müteveffâ-yı merkūm dahi vech-i merkūm üzere kabz ve tesellüm eyledi bu husûsa şâhidleriz şehâdet-i şer‘iye dahi ederiz deyü edâ-i şehâdet-i şer‘iye etdiklerinde gıbbe’ş-şer‘î (…) şehâdetleri makbûl olup ve müdde‘î-i mesfûr meblağ-ı mezkûru müteveffâ-yı merkūma hibe etdiğine ve bi-vechin mine’l-vücûhi’ş-şer‘iye meblağ-ı mezkûrun zimmet-i müteveffâ-yı merkūmu ibrâ etdiğine gıbbe’t-teklif yemîn billâhî te‘âlâ etdikden sonra mûcebiyle hüküm olunup mâ-vaka‘a gıbbe’t-taleb ketb ve sebt olundu.<br><br>Tahrîren fi’r-râbi‘ an-Safer li-sene sitte ve elf.<br><br>Şühûdü’l-hâl: Halil Bey [b.] İskender es-sarrâc, Mahmud b. Ahmed, Ahmed b. Gāzî, İsmail b. Abdullah, Mehmed b. Ahmed, Mehmed Çavuş b. Hasan el-mübâşir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35213"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35215"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o507"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>