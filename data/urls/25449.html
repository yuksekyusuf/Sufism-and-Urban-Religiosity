﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 496<br>Hüküm no: 562<br>Orijinal metin no: [69a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Beşe b. Habib ile Muslu Bey b. Nasuh’un varisleri arasındaki anlaşmazlığın Osman Çelebi b. İbrahim’in kefaletiyle sulh yoluyla halledildiği</b><br><br>İbrâ ve kefâlet.<br><br>Vilâyet-i Anadolu’da Karahisâr-ı Şarkī sancağında Bâzârsuyu kazâsına tâbi‘ Çukur nâm karye sükkânından olup Mahmiye-i İstanbul’da Sofular mahallesinde Süleyman Beşe b. Habib nâm kimesne menzilinde sâkin iken bundan akdem vefât eden Muslu Bey b. Nasuh nâm kimesnenin verâseti li-ebeveyn karındaşları İbrahim ve Fethullah ve Mustafa nâm kimesnelere münhasıra olup asl-ı meseleleri üç sehimden olup sihâm-ı mezbûreden bir sehmi mezbûr İbrahim’e ve bir sehmi merkūm Fethullah’a ve bir sehmi mezbûr Mustafa’ya münhasıra olduğu şer‘an zâhir ve müte‘ayyin oldukdan sonra mersûm Mustafa kendi tarafından asâleten ve li-ebeveyn karındaşları mersûmân Fethu[llah] ve İbrahim taraflarından husûs-ı âti’l-beyâna vekîlleri olmağla vekâleten meclis-i şer‘de işbu bâ‘isü’l-kitâb fahrü’l-akrân Süleyman Beşe b. Habib mahzarında asâleten ve vekâleten ikrâr ve takrîr-i kelâm edip karındaşım mezbûr Muslu Bey merkūm Süleyman Beşe’nin menzilinde vefât eyledikde yanında mevcûd olan beş bin hurda akçe ile yedi aded şerîfî altununu ahz u kabz eylemiş idi deyü mersûm Süleyman Beşe’den da‘vâ ve taleb eylediğimde beynimizde münâza‘ât-ı kesîre ve muhâsamât-ı şedîde vâkı‘a olmuş idi. El-hâletü-hâzihî tavassut-ı muslihîn ile da‘vâ-yı mezbûreden merkūm Süleyman Beşe benimle iki bin altı yüz akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr iki bin altı yüz akçeyi merkūm Süleyman Beşe yedinden asâleten ve vekâleten ahz u kabz eyledim, ba‘de’l-yevm husûs-ı mezbûra müte‘allika da‘vâdan mezbûr Süleyman Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î yine karye-i mezbûre sükkânından Osman Çelebi b. İbrahim nâm kimesne meclis-i mezbûrda mezbûr Süleyman Beşe mahzarında ikrâr ve takrîr-i kelâm edip eğer merkūmân Fethullah ve İbrahim merkūm Mustafa’yı vekîl etdiklerin inkâr edip meblağ-ı mezbûrdan hisseleri olan sekiz yüz altmış altışar akçeyi mezbûr Süleyman Beşe’den taleb ederler ise ben zâmin ve kefîlim dedikde mâ hüve’l-vâki‘ bi’t-taleb ketb olundu.<br><br>Fi’s-sâdis aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Hasan Bey b. Ömer Teberdâr, Murtaza Bey b. Ârif Ahmed, Süleyman Ağa b. Abdullah, Osman Çelebi b. Abdullah, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b496"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o998"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>