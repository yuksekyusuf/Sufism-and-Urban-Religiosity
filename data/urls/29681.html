﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 341<br>Hüküm no: 390<br>Orijinal metin no: [166-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merzifonlu Kara Mustafa Paşa Vakfı’nda sığır salhanesinden Yahudi kasaplara verilen hisseden mahlûl oldukça vakıf defterine kaydolunması</b><br><br>Yahûdî tâifesinden sığır kasabları nizâ‘ı<br><br>Ma‘rûz,<br><br>Bu dâ‘îlerine hitâben sâdır olan fermân-ı âlîlerine imtisâlen derûn-ı arzuhâlde ve hâmişinde mastûr kasabbaşı ağa kullarının takrîrinde olan husûs rü’yet olundukda Merzifonî merhûm Mustafa Paşa’nın Vakfı olan sığır salhânelerinden sekizinci salhâneden bâ-hatt-ı hümâyûn-ı şevket-makrûn Yahûd tâifesine her yüz sığırda altı sığır hisse verilegelip ve hisse-i mezkûreden müctemi‘ olan sığırlar Balat’da ve Hasköy’de ve sâir Yahûd mütemekkin olduğu emâkinde vâki‘ dükkânlarda vaz‘ ve bey‘ olunagelip ve merkūm dükkânların [167] gedikleri ber-mûceb-i vakfiye ve bâ-fermân-ı âlî vakfa hâsıl kayd ve ferâğ ve intikāl ve mahlûlleri defter-i vakfa tahrîr ve temessük verilip ol vakitden beri amel olunagelmekle hisse-i mezkûreden müctemi‘ olan bakarların bey‘ine tahsîs olunan dekâkînden kasabbaşı ağa i‘lâmında mezkûr tahdîd olunan ( ) bâb dükkân mahlûl olup Yahûdî kasablarının ba‘zıları hîlelerinden nâşî ketm ü ihfâ ile taraf-ı vakıfdan temessük almamalarıyla hilâf-ı şart-ı vâkıf hareketlerine Kasablar Kethüdâsı Mehmed ve diğer Mehmed ve es-Seyyid Mustafa ve Osman ve el-Hâc Abdi ve Bekir ve Yahûdî kasabları ustaları haber vermeleriyle sâlifü’z-zikr altı hisseye ziyâdelik gelmemek şartıyla ancak hisse-i mezkûreden müctemi‘ olan bakarlardan kasabbaşı ağa kullarının takrîrinde tahdîd eylediği dört mahâlde dört dükkâna öteden beri veregeldikleri hisse ile sâir gedikler misillü defter-i vakfa kayd ve sâhibleri yedlerine temessük verilmek üzere fermân-ı âlîleri sudûrunu istid‘â eyledikleri huzûr-ı âlîlerine i‘lâm olundu.<br><br>Fî 22 Rebî‘ülevvel sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>