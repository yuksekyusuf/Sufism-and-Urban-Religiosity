﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 237<br>Hüküm no: 222<br>Orijinal metin no: [41a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eskici Mustafa’nın gediğini Ebubekir ve Mahmud’a sattığı</b><br><br>Eskici gediği<br><br>Mahmiye-i İstanbul’da Altımermer kurbünde Kâtib Muslihiddin mahallesinde sâkin eskici esnâfından Mustafa b. Mehmed nâm kimesne meclis-i şer‘-i münîrde esnâf-ı mezkûreden işbu bâ‘isü’l-kitâb es-Seyyid Ebubekir b. es-Seyyid Hamza ve es-Seyyid Mahmud b. diğer es-Seyyid Hamza nâm kimesneler mahzarlarında ikrâr-ı tâm ve takrîr-i kelâm edip mahmiye-i mezbûrede Aksaray kurbünde Murad Paşa-yı atîk mahallesinde arabacı ahırı ve berber dükkânı beynlerinde ve menzil tahtında kâin bir bâb eskici dükkânı derûnunda mevcûde beyne’l-hıref gedik ta‘bîr olunur bir destgâh ve bir muşta ve üç çift kalıp ve bir piştahta ve bir akçe tahtası ve sâir âlât-ı lâzıme-i ma‘lûme işbu yedimde olup bin iki yüz on senesi Şevvâli’l-mükerremi’nin gurresi târîhiyle müverrah bir kıt‘a i‘lâm nâtık olduğu vechile [41b] akd-i âti’z-zikrin sudûruna değin müstakıllen mülküm olmağla ben ber-minvâl-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūmân es-Seyyid Ebubekir ve es-Seyyid Mahmud’a ale’l-iştirâk üç yüz guruşa bey‘ ü temlîk ve teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semen-i mezkûr üç yüz guruşu bana tamâmen def‘ ü teslîm ve ben dahi yedlerinden tamâmen ve kâmilen ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm ile ibrâ ve iskāt eyledik fî-mâ ba‘d âlât-ı gedik-i mezkûrda benim aslâ ve kat‘â alâka ve medhalim kalmamağla merkūmân es-Seyyid Ebubekir ve es-Seyyid Mahmud’un mülk-i müşterâları ve hakk-ı sırfları olup lâkin gedik-i mezkûrun ber-mantûk-ı i‘lâm mevdû‘ olduğu dükkân-ı mezkûrun fevkinde mutasarrıfı olan menzile lüzûmu olmağla dükkân-ı mezkûr menzil-i mezkûra ilâve olunmuş olmağın ol vechile gedik-i mezkûrun mahâll-i âhara nakli lâzım geldiğine binâen âlât-ı muharrere-i mezkûreyi sâlifü’z-zikr Aksaray sûkunda kaymakçı ve tütüncü dükkânları beyninde kâin işbu hâzırân bi’l-meclis Premedili Kiryako v. Nikola ve şerîki Mitro v. İstefan zimmîlerden altı bin beş yüz guruş bedel mukābelesinde tefevvüz eyledikleri âhar gedikden ârî bir bâb dükkâna nakl ve esnâfımızın şurût-ı nizâmları mûcebince derûnuna vaz‘ ve gedik-i mezkûr mahâll-i sânî-i mezkûrda mu‘teber ve müstekar olmasını istid‘â edip fi’l-hakīka bu makūle gedik nakli esnâf-ı mezkûrenin şurût-ı nizâmlarından idiğini esnâf-ı mezkûreden zeyl-i vesîkada muharrerü’l-esâmî Müslimîn alâ-tarîkı’ş-şehâde ihbâr etmeleriyle gedik-i mezkûru mahâll-i sânî-i mezkûrda merkūmân es-Seyyid Ebubekir ve es-Seyyid Mahmud ke-emsâlihi diledikleri vechile mâlikler ve mutasarrıflar olsun dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 7 S sene 1247<br><br>Şuhûdü’l-hâl: Kethüdâ Mustafa Ağa, Yiğitbaşı Mustafa Ağa, Mütevellî es-Seyyid İbrahim, es-Seyyid Ali Ağa b. Abdullah, es-Seyyid Mehmed Ağa b. Ömer, Ömer Ağa b. Ali, Zileli Ali Ağa, Arab Mehmed Ağa b. Ahmed, Yenicamili es-Seyyid Musa.</p>          <br><a title="Önceki sayfa" style="text-decoration:none" href="./ayrmetin.php?idno=34399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>