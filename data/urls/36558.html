﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 112<br>Hüküm no: 106<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakacık köyünden Ayşe'nin bağını kocasına satması</b><br><br>İstanbul’da Hanefi Beşe’nin.<br><br>Medîne-i Üsküdar muzâfâtından Adalar nâhiyesine tâbi‘ Yakacık nâm karye sâkinlerinden Âişe bt. Mehmed nâm hatun tarafından bey‘-i âti’z-zikri ikrâra vekîl olup zât-ı mezbûreyi bi’l-ma‘rifeti’ş-şer‘iye ârifân olan Mehmed Beşe b. Mustafa vekîl olup Mehmed Beşe b. Mustafa ve Halil Beşe b. İbrahim nâm [kimesneler] şehâdetleriyle şer‘an vekâleti sâbite ve sübût-ı vekâletine hüküm lâhık olan Hasan Beşe b. Mustafa nâm kimesne meclis-i şer‘-i şerîf-i enverde işbu râfi‘u’l-kitâb Hanefi Beşe b. ( ) nâm kimesne mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin zevcem müvekkile-i mezbûrenin silk-i mülkünde münselik olup karye-i mezbûre toprağında vâki‘ bir tarafdan Kışlaoğlu bağı ve bir tarafdan Hüseyin Beşe bağı ve iki tarafdan müşteri-i mezbûr bağı ile mahdûd tahmînen bir dönüm bir kıt‘a kürûmî mülk bağını tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ile mezbûr Hanefi Beşe’ye on yedi guruşa bey‘ ve teslîm ve temlîk eylediğinde ol dahi ber-vech-i muharrer iştirâ ve tesellüm ve temellük ve kabz ve kabûl eyledikden sonra semeni olan meblağ-ı mezbûr on yedi guruşu zevcem müvekkile-i mezbûre mezbûr Hanefi Beşe yedinden tamâmen ahz u kabz eyledi, ba‘de’l-yevm bağ-ı mahdûd-ı mezkûr merkūm Hanefi Beşe’nin mülk-i müşterâsı ve hakk-ı sırfıdır, zevcem müvekkile-i mezbûrenin kat‘â alâka ve medhali kalmadı, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a [bi’t-taleb] ketb olundu.<br><br>Fi’l-yevmi’s-sâbi‘ ve’l-ışrîn min-Recebi’l-mürecceb li-sene ışrîn ve mi'e ve elf.<br><br>Şuhûdü’l-hâl: Mustafa Çelebi [b.] Mehmed, Mehmed Beşe [b.] Ahmed, Ali Beşe [b.] Bayram, Mehmed Efendi [b.] Mustafa, Ali Beşe [b.] Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=36557"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36559"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>