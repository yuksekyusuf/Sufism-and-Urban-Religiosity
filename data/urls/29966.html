﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 74<br>Hüküm no: 31<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sekiz aydan beri kayıp olan Gözlemeci Mustafa’nın kapalı olan dükkânının açılarak kayyıma devrolunan eşyasının defteri</b><br><br>Bi’t-taleb kıbel-i şer‘den mürsel Kâtib Ali Efendi İslambol’da Balıkpazar sûkunda vâki‘ bir bâb gözlemeci dükkânına varıp dükkân-ı mezbûrede müste’cir olup sekiz ay mukaddem firâr ve gaybet-i münkatı‘a ile gāib olup hayat ve memâtı ma‘lûm olmayan Gözlemeci Mustafa’nın dükkân-ı merkūm derûnunda terk eylediği eşyâyı tahrîr için dükkân-ı merkūmun mutasarrıfı el-Hâc Ahmed kendi nefsinden asîl ve âhar mutasarrıfesi zevcesi Ümmügülsüm tarafından vekîl-i müsecceli olmağla asâleten ve vekâleten talebi ve sâdır olan fermân-ı âlî ve bir kıt‘a i‘lâm-ı şer‘î mûceblerince dükkân-ı merkūm ahâlî-i sûk muvâcehelerinde küşâd ve derûnunda zuhûr eden gedik ta‘bîr olunur eşyâ gāib-i merkūmun hâli mütebeyyin oluncaya değin emîn ve mu‘temed olduğu ihbâr olunan mezbûr el-Hâc Ahmed kıbel-i şer‘den kayyım nasb ü ta‘yîn ve yedine teslîm eylediği eşyâ defteridir ki ber-vech-i âtî zikrolunur.<br><br>Fi’l-yevmi’s-sâbi‘ aşer mine’l-Muharremi’l-harâm li-sene erba‘a ve semânîn ve mie ve elf.<br><br>Fıçı 2 aded Müsta‘mel Yanbolu kebesi 3 aded Kıyma satırı 1 aded Kıyma tahtası 1 aded Soğan satırı 1 aded Köhne yasdık 1 aded Tekne 1 aded Bakır sini 3 aded Kulplu tâbe 1 aded Sac 1 aded Lenger 1 aded Maşraba 1 aded Sahan 1 aded Demir kürek 1 aded Leğen ma‘a ibrik 1 aded Hamîr kavanası 1 aded Piş-tahta 1 aded Hamîr kazıyacak âlet 1 aded Balta 1 aded Kaşık sepeti 1 aded Rende 1 aded Kasnak 1 aded İskemle 1 aded Tabla 1 aded Hamîr terâzisi 2 aded Ağaç terâzi 1 aded Köhne bıçak 1 aded Su koğası 2 aded Merdâne 1 aded Kutu 1 aded Âyine zarfı 1 aded Kıyma tâbesi 1 aded Toprak? küpü 1 aded Destgâh 1 aded Köhne destgâh 1 aded Hatab Çeki 1 aded<br><br>Şuhûdu’l-hâl: Çörekciler Yiğitbaşısı Mehmed Çelebi b. Ahmed, Berber Halil Beşe b. Mehmed, İsmail b. Süleyman, Mücellid Ali Efendi b. el-Hâc Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=29965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>