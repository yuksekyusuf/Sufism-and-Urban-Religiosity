﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 467<br>Hüküm no: 545<br>Orijinal metin no: [81a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esedoroğlu Palaş ve Yorgi’nin, Aliko v. Dimitri’deki kürk semeninden alaklarını altımış bir gün tecil ettikleri</b><br><br>Kürk semeninden bâkī 895 guruş 61 gün te’cîl<br><br>Ma‘rûz<br><br>İstanbul’da Mahmudpaşa kurbünde kürkçüler sûkunda mütemekkin kürkçü esnâfından Esedoroğlu Palaş ve Yorgi nâm zimmîler meclis-i şer‘-i münîrde Aliko v. Dimitri nâm zimmî muvâcehesinde mersûm Aliko’nun babası olup Fenerkapısı hâricinde mütemekkin Eczacı Dimitri v. Yani zimmî hâzır olduğu hâlde kürkçiü tâifesinden gāib ani’l-meclis şerîkimiz Esedoroğlu Dimitri nâm zimmînin mersûm Aliko zimmetinde kürk semeninden bin iki yüz otuz beş guruş hakkı olup ve mersûm Aliko bundan akdem diyâr-ı Eflak’da voyvoda hizmetinde olup biz dahi diyâr-ı merkūma râhi olmamız takrîbiyle şerîkimiz mersûm Esedoroğlu Dimitri beynimizde olan hesâbımızın ol mikdârıyla bizi medyûnu mersûm Aliko üzerine havâle edip biz dahi kabûl ve havâle-i mezkûreyi diyâr-ı Eflak’da mesfûr Aliko’ya ifâde ve i‘lâm eylediğimizde ol dahi kezâlik kabûl ve meblağ-ı mezbûr zimmetinde cihet-i merkūmeden bize deyni olduğunu nâtık işbu yedimizde olan Rumiyyu’l-ibâre iki kıt‘a temessükü i‘tâ eylediğinden sonra meblağ-ı mezbûrun üç yüz kırk guruşunu bize edâ ve teslîm etmekle bâkīsi olan sekiz yüz doksan beş guruşu mersûm Aliko’dan hâlâ taleb ederiz deyü da‘vâ ettiğimizde ol dahi ber-minvâl-i muharrer müdde‘âmızı ve meblağ-ı bâkī-i mezbûr sekiz yüz doksan beş guruş el-yevm zimmetinde deyni olduğunu bi-tamâmihî tâyi‘an ve kat‘iyyen ikrâr u i‘tirâf edip ve deyn-i meblağ-ı bâkī-i mezbûr sekiz yüz doksan beş guruşa babası hâzır-ı mesfûr Eczacı Dimitri tarefeynden bi’l-emr ve’l-kabûl kefâlet-i mutlaka-yı sahîha ile kefîl ve zâmin olup meblağ-ı bâkī-i merkūmu târih-i i‘lâmdan altmış bir gün mürûrunda her biri asâleten ve kefâleten edâya müte‘ahhid olmalarıyla biz dahi râzılar olup vech-i meşrûh üzere imhâl ve te’cîl eyledik dediklerini mersûm Aliko ile babası hâzır-ı mersûmdan her biri tasdîk ve ecel-i mezkûr hulûlünde edâya ta‘ahhüd eyledikleri İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-29 Şa‘ban sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31298"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31300"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b467"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>