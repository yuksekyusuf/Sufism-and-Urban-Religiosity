﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 234<br>Hüküm no: 353<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefere çıkacak donanma ihtiyacı için gerekli kerestenin kesilip gönderilmesi</b><br><br>Kıdvetü’n-nüvvâb ve’l-müteşerri‘în Yoros kazâsında nâibü’ş-şer‘ olan mevlânâ -zîde ilmuhû- tevkī‘-i refî‘-i hümâyûn vâsıl olucak ma‘lûm ola ki, inşâallâhu te‘âlâ evvel-i bahârda rûy-ı deryâya ihrâc mühim olan Donanma-yı hümâyûnum kalyonları ile ma‘an ihrâc olunacak fırkate kalyatalar inşâsı levâzımı içün Üsküdar muzâfâtından Adalar nâhiyesinde ve Yoros kazâsında bundan akdem kat‘ ve nakli fermân olan ecnâs-ı kereste bu âna değin kat‘ ve Tersâne-i âmire’me teslîmi ziyâde mühim ve muktezî iken hâlâ bu âna değin gelüp erişmeyip tehîre kalmağla imdi sen ki nâib-i mezbûrsun hâlâ Tersâne-i âmire’mde müceddeden inşâsı fermân olan fırkate ve kalyatalar için kazâ-i mezbûreden kat‘ ve nakl fermânım olan ecnâs-ı keresteleri mukaddemâ Tersâne-i âmirem tarafından gönderilen defter mûcebince bir gün evvel kat‘ ve nakletdirip bir ân evvel teslîm-i Tersâne-i âmirem olunmak ziyâde mühim ve muktezî olunmağla işbu emr-i şerîfim vardığı sâ‘atde kat‘â bir ferde bir dürlü illet ve bahâne etdirmeyip mukaddemâ fermânım olduğu üzere zikr olunan ecnâs-ı keresteleri bir gün evvel kat‘ ve iskele-i mezbûreye nakl ve sefinelere vaz‘ u tahmîl ve ber-vech-i müsâra‘at Tersâne-i âmireme nakl ve teslîm etdirilmek bâbında fermânım olmuşdur. Buyurdum ki hükm-i şerîfimle vardıkda bu bâbda sâdır olan emrim üzere amel edip sen ki nâib-i mezbûrsun zikr olunan ecnâs-ı keresteleri Devlet-i aliyyemin ehem ve a‘zam umûrundan olan Tersâne-i âmirem mühimmâtı lâzımesi içün olmağla bu bâbda bir ferde bir dürlü illet ve bahâne etdirmeyip mukaddemâ fermânım olduğu üzere gönderilen liman defteri mûcebince alâ-eyyi hâlin mu‘accelen tedârik ve kat‘ ve nakletdirmekde kemâl-i takayyüd ve ihtimâm eyleyip avk u tehîrden ve bir dürlü ihmâl ve müsâheleden be-gāyet ihtirâz eyleyip bir gün evvel sefinelere tahmîl ve mevsim-i deryâ ile teslîm-i Tersâne-i âmirem etdirdip işbu emr-i âlîşânımın mazmûn-ı münîfi birle âmil olasın, şöyle bilesin, alâmet-i şerîfime i‘timâd kılasın.<br><br>El-yevmü’s-sâmin ve’l-ışrîn şehri Şevvâli’l-mükerrem sene ışrîn ve mi'e ve elf.</p>          <br><a title="Önceki sayfa" style="text-decoration:none" href="./ayrmetin.php?idno=36804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>