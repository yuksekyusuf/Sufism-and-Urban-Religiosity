﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 268<br>Hüküm no: 282<br>Orijinal metin no: [96-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul Bab Mahkemesi kâtiplerinin, görevine devam etmediği halde maaş almaya devam eden Kâtip Sadullah Efendi’nin görevine son verilmesini istemeleri</b><br><br>Dârü’l-hilâfeti’l-aliyye Kādılığı Cânib-i Âlîsi’ne,<br><br>Müdâvimi bulunduğumuz İstanbul Bâb Mahkemesi ketebesinden Sadullah Efendi’nin mahkemeye hilâf-ı rızâ-yı âlî olarak devam etmediğinden başka mahkemeyi kendiye me’kel ittihâz ederek muhassasât-ı dâ‘iyânemiz miyânında olan ma‘lûmü’l-mikdâr maâşının çıkdıkça mahkemeye gelerek ahz u istifâ etmekte olduğundan ve meşhûd olan ahvâl-i nâ-marziye ve etvâr-ı gayr-ı lâyıkasından dolayı cümlemiz kendisinden müte’ezzi ve müteneffir olduğumuzdan mâ‘adâ kendisinin bundan akdem mahkemeye devamı hakkında fazîletlü nâib efendi taraflarından bi’d-defe‘ât tenbîhât-ı şedîde ve müessire icrâ kılınmış ise de asla ısgā etmeyip el-hâletü hâzihî adem-i devamda bulunduğu tutulan jurnallerden dahi müstebân kılınacağından şu hâlde mezbûrun ahvâl-i sâbıkā ve adem-i devamına binâen kaydının terkīniyle maâşının usûlü dâiresinde tevzî‘ ve taksîminin icrâsı husûsunun makām-ı mu‘allâ-yı meşîhat-penâhîye bâ-müzekkire arz ve inbâ buyurulması siyâkında işbu mazbata-i dâ‘iyânemiz bi’t-tanzîm takdîmine ictisâr kılındı, ol bâbda emr u irâde hazret-i men-lehu’l-emrindir.<br><br>Fî 27 Zilka‘de sene 304.<br><br>An-ketebei mahkeme-i mezkûr: es-Seyyid Mehmed Sâdık, Mesud, Ahmed, Rıza, Salih, Macid, eş-Şeyh Abdülaziz, Tevfik, Vehbi, Mustafa Âsım.<br><br>Ketebe-i mûmâ-ileyhimin işbu mazbatası muvâfık-ı maslahat görülmekle tasdîk kılındı.<br><br>Ser-kâtib-i mahkeme Ziyaeddin, Kâtib-i vekāyi‘-i İstanbul Halid, Mukayyid-i mahkeme Mehmed Rüşdü.<br><br>[97] Huzûr-ı Sâmî-i Hazret-i Fetvâ-penâhî’ye,<br><br>Bazı ifâde ve istid‘âyı şâmil İstanbul Bâb Mahkeme-i Şer‘iyyesi ketebesi dâ‘îleri tarafından tanzîm ve hâk-pây-ı âlî-i cenâb-ı meşîhat-penâhîlerine li-ecli’t-takdîm taraf-ı dâ‘iyâneme verilmiş olan bir kıt‘a mazbata manzûr-ı âlî-i hazret-i veliyyü’n-ni‘amîleri buyurulmak üzere leffen takdîm kılınmış ve icrâ-yı îcâbı menût-ı irâde-i aliyye-i hazret-i fetvâ-penâhîleri bulunmuş olmağla ol bâbda emr u fermân hazret-i veliyyü’l-emrindir.<br><br>Fî-gurreti Zilhicce sene 304.<br><br>Kādı-i Dârü’l-hilâfeti’l-aliyye<br><br>Mûcebince icrâsı kayd şüd.<br><br>Takdîm-i hülâsa: 1/1010<br><br>[98. sayfa boştur]</p>          <br><a title="Önceki sayfa" style="text-decoration:none" href="./ayrmetin.php?idno=36206"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36208"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>