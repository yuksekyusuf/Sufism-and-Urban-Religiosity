﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 757<br>Hüküm no: 921<br>Orijinal metin no: [119a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakizâde Esad Efendi’nin Südlüce’deki mülk menzilini Yusuf Efendi b. Hacı Hüseyin’e sattığı</b><br><br>Keşif.<br><br>Husûs-ı âti’l-beyânının mahâllinde tahrîri iltimâs olunmağın savb-ı şer‘den Mevlânâ Mustafa Efendi irsâl olunup ol dahi mahmiye-i İstanbul’da Muhtesib Karagöz mahallesinde sâkin mahrûse-i Bursa kazâsından münfasıl a‘lemül-ulemâ’i’l-mütebahhirîn efdalü fudalâi’l-müteverri‘în Bakizâde Esad Efendi b. el-mevla’l-merhûm Abdurrahman Efendi’nin menzil-i âlîlerine varıp zeyl-i vesîkada mastûrü’l-esâmî olan Müslimîn huzûrlarında akd-i meclis-i şer‘ eylediğinde mûmâ-ileyh Esad Efendi meclis-i ma‘kūd-ı mezbûrda hâlâ Matbah-ı âmire emîni olan iftihârü’l-emâcid ve’l-ekârim câmi‘ü’l-mehâmid ve’l-mekârim Yusuf Efendi b. el-Hâc Hüseyin tarafından ikrâr-ı câ’i’z-zikri tasdîka vekîl olup nehc-i şer‘î-i mu‘tebere üzere vekâleti sâbite olan li-ebeveyn birâderleri fahrü’l-akrân Hasan Ağa muvâcehesinde ikrâr ve takrîr-i kelâm edip havâss-ı Kostantıniyye muzâfâtından kasaba-i Hasköy’e tâbi‘ Südlüce nâm mevzi‘de vâki‘ silk-i mülk-i sahîhimde münselik bir tarafı merhûm Müfti Abdurrahim Efendi kethudâsı Mustafa Ağa mülküne ve tarafeyn tarîk-i hâs ve taraf-ı râbi‘i tarîk[a] müntehî dâhiliye ve hâriciye dört bâb tahtânî odaları ve iki sofa ve iki kenîfi ve bu müte‘addide su kuyularını ve eşcâr-ı müsmire ve gayr-ı müsmireli hadîkayı müştemil senede Sultan Bâyezid Vakfı’na doksan beş akçe mukāta‘ası olan mülk menzilimi bi-cümleti’t-tevâbi‘ ve’l-levâhık tarafeynden îcâb ve kabûlü hâvî üç yüz yetmiş esedî guruşa bey‘ ve teslîm eyleyip ol dahi vech-i muharrer üzere iştirâ ve tesellüm ve kabûl eyledikden sonra semeni olan meblağ-ı mârrü’z-zikr üç yüz yetmiş beş esedî guruşu hâlâ vekîl-i merkūm Hasan Ağa yedinden tamamen ahz u kabz eyledim min-ba‘d menzil-i mahdûd-ı mezbûr müvekkil-i müşârün-ileyh Yusuf Efendi’nin mülk-i müşterâsıdır keyfe mâ yeşâ’ ve yahtâr mutasarrıf olsun dedikde vâki‘ hâli mevlânâ-yı mezbûr mahâllinde tahrîr ve terkīm ba‘dehû ma‘an irsâl olunan Ahmed b. Ali ile meclis-i şer‘a gelip alâ-vukū‘ihî takrîr ve tefhîm etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ali Efendi b. Süleyman, Ahmed Efendi b. el-Hâc Abdi, Mustafa Ağa b. Durmuş, Umdetü’l-kuzât Abdurrahman Efendi b. Şaban, el-Hâc Ali b. Kurd, Mustafa Beşe b. Ali, Mahmud Bey b. Mustafa, Mehmed Ağa b. Ali, Cafer Çavuş b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b757"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o947"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>