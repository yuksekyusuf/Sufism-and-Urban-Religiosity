﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 116<br>Hüküm no: 103<br>Orijinal metin no: [10b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Osman Beşe’nin alamadığı Koçhisar Tuzlası yasakçılığı için ödediği paranın iadesi</b><br><br>Dergâh-ı âlî yeniçerilerinden sâhibü’l-kitâb Osman Beşe b. İbrahim mahfil-i kazâda yeniçeri tâ’ifesinin gediklilerinden Süleyman Beşe b. Abdullah mahzarında takrîr-i da‘vâ edip, mezbûr Süleyman Beşe tâ’ife-i mezbûreden kethüdâ-yı sarrâcî olmakla, bin yirmi altı senesinde vilâyet-i Karaman’da Koçhisar Memlahası yasakçılığını bana der-uhde edip yedimden altı bin akçe alıp kabz edip, ben dahi varıp zabt etmek murâd eylediğimde şark seferinde olan yeniçeri ağası tarafından Süleyman Beşe b. Abdullah nâm mumcu gelip kuvvet-i kāhire ile zabt edip bana zabt müyesser olmayıp ve vech-i merkūm üzre zabt müyesser olmadığını nâtık sâbıkan Karaman beğlerbeğisi olan emîrü’l-ümerâ’i’l-kirâm Mehmed Paşa ve medîne-i Konya kadısı olan kıdvetü’l-ulemâ’i’l-fihâm Ramazan Efendi’den yedimde arzlar ve nâ’ibü’ş-şer‘ olan Mevlânâ Mehmed b. Necmeddin’den hüccet-i şer‘iyye vardır, meblağ-ı merkūmu taleb ederim deyû ibrâz edip nazar olundukda, mezbûr Osman Beşe’nin takrîr-i meşrûhuna mutâbık bulunup, mersûm Süleyman Beşe istintâk olundukda, cevâbında fi’l-vâki‘ vech-i sâbık üzre meblağ-ı merkūm altı bin akçeyi mezbûr Osman Beşe’den alıp kabz etdim, lâkin zikr olunan yasakçılığı sene-i merkūmede mezbûr Osman Beşe zabt eyledi deyip gıbbe’l-inkâr mezbûr Süleyman Beşe’den beyyine taleb olundukda ityân-ı beyyineden izhâr-ı acz edip istihlâf eylediğinde mezbûr Osman Beşe dahi alâ vefki’l-mes’ûl yemîn billâhi te‘âlâ etmeğin meblağ-ı merkūm altı bin akçenin edâsıyla mezbûr Süleyman Beşe’ye tenbîh olunup, mâ vaka‘a bi’t-taleb ketb olundu ve yed-i tâlibine def‘ olundu. Tahrîren fi’l-yevmi’l-hâdî li sene seb‘a ve ışrîn ve elf.<br><br><br>Şuhûdü’l-hâl: Abdi Beşe b. Ali, Ali Beşe b. Abdullah, el-Hâc Ali b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24207"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24209"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>