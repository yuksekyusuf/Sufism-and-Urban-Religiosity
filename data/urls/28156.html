﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 137<br>Hüküm no: 131<br>Orijinal metin no: [27b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimo v. Hırsafi’nin Mirahor mahallesindeki evini Ahmed Bey Vakfı’na satması</b><br><br>Mahmiye-i İstanbul’da Mirahor mahallesinde sâkin Dimo v. Hırsafi nâm zimmî meclis-i şer‘-i şerîfde merhûm Ahmed Bey nâm sâhibü’l-hayr vakfına bi’l-fi‘il mütevellî olan işbu râfi‘ü’l-kitâb Ahmed Efendi b. İsmail Efendi mahzarında ikrâr ve takrîr-i kelâm edip mahalle-i mezbûrda vâki‘ bir tarafdan Yorgi nâm zimmî mülkü ve bir tarafdan Debbâğ Musa nâm kimesne mülkü ve bir tarafdan Manuk nâm zimmî mülkü ve bir tarafdan tarîk-i âm ile mahdûd mülk menzilimi cümle-i tevâbi‘ ve levâhıkı ile mütevellî-i mûmâ-ileyh Ahmed Efendi’ye tâmmü’l-vezn elli kıt‘a riyâlî guruşa bey‘ ve teslîm ol dahi mâl-ı vakf-ı mezbûr ile bi-tarîki’l-istiğlâl iştirâ ve tesellüm ve kabz edip semeni olan meblağ-ı mezbûr elli guruşu mütevellî-i müşârun-ileyh Ahmed Efendi yedinden bi’t-tamâm alıp kabz eyledikden sonra mütevellî-i mûmâ-ileyh Ahmed Efendi menzil-i mahdûd-ı mezbûru gıbbe’t-tahliyyeti’ş-şer‘î ve’t-tekābuzi’l-mer‘î târih-i kitâbdan üç sene tamâmına değin on sekiz guruş üç rub‘ guruşa bana îcâr ve teslîm ben dahi ber-vech-i muharrer üzere istîcâr ve kabûl eyledim dedikde gıbbe’t-tasdîki’ş-şer‘î menzil-i mahdûd-ı mezbûrun derkine ve şer‘an lâzım gelen ücret-i merkūmeye mahmiye-i mezbûrda el-Hâc Hüseyin mahallesinde sâkin Anastas v. Yani nâm zimmî ve mezbûr Dimo’nun zevcesi Kıymet bt. Askoli nâm nasrâniye emr ve kabûlü hâvî kefâlet-i sahîha-i şer‘iyye ile kefîl olduk dediklerinde mâ-vaka‘a bi’t-taleb ketb olundu.<br><br>Fî gurreti Muharremi’l-harâm li-sene mi’e ve elf.<br><br>Şuhûdü’l-hâl: Şeyh Ahmed Efendi b. Hamza, Abdülkadir Efendi b. İsmail, Seyyid Abdullah Efendi b. es-Seyyid Hasan Efendi el-İmâm, Halil Çelebi b. İlyas, Mustafa el-Müezzin, İsmail b. Ahmed el-Müezzin.</p>          <br><a title="Önceki sayfa" style="text-decoration:none" href="./ayrmetin.php?idno=28155"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28157"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>