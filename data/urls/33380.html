﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 125<br>Hüküm no: 96<br>Orijinal metin no: [29a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kanbur Hanı’ndaki on adet odayı kilitleyip memleketlerine giden kiracıların, odalarının açıldığı</b><br><br>Ma‘rûz<br><br>İstanbul’da Kantârcılar içinde vâkı‘ Kanbur Hânı demekle ma‘rûf bir bâb hânın müste’cirlerinden olup bundan akdem vilâyetlerine mürûrlarına irâde-i seniyye ta‘alluk etmiş olmağla ol-vechile hân-ı mezkûrun on bâb odalarında sâkinler olup mukaffelen terk ve ta‘tîl-birle vilâyetlerine giden on nefer kesânın odalarını ma‘rifet-i şer‘le feth ve küşâd ve derûnlarında mevcûd mütesâri‘u’l-fesâd olan eşyâları tahrîr ve semen-i misilleriyle âhara bey‘ olunup esmânı müste’cirden mezbûrûnun taraflarından vekîl-i müsbetleri zuhûruna değin kayyim nasbıyla bezzâzistâna vaz‘ ve oda-i mezkûreler kendülere teslîm olunmasını hân-ı mezkûrun mutasarrıfları olan hâcegân-ı dîvân-ı hümâyûndan Teşrîfâtî-i sâbık Ahmed Reşîd Efendi merhûmun evlâdından sagīre Zübeyde ve Âişe Hanımların ammeleri ve vasî-i mansûbeleri Fâtıma Hanım bt. Ömer ve sagīre Fâtıma Hanım’ın kezâlik vasî-i mansûbesi Necîbe Hanım bt. Abdullah ve sagīr Kemâleddin Bey ile Sâre Hanım’ın vasî-i mansûbeleri Hatice Hanım bt. Abdullah taraflarından vekîl-i şer‘îleri Hasan Ağa b. Mehmed iltimâs etmekle sâdır olan fermân-ı âlîlerine imtisâlen kıbel-i şer‘den meb‘ûs kâtib Mehmed Hidâyetullah Efendi dâ‘îleri ma‘an mürsel ümenâ-i şer‘le sâir cerîdede mazbûtu’l-esâmî kimesneler hâzır oldukları hâlde hân-ı mezkûra varıp oda-i mezkûrelerin [29b] kufullerini feth ve küşâd ve derûnlarında mevcûd mütesâri‘u’l-fesâd olan eşyalarını tahrîr ve semen-i misilleriyle âhara bey‘ ve esmânı müste’cirûn-ı mezbûrûnun taraflarından vekîl-i müsbetleri zuhûruna değin kıbel-i şer‘den kayyim nasb olunan hân-ı mezkûrun odabaşısı Dimitri v. Nikola zimmî ma‘rifetiyle mümzâ ve mahtûm bir kıt‘a defteriyle ma‘an kutu derûnuna mevzû‘an ve memhûren bezzâzistân-ı atîka vaz‘ olunduğu İstanbul Mahkemesi’nden huzûr.<br><br>Fî 18 Z sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33379"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33381"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o181"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>