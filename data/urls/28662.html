﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 340<br>Hüküm no: 246<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Çelebi b. Abdullah’ın vefat eden Osman Ağa b. Mehmed b. Abdullah’daki alacağının tahsili</b><br><br>Mahmiye-i İstanbul’da Sarı Nasuh mahallesinde sâkin el-Hâc İsmail Çelebi b. Abdullah meclis-i şer‘-i şerîf-i enverde mahmiye-i mezbûrede Ali kasabasında sâkin iken bundan akdem vefât eden Osman Ağa b. Mehmed b. Abdullah’ın verâseti hasran vârisesi olup tereke-i müteveffâ-yı mezbûra vâzı‘atü’l-yed olduğu lede’ş-şer‘i’l-enver mütehakkık olan halası Hamide bt. Ömer nâm hatun tarafından husûs-ı âti’l-beyâna vekîl olduğu zât-ı mezbûreyi ma‘rifet-i şer‘iyye ile ârifân Abdullah Efendi b. Mehmed ve Muslu Çelebi b. Veli nâm kimesneler şehâdetleriyle şer‘an sâbit olan Mehmed Çelebi b. Mustafa mahzarında ikrâr-ı tâm ve takrîr-i kelâm edip gāib ani’l-meclis Abdullah b. Piyale zimmetinde cihet-i deyn-i şer‘iyyeden elli beş guruş hakkım olmağla müteveffâ-yı mezbûrun hayatında mezbûr Abdullah beni meblağ-ı mezbûr elli beş guruş içün mütevefiye-i mezbûrun üzerine havâle-i sahîha-i şer‘iyye ile üçümüz bir meclisde iken havâle edip her birimiz dahi havâle-i mezkûreyi kabûl etdiğimizden sonra meblağ-ı mezbûrun dokuz guruşunu ba‘de’l-havâle müteveffâ-yı mezbûrun hayatında yedinden ahz u kabz edip bâkī kırk altı guruşu kable’l-ahz fevt olmağın tereke-i müteveffâ-yı mezbûra vâzı‘atü’l-yed olan mezbûre Hamide’den taleb ve da‘vâ ve müdde‘âmı şuhûd-ı udûlle isbât edip meblağ-ı mezbûru ahz sadedinde iken muslihûn tavassut edip da‘vâ-yı mezkûremden vekîl-i mezkûr Mehmed Çelebi ile otuz guruş üzerine sulh oldukda ben dahi sulh-i mezbûru kabûl ve bedel-i sulh olan meblağ-ı mezbûr otuz guruşu vekîl-i mezbûr Mehmed Çelebi yedinden bi’t-tamam ahz u kabz edip ziyâde müdde‘âm olan on altı guruşa müte‘allika âmme-i da‘vâdan mezbûr[e] Hamide’nin zimmetini ibrâ-yı âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşar min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Abdullah Çavuş b. Mehmed, Yakub [b.] Mehmed Çelebi, Abdullah Çelebi b. Mehmed, Mustafa Çelebi b. Veli, Mehmed Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o838"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>