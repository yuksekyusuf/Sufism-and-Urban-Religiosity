﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 203<br>Hüküm no: 346<br>Orijinal metin no: [57a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karga Hüseyin’in, Bulgurlu köyünde tasarrufunda olan vakıf tarlasında açılan kuyular ve su kanalları için aldığı para karşılığında bütün haklarından vazgeçtiği</b><br><br>Ma‘rûz<br><br>Vârid olan fermân-ı âlîlerine imtisâlen taraf-ı şer‘den irsâl olunan Mehmed Efendi dâ‘îleri merhûm Hüdaî eş-Şeyh Mahmud Efendi’nin vakfı olan Bulgurlu karyesi toprağında vâki‘ zikri âtî tarlaya varıp akd eylediği meclis-i şer‘de sahib-i fahrü’l-mevâli’l-izâm [sâhib-i] arzuhâl Saadeddin Efendi dâ‘îlerinin vekîl-i sâbitü’l-vekâlesi İsmail Ağa derûn-ı arzuhâlde mastûrü’l-ism olan Karga Hüseyin ile ba‘de’l-mürâfa‘a ve’l-münâza‘a merkūm Karga Hüseyin vakf-ı mezkûrdan olup taht-ı tasarrufunda olan etrâf-ı erba‘ası kendinin âhar tarlası ve arsa-i hâliye ve tarîk-ı âm ile mahdûd üç aded bi’r-i mâîyi müştemil bir dönüm mikdârı akd-i meclis-i şer‘ olunan tarlasın ve zikrolunan âhar kebîr tarlasından dahi bast-ı kanavât ve icrâ-yı mâ için tûlen üç yüz zirâ‘ ve arzan iki zira‘ mu‘ayyen ve ma‘lûm arsasını müvekkil-i mûmâ-ileyh hazretlerine yüz seksen guruş bedel mukābelesinde bâ-ma‘rifet-i mütevelli-i vakf-ı mezkûr ferâğ ve tefvîz eyledikde vekîl-i mezbûr dahi bi’l-vekâle tefevvüz ve kabûl eyledikden sonra merkūm Hüseyin bedel-i merkūm yüz seksen guruş ile zikrolunan bacalar hafr olundukda tarlasında mezrû‘ olup taklîb olunan alef zararı için dahi bi’t-terâzî on beş guruş ki cem‘an yüz doksan beş guruşu bi’t-tamam ahz u kabz eyleyip zikirleri mürûr eden tarla ve âb-ı râh ve hâsıl olan mâ-i lezîzde ve alef zararına müte‘allika âmme-i de‘âvî ve mutâlebâtdan müvekkil-i mûmâ-ileyh hazretlerinin zimmetlerini ibrâ’ ve ıskāt edip bu vechile kat‘-ı nizâ‘ eylediklerin mezbûr dâ‘îleri mahâllinde tahrîr ba‘dehû ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ eylediği huzûr-ı âlîlerine i‘lâm olundu.<br><br>Fî 14 Cumâdelûlâ sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o252"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>