﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 139<br>Hüküm no: 134<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife bt. Mustafa’nın Çerağî Hasan mahallesindeki evini kocası Mustafa Çelebi’ye satması</b><br><br>Mahmiye-i İstanbul’da Akşemseddin mahallesinde sâkine olup zâtı ma‘rifet-i şer‘iyye ile ârifân Halil Efendi b. Mustafa ve Hüseyin Ağa b. Abdullah ta‘rîfleriyle mu‘arrefe olan Afife bt. Mustafa nâm hatun meclis-i şer‘-i şerîf-i enverde hâlâ zevci olan işbu bâ‘isü’l-kitâb Mustafa Çelebi mahzarında bi’t-tav‘i’s-sâf ikrâr u i‘tirâf edip akd-i âtî sudûruna değin silk-i mülk-i sahîhimde münselik olup mahmiye-i mezbûrede Çerağî Hasan mahallesinde vâki‘ bir tarafdan bazen İsmihan Hatun mülkü ve bazen el-Hâc Evhad Vakfı ve bir tarafdan el-Hâc Mustafa mülkü ve bir tarafı Mâlcı Evhad Abdurrahman Çelebi mülkü ve bir tarafı tarîk-i âm ile mahdûd, dâhiliyyesi fevkānî iki oda ve bir sofa ve bir matbah ve bir kilâr ve zât-ı eşcâr-ı müsmire ve gayr-ı müsmire bahçe ve kenîf ve hâriciyyesi tahtânî bir oda ve ahırı müştemil mülk menzilimi bi-cümleti’t-tevâbi‘ ve’l-levâhık dört yüz esedî guruşa zevcim mezbûr Mustafa Çelebi’ye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve temlîk ve teslîm, ol dahi iştirâ ve kabûl ve temellük ve tesellüm eyledikden sonra semeni olan meblağ-ı mezbûr dört yüz esedî guruşu yedinden tamâmen alıp kabz ve tesellüm eyledim, ba‘de’l-yevm menzil-i mahdûd-ı mezbûr mezkûr Mustafa Çelebi’nin mülk-i müşterâsıdır, keyfe mâ yeşâ’ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâbi‘ aşer min-Muharremi’l-harâm li-sene mi’e ve elf.<br><br>Şuhûdü’l-hâl: Abdi Efendi b. eş-Şeyh Ahmed el-İmâm, Mehmed Çelebi b. Abdi Efendi, Halil Efendi b. Mustafa, Eyüb Beşe b. Abdullah, Hüseyin Çelebi b. Şaban, Hüseyin Ağa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28158"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28160"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>