﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 98<br>Hüküm no: 52<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe’nin Ömer Sipahi’den dava ettiği Çerkes asıllı Süleyman’ın hür olduğu</b><br><br>Ma‘rûz,<br><br>Sâhib-i arzuhâl Mustafa Beşe b. Hüseyin medîne-i Kütahya mahkemesinde muhzırbaşı olup İstanbul’da müsâfiren sâkin derûn-ı arzuhâlde mezkûrü’l-ism Ömer Sipâhî b. Mehmed ile mahfil-i şer‘iyyâtda terâfu‘larında sene-i sâbıkā Ramazan-ı şerîfi’nin on beşinci günü medîne-i mezbûrede Çerkesiyyü’l-asl abd-i memlûküm olmak üzere yedimde olan ela gözlü, sarı kaşlı, üç yüz doksan guruş kıymetli Süleyman nâm-ı diğer Mustafa nâm şâbb-ı emred gulâmımı mezbûr Ömer Sipâhî’ye bi-tarîkı’l-emâne def‘ ü teslîm edip ol dahi ber-vech-i muharrer kabz ve tesellüm etmiş idi. Hâlâ gulâm-ı mezbûr yedinde mevcûde ise gulâmımı, müstehlek ise ba‘de’s-sübût kıymet-i mezkûresini taleb ederim deyü ba‘de’d-da‘vâ ve’l-inkâr, müdde‘î-i mezbûr ber-vech-i muharrer müdde‘âsını otuz günden beri bir vechile isbât edemeyip talebiyle mezbûr Ömer Sipâhî’ye muvâcehesinde vech-i şer‘î üzere yemîn verilip mûcebiyle müdde‘î-i mezbûr Mustafa Beşe husûs-ı mezkûr için mezbûr Ömer Sipâhî’ye bilâ-beyyine-i âdile bî-vech mu‘ârazadan men‘ olunduğundan mâ‘adâ mezbûr Mustafa Beşe târîh-i mezbûrda medîne-i mezbûre kādısı mevâlî-i kirâmdan es-Seyyid Halil Efendi huzûrunda şâbb-ı mezbûrdan Rumeli’de Mahmud Ağa nâm kimesneden Çerkes gulâmı olmak üzere seni iki yüz elli guruş semen-i medfû‘a iştirâ eyledim, kölemsin deyü da‘vâ, şâbb-ı mezbûr dahi ben Rumeli’de Kırkkilise kazâsına tâbi‘ Büyüktarla nâm karye ahâlîsinden hürrü’l-asl olup kat‘â rıkka inkıyâdım sebk etmeyip seni kahvehânemde şerîk edeyim deyü beni ayardup götürmüş idi deyü hürrü’l-asl olduğunu da‘vâ eyledikde tarafeyn beyâna havâle kırk gün mikdârı imhâl olundukda tarafeynin beyyineleri olmayıp husûs-ı mezkûrda kavil gulâm-ı mezbûrun olmağla yedine verilen hüccet-i şer‘iyye mantûkunca sebîli tahliye olunmuş idi deyü medîne-i mezbûre ahâlîsinden meclis-i şer‘a hâzırûn olan el-Hâc Yusuf b. Hasan ve Mehmed Ağa b. Mesud ve Harâccı es-Seyyid Ali Ağa b. es-Seyyid Ali ve es-Seyyid Halil b. Mehmed nâm dört nefer kimesneler haber verdikleri huzûr-ı âlîlerine i‘lâm olundu.<br><br>Fî 15 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42157"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42159"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>