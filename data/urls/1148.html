﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 289<br>Hüküm no: 245<br>Orijinal metin no: [70b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Sandıkçı Ahmed’in Hıfzı Mustafa Paşa’da olan alacağının varislerince tahsil olunması</b><br><br>Ma‘rûz,<br><br>Derûn-ı i‘lâmdan isimleri mezkûr müteveffâ Sandıkçı Ahmed b. el-Hâc Ali b. Abdullah’ın verese-i münhasırasından zevce-i menkûha-i metrûkesi Gözlika bt. Mustafa nâm hatun ile sulbî kebîr oğlu Ali Bey ve sulbiye kebîre kızları Âişe ve Fâtıma hatunlar taraflarından vekîl-i müsbet-i şer‘îleri Abdülkerim Ağa b. Bağran? nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde kezâlik derûn-ı i‘lâmda isimleri mezkûr atûfetlü Hıfzı Mustafa Paşa hazretleri taraflarından husûs-ı âti’l-beyânda vekîl-i müseccel-i şer‘îleri Hasan Ağa b. Hasan muvâcehesinde derûn-ı i‘lâm-ı mezkûrda tasrîh ve beyân olunduğu üzere müvekkillerim mezbûrûnun müvekkil-i müşârün-ileyh zimmetlerinde mahkûmün-bih alacakları olan dört bin altı yüz yetmiş altı guruş müvekkil-i müşârün-ileyhe bu def‘a vekîl-i mezbûr Hasan Ağa yediyle bana def‘ ü teslîm, ben dahi yedlerinden bi’l-vekâle tamâmen ve kâmilen ahz u kabz edip min-ba‘d meblağ-ı mahkûmün-bih-i mezkûr dört bin altı yüz yetmiş guruşdan müvekkillerim mezbûrûnun paşa-yı müşârün-ileyh zimmetlerinde bir akçe ve bir habbe alacakları kalmamağla bi’l-cümle husûs-ı mezkûre müte‘allika da‘vâdan müvekkil-i Paşa-yı müşârün-ileyhe izâfetle vekîl-i merkūm Hasan Ağa’nın zimmetini bi’l-vekâle kabûlü hâvî ibrâ ve iskāt eyledim deyü ikrâr ve tasdîkleri tescîl ve huzûr-ı âlîlerine i‘lâm olundu.<br><br>Fî 11 C sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1147"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1149"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>