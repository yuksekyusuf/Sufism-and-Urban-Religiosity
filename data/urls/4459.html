﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 202<br>Hüküm no: 180<br>Orijinal metin no: [24b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Yazıcı b. Davud’un alacaklısı olduğu yazıcısı Halil Çelebi b. Hacı Ahmed’le sulh olup birbirlerinin zimmetini ibra ettikleri</b><br><br>Mahmiye-i İstanbul’da Cibalikapısı kurbünde Seferikoz Mahallesi’nde sâkin Mehmed Yazıcı b. Davud meclis-i şer‘-i şerîf-i enverde mukaddemâ yazıcısı olan işbu râfi‘u’l-kitâb Halil Çelebi b. el-Hâc Ahmed mahzarında ikrâr ve takrîr-i kelâm edip mezbûr Halil Çelebi yazıcım olmağla zimem-i nâsdan cem‘ ve tahsîl eylediği akçeden yirmi bin iki yüz akçesini kendi mesârifine sarfla istihlâk edip yedime meblağ-ı mezbûr cihet-i karzdan deynimdir deyü temessük vermişidi deyü meblağ-ı mezbûru merkūm Halil Çelebi’den taleb ve da‘vâ eylediğimde ol dahi beynimizde olan hesâbda galat vâki‘ olmağla temessük-ı mezbûr sehven verilmişidi deyü nizâ‘a tasaddî etmekle beynimizde münâza‘ât-ı kesîre ve muhâsamât-ı ekîde vâkı‘a olmuş idi el-hâletü hâzihî beynimize muslihûn tavassut edip meblağ-ı mezbûr mutâlebesinden beni mezbûr Halil Çelebi ile beş bin yedi yüz akçeye sulh eylediklerinde ben dahi sulh-ı mezbûru kabûl eylediğimden sonra bedel-i sulh-ı mezbûr el-ân dahi mezbûr Halil Çelebi yedinde olmağla bedel-i sulh-ı mezbûrdan mâ‘adâ on dört bin beş yüz akçeye ve târih-i kitâba gelince beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan ben mezbûr Halil Çelebi’nin zimmetini ibrâ-i âm ile ibrâ ve iskāt edip ol dahi ücretine ve sâir târih-i kitâba gelince âmme-i da‘vâdan benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 5 min-Cumâdelûlâ sene 1121<br><br>Şuhûdü’l-hâl: Mustafa Çelebi b. Şa‘ban, Ali b. İvaz, Hasan b. Mustafa, Ali b. Bâli, Süleyman b. Abdullah, Hasan b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>