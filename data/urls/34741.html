﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 138<br>Hüküm no: 88<br>Orijinal metin no: [37-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mısır tüccarından Ali Ağa’nın belli şartla Gümüşçü Oseb’den satın aldığı simli zarfların bir kısmını geri alması talebiyle açtığı davada iddiasını ispat edemediği</b><br><br>Ma‘rûz<br><br>Mısır tüccârından sâhib-i arzuhâl Ali Ağa b. Mustafa nâm kimesne meclis-i şer‘-i münîrde kuyumcu tâifesinden derûn-ı arzuhâlde ismi mastûr Sîmci Oseb v. Haçador nâm zimmî m[uvâcehesinde] bin iki yüz elli beş senesi hilâlinde mersûm Oseb zimmî mâlından altın üzerine minekârî on aded zarfların beherini altı yüz guruşdan cem‘an altı bin guruş semen tesmiyesiyle bana bi-safkatin vâhidetin bey‘ ü temlik ve teslîm eylediğinde ben dahi ber-vech-i muharrer iştirâ ve temellük ve kabz ü kabûl edip semen-i mezkûr altı bin guruşu kable’l-mufâraka mersûm Oseb zimmîye def‘ ü teslîm etmiş idim lâkin ben zikr olunan zarfları Mısr-ı Kāhire’ye götürüp bey‘ edemez isem yine mersûm Oseb zimmîye geri red etmek şartıyla iştirâ etmiş idim el-hâletü hâzihî zikrleri mürûr eden zarfların altı adedini Kāhire-i mezkûrede bey‘ edemeyip Âsitâne-i seniyye’ye getirmemle zikr olunan zarfların yedimden [38] ahz birle semenleri olmak üzere makbûzu olan üç bin altı yüz guruşu mersûm Oseb zimmîden hâlâ istirdâd ederim deyü da‘vâ ettikde mersûm Oseb zimmî dahi cevâbında zikrleri mürûr eden zarfları beherini altışar yüz guruşdan cem‘an altı bin guruş semen-i medfû‘ ve makbûza bey‘ini ikrâr ve müdde‘î-i merkūm ber-minvâl-i muharrer şart müdde‘âsını inkâr etmekle müdde‘î-i merkūm Ali Ağa ber-minvâl-i meşrûh şart müdde‘âsını isbâtdan ızhâr-ı acz edip talebiyle mersûm Oseb zimmî bi’l-muvâcehe ber-nehc-i şer‘î tahlîf olunmağın mûcebiyle müdde‘î-i merkūm Ali Ağa da‘vâ-yı mezkûresiyle mersûm Oseb zimmîye bilâ-beyyine mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 11 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>