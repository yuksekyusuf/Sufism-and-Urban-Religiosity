﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 673<br>Hüküm no: 798<br>Orijinal metin no: [101a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Sirkecibaşı Mehmed Ağa’nın vasiyeti üzerine köle ve cariyeleri olan Şahin, Canan ve Gülüstan’a üçer bin akçe verildiği</b><br><br>Husûs-ı âti’l-beyânın mahâllinde tahrîri iltimâs olunmağın kıbel-i [şer‘-i] mutahhardan Mehmed Efendi irsâl olunup ol dahi mahmiye-i İstanbul’da Âşık Paşa mahallesinde Yahya Paşazâde Sarayı demekle ma‘rûf menzile varıp zeyl-i rakīmde mastûrü’l-esâmî Müslimîn huzûrunda akd-i meclis-i şer‘-i kavîm eyledikde bundan akdem maktûlen vefât eden Sirkecibaşı Mehmed Ağa’nın mu‘takı Şahin nâm kimesne ve mu‘takaları Canan ve Gülistan nâm hatunlar meclis-i mezbûrda müteveffâ-yı mezbûrun muhallefâtına vâzı‘atü’l-yed olan zevce-i metrûkesi Âişe bt. Abdullah nâm hatun tarafından tasdîk-i âtîye vekîli ve hâlâ zevci olan Hüseyin Ağa b. Abdullah nâm kimesne mahzarında her biri ikrâr-ı tâm ve takrîr-i kelâm edip müteveffâ-yı mezbûrun mâlından her birimize üçer bin akçe verilmek üzere vasiyyet edip sülüs-i mâlı dahi vefâ etmekle her birimiz üçer bin akçeyi mezbûr Âişe Hatun yedinden bi’t-tamam ahz u kabz eyledik zimmetinde bir akçe ve bir habbe bâkī kalmadı dediklerinde gıbbe’t-tasdîk vâki‘ hâli mevlânâ-yı mezbûr mahâllinde tahrîr ve ba‘dehû meclis-i şer‘a gelip ma‘an irsâl olunun Muharrem b. Abdullah ile alâ-vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: el-Hâc Mahmud b. Abdullah, Ali Ağa b. Sefer, Şaban Efendi b. Hasan, Memi Efendi b. Mehmed el-müderris, el-Hâc Mustafa b. Hızır, Ömer Ağa b. Osman, Hasan Efendi b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=25684"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25686"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b673"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o965"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>