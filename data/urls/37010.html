﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 150<br>Hüküm no: 66<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Efendi’nin hanımı Ayşe Hatun’a ait mehir bedelinin terekeden ödenmesi</b><br><br>Mahmiye-i İstanbul’da Cevvîzâde mahallesi ahâlîsinden olup hacc-ı şerîfden gelirken vefât eden Mehmed Efendi b. Mustafa’nın verâseti zevce-i menkûha-i metrûkesi Şerife Âişe Hatun bt. es-Seyyid Ömer ile sulbî sagīr oğlu Abdullah’a münhasıra oldukdan sonra mezbûre Şerife Âişe Hatun tarafından husûs-ı âti’l-beyânda vekîl olduğu zâtını ma‘rifet-i şer‘iyye ile ârifân mahalle-i mezbûrede sâkin Ali Efendi b. Mustafa ve Mustafa Çelebi b. Receb şehâdetleri ile mahzar-ı hasm-ı câhidde sâbit olup sübût-ı vekâletine hükmolunan babası bâ‘isü’l-kitâb es-Seyyid Ömer Çelebi b. es-Seyyid Abdurrahman mahfil-i kazâda sagīr-i mezbûr Abdullah’ın tesviye-i umûruna kıbel-i şer‘den vasî nasb olunup bi-hasebi’l-vesâye terekesine vaz‘-ı yed eden Süleyman Ağa b. Mustafa mahzarında bi’l-vekâle üzerine da‘vâ ve takrîr-i kelâm edip müteveffâ-yı mezbûr Mehmed Efendi b. Mustafa tezevvüc murâd ettikde bundan yirmi bir sene mukaddem İzmir’de iki yüz elli guruş mehr-i müeccel tesmiyesiyle müvekkile-i mezbûremi tezevvüc ve kabûl edip hattâ müteveffâ-yı mezbûr hâl-i kemâl-i sıhhatinde zevcem mezbûre Şerife Âişe’nin zimmetimde iki yüz elli guruş mehr-i müeccel hakkı vardır deyü huzûr-ı Müslimînde ikrâr ve işhâd ettikden sonra müvekkile-i mezbûre mehr-i müecceli olan iki yüz elli guruşun elli guruşunu zevci merhûm Mehmed Efendi’ye hîbe-i tâm ile hîbe ol dahi kabûl ettikde meblağ-ı bâkī iki yüz guruşu kable’l-edâ fevt olmağla yed-i vasîde olan tereke-i vâfiyesinden taleb ederim suâl olunsun dedikde gıbbe’s-suâl ve’l-inkâr vekîl-i merkūm es-Seyyid Ömer Çelebi’den müdde‘âsına beyyine taleb olundukda udûl-ı Müslimînden zikr olunan Ali Efendi b. Mustafa ve Mustafa Çelebi b. Receb li-ecli’ş-şehâde meclis-i şer‘a hâzırân olup istişhâd olundukda fi’l-hakīka müteveffâ-yı mezbûr Mehmed Efendi b. Mustafa hâl-i kemâl-i sıhhatinde zevcem mezbûre Şerife Âişe Hatun’a zimmetimde iki yüz elli guruş mehr-i müeccel deynim vardır deyü huzûr-ı Müslimînde ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın meblağ-ı mevhûbundan gayrı bâkī kalan iki yüz guruş hakkını zevci müteveffâ-yı mezbûrdan almayıp ve turuk-ı şer‘iyyeden bir tarîk ile zimmetini ibrâ etmediğine müvekkile-i mezbûre ber-vech-i şer‘î üzere tahlîf olundukdan sonra mûcebiyle ba‘de’l-hükm mâ-vaka‘a kayd-şüd.<br><br>Fî 20 Muharrem sene 1110<br><br>Şuhûdü’l-hâl: İsmail Çelebi b. Mehmed, Mehmed Efendi b. ( ) Kâtib, Abdurrahman Efendi b. Ahmed, Hasan Çelebi b. Abdullah, Abdülmuti Efendi b. ( ), Mukayyid Mustafa Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37009"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37011"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1223"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>