﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 377<br>Hüküm no: 470<br>Orijinal metin no: [95b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Ahmed Beşe’nin Uncu Agob aleyhindeki alacak davasında anlaşma sağlanması</b><br><br>Ma‘rûz,<br><br>Sâhib-i arzuhâl Çörekçi Ahmed Beşe b. Mustafa mahfil-i şer‘iyyâtda derûn-ı arzuhâlde mezkûrü’l-ism Uncu Agob v. Avanis zimmî muvâcehesinde mezbûr Agob zimmîye yedi seneden beri cihet-i karzdan un bahâsından ba‘de külli’l-hesâb zimmetimde olan altı yüz iki guruş deynime takās olmak üzere bundan akdem ayda beş guruşdan otuz altı ayda cem‘an yüz seksen guruş ve bilâ-devr-i şer‘î doksan guruş ki cem‘an iki yüz yetmiş guruş vermiş iken mezbûr Agob zimmî takās ve mahsûb-ı deyn-i mezkûr altı yüz iki guruşu işbu bin yüz yetmiş bir senesi Şevvâli’nin yirmi dördüncü günü bâb mahkemesinden verilen işbu i‘lâm-ı şer‘î mantûkunca benden tamâmen ahzetmiş idi. Hâlâ ber-vech-i muharrer mukaddemâ kendüye verdiğim meblağayn-i mezbûreyn cem‘an iki yüz yetmiş guruş zimmetinde kalıp hattâ mezbûr Agob zimmî i‘lâm-ı mezkûrdan sonra Molla Gürânî’de Çörekçi dükkânımda ber-vech-i muharrer iki yüz yetmiş guruşu i‘lâm-ı mezkûrdan mukaddem yedimden kabzını ve deyn-i mezkûrdan ziyâde olup zimmetinde bana deyni olduğunu ikrâr dahi etmekle hâlâ taleb ederim deyü ba‘de’d-da‘vâ ve’l-münâza‘a, müdde‘î-i mezbûr Amed Beşe ber-vech-i muharrer ziyâde iki yüz yetmiş guruş da‘vâsından merkūm Agob zimmî ile yüz elli yedi buçuk bedel-i makbûza sulh olup mâ‘adâsına ve târîh-i i‘lâma gelince ma‘lûmen ve mechûlen beynlerinden cereyân eden hukūk-ı sâireye müte‘allika âmme-i da‘vâdan mezbûr Agob ile oğulları Zeko ve Avanis’den her birinin zimmetlerini ibrâ ve iskāt edip mezbûr Agob zimmî dahi medfû‘u olan bedel-i sulh-ı mezbûr yüz elli yedi buçuk guruşa ve târîh-i i‘lâma gelince ma‘lûmen ve mechûlen hukūk-ı sâireye müte‘allika âmme-i da‘vâdan mezbûr Ahmed Beşe’nin zimmetini ibrâ ve iskāt [ve] her biri âharın ibrâsını dahi tasdîk ve kabûl etmeğin kat‘-ı nizâ‘ etdikleri bi’l-iltimâs huzûr-ı âlîlerine i‘lâm olundu. El-emru li-men-lehü’l-emr.<br><br>Fî 20 min-Muharremi’l-harâm sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42575"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42577"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>