﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 45<br>Hüküm no: 6<br>Orijinal metin no: [3-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arapgir kazasından Ermeni Hayırlıoğlu Haci Serkiz’in emaneten ev hissesine el koyan Bakkal Abraham’dan hissesini almak üzere Gözübüyükoğlu Arakil Efendi’yi vekil tayin etmesi</b><br><br>İbrahim, vekâlet<br><br>Numara: 33, 40 guruş.<br><br>Harput vilâyet-i celîlesine tâbi‘ Arapgir kazâsı mahallâtından Berenge mahallesinde sâkin teba‘a-i Devlet-i Aliyye’nin Ermeni milletinden Hayıroğlu Haci Serkiz v. Kirkor v. Atam tarafından ber-vech-i âtî vekâlet iddi‘â eden işbu bâ‘isü’r-rakīm teba‘a-i merkūmenin Protestan milletinden Cezâ Dâiresi ketebesinden Gözübüyükoğlu Arakil Efendi v. Ohannes v. Kigork m. zikri âtî menzil hissesine bi’l-emâne vâzı‘ü’l-yed olan Bakkāl Abraham v. Yani muvâcehesinde üzerine da‘vâ ve takrîr-i kelâm edüp Emîr Ahmed el-Buhârî hazretlerinin dâmâd-ı mükerremleri Mehmed Çelebi Vakfı musakkafâtından Beyoğlu civârında Pangaltı’nda Çimen sokağında vâki‘ iki yüz yirmi dokuz numara ile murakkam ma‘lûmü’l-hudûd ve’l-müştemilât şehriye seksen akçe icâre-i müeccelelü bir bâb menzilin nısf hisse-i şâyi‘ası gāib-i merkūmun bâ-sened-i hâkānî taht-ı tasarrufunda ve merkūm Abraham nısf hisse menzil-i mezkûra gāib-i merkūmun teslîmiyle bi’l-emâne vâzı‘ü’l-yed olup ancak gāib-i merkūm ber-vech-i muharrer mutasarrıf olduğu nısf hisse-i mezkûreyi merkūmun yedinden nez‘ü kabza ve ba‘de’l-kabz bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzunu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup sene-i sâbıkā Cemâziyelâhire’sinin yirmi dokuzuncu günü târihiyle müverraha Arapgir kazâsı nâibi Ali el-Naci Efendi’nin imzâ ve hâtemini hâviye bir kıt‘a vekâlet hücceti ve hüccet-i mezkûrenin zahrında muharrer Bidâyet Mahkemesi’nin memhûr mazbatası mantûklarınca târih-i mezkûrda mahkeme-i mezbûrede nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup nısf hisse menzil-i mezkûrdan keff-i yed ve vech-i lâyıkıyla bana teslîme merkūm Abraham’a tenbîh olunmak murâdımdır dedikde gıbbe’s-suâl ol dahi cevâbında nısf hisse menzil-i mezkûr gāib-i merkūmun ber-vech-i muharrer tasarrufunda olup kendüsü dahi ber-vech-i muharrer bi’l-emâne vâzı‘ü’l-yed olduğunu ikrâr mâ‘adâ müdde‘î-i merkūmun vekâlet müdde‘âsını inkâr şüd, ilâ-âhirihî.<br><br>Fî 17 Şa‘bân sene [1]300<br><br>Şühûdü’l-hâl: Mehmed Emin b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b045"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o368"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>