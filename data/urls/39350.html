﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 90<br>Hüküm no: 58<br>Orijinal metin no: [9b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Hasan Çavuş’tan küçük oğlu Mehmed’e intikal eden çiftliğin ninesi Raziye bt. Hüsrev’e kiraya verildiği</b><br><br>Mahrûse-i Kostantıniyye’de Hacı Ahmed mahallesinde bundan akdem müteveffâ olan Hasan Çavuş’un Mehmed nâm sulbî sagīr oğlunun vasiyy-i muhtârı olan Mehmed Bey b. Hasan nâm râcil mahfil-i şer‘-i hatîrde bâ‘isetü’l-kitâb sagīr-i mezbûrun ceddesi Râziye bt. Hüsrev nâm hatun mahzarında ikrâr-ı tâm ve takrîr-i kelâm edip sagīr-i mezbûra babası müteveffâ-yı mezkûrdan intikāl edip Havâss-ı Kostantıniyye kazâsında vâki‘ mezbûr Hasan Çavuş’a intimâ ile tahdîd ve tavsîfden müstağnî olup çiftlik ta‘bîr olunan menzili âmme-i levâhik ve tevâbi‘i ve mezâri‘ ve merâfıkı ile ve içinde mevcûd olan bir çift su sığırı ve bir çift kara sığırı ve dört ineği ve iki buzağı ve iki merkebi ve bir güğümü ve bir sahanı ve bir leğen ve bir tas ve bir şiş ve bir tâbe ve üç çapa ve üç küçük saban demiri ve iki büyük saban demiri ve üç balta ve bir poladlı keser ve bir küçük keseri ve üç kebîr burgu ve bir testere ve iki bel ve iki demir küskü ve iki kazma ve bir demir tarak ve üç el orağı ve üç küçük burgu ve bir ışkı ve bir varya ve bir küp ve üç tekne ve üç çuval ve üç gırbâl ve bir külünk ve üç el çapası ve bir gerşine? ve bir bukağı ve iki köhne kilim ve üç araba ve iki boyunduruk ve iki saban ağacı ve iki kara sığırı boyunduruğu mezbûre Râziye’ye târih-i kitâb gününden bir yıl tamâmına varınca ecr-i misli olan on bin akçe ücret-i müeccele ile îcâr ve teslîm eyledim, ol dahi istîcâr ve tesellüm eyledi dedikde mezbûre dahi vasiyy-i merkūmu kelimât-ı meşrûhasında bi’l-müvâcehe tasdîk ve bi’l-müşâfehe tahkīk edip ve zikr olunan çiftlikde hâlâ mevcûd olan keyl-i İstanbulî ile yüz keyl alef ve beş kaz ve on tavuk dahi yedinde ve zabtında olduğuna mu‘terife olmağın ba‘dehû ücret-i mezbûreye merkūme Râziye’nin zevci İskender nâm yeniçeri ve Rıdvan Bey b. Abdullah kefîl olduklarında mâ vaka‘a gıbbe’t-taleb ketb olundu. (Mühür) [10a] mâ vaka‘a gıbbe’t-taleb ketb ve imlâ olundu.<br><br>Hurrire fî-gurreti Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Zahrü’l-akrân Ali Subaşı b. Mustafa Ağa, Mehmed Beşe b. Lütfullah, Mehmed b. Yusuf, Receb b. Abdullah, İbrahim Çelebi b. Ahmed, Murad b. Abdullah, Mustafa Bey el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=39349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>