﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 402<br>Hüküm no: 299<br>Orijinal metin no: [95b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Görevli olarak Akdeniz tarafına gönderilen Abdullah Kapudan’ın gerekli olan alet ve edevatı teslim aldığı</b><br><br>Husûs-ı âti’z-zikrin mahâllinde ketb ve tahrîri içün sâdır olan fermân-ı şerîfe imtisâlen savb-ı şer‘den irsâl olunan İbrahim Efendi b. Mehmed el-Hamîdî Tersâne-i âmire’de vâki‘ kapudanpaşalara mahsûs yalı ta‘bîr olunur dîvânhâneye varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i Nebevî olundukda yedek ta‘bîr olunur sefînenin kapudanı olan fahrü’l-eşbâh Abdullah Kapudan b. el-merhûm Cafer Kapudan meclis-i ma‘kūd-ı mezbûrda hâlâ Tersâne-i ma‘mûre emîni olan umdetü’l-emâcid ve’l-ekârim câmi‘u’l-mehâmid ve’l-mekârim Yusuf Efendi b. Mustafa mahzarında ikrâr-ı tâm ve takrîr-i kelâm edip hâlâ ben işbu sene-i mübârekede sefîne-i mezbûre ile Akdeniz tarafına memûr olmağla mûmâ-ileyh Yusuf Efendi’nin yedine verdiğim mümzâ ve mahtûm mahzen defteri mûcebince müceddeden binâ olunan sefîne-i mezbûrenin top ve lenger ve esbâb-ı âhen ve bâd ü bân ve resen ve seren ve kürek ve tente ve tentelete ve direk ve bi’l-cümle lâzım olan cemî‘-i âlâtımızı mûmâ-ileyh Yusuf Efendi yedinden bi’t-tamam ahz u kabz eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr İbrahim Efendi mahâllinde ketb ve tahrîr ba‘dehû ma‘an irsâl olunan İbrahim b. Mehmed ve Ali [b.] Mehmed ile meclis-i şer‘a gelip alâ vukū‘ıhî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fî 8 min-Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: el-Hâc Hasan Ağa b. ( ), Yalnızkürk dâmadı Hüseyin Ağa, Süleyman Ağa b. Mustafa, Ahmed b. Ahmed, Ebûbekir Efendi, İbrahim Efendi b. Ahmed, Halil Ağa b. Abdurrahman Ağa.</p>          <br><a title="Önceki sayfa" style="text-decoration:none" href="./ayrmetin.php?idno=28714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o820"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>