﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 46<br>Hüküm no: 8<br>Orijinal metin no: [4-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Emine Hanım’ın mütevellisi olduğu Salyaneci Mahmud Ağa Vakfı’na ait işleri görmek üzere Hasan Muammer Bey’i vekil tayin etmesi</b><br><br>İsmail Hakkı<br><br>Numara: 73, 40 guruş<br><br>Havâss-ı Refî‘a kazâsına muzâfe Hasköy’de Südlüce mahallesinde sâkine zâtı ta‘rîf-i şer‘î ile mu‘arrefe olan Şerife Emine Hanım bt. Mehmed Emin m. Asâkir-i Şâhâne İtfâiye Alayı yüzbaşılarından işbu bâ‘isü’l-kitâb Hasan Muammer Bey b. Mehmed Neşet mahzarında ikrâr-ı tam ve takrîr-i kelâm [edip] Nezâret-i Evkāf-ı Hümâyûn’a mülhak evkāfdan merhûm Sâlyâneci Mahmud Ağa Vakfı’nın tevliyeti benim bâ-berât-ı âlî el-yevm üzerinde olup ancak ben müsin[ne] ve ihtiyâre olmamla ber-vech-i muharrer mutasarrıfa olduğum tevliyet-i mezkûre umûrunu kemâ-hiye hakkuhâ idâreye gayr-ı muktedire olduğumdan umûr-ı vakf-ı mezkûru idâre ve rü’yet ve musakkafât ve müstegallâtından vukū‘ bulacak ferâğ ve intikālâtını istimâ‘ ve i‘tâ-i izne ve mahlûl vukū‘unda tâlibine îcâra ve alınacak harclardan tevliyete âid hisseyi ahz ü kabza ve vakf-ı mezkûrun cibâyet ve kitâbet ve cihât-ı sâiresinden hâl vukū‘unda arz ve ittihâba ve sâl be-sâl muhâsebesini rü’yete ve musakkafât ve müstegallâtı hakkında her ne gûne da‘vâ vukū‘ bulur ise terâfu‘ ve husûmete ve redd ü cevâba ve husûs-ı mezkûr mütevakkıf olduğu umûrun küllîsine lede’l-iktizâ tarafından âharı tevkîle mezûn olmak üzere tarafımdan mûmâ-ileyh Hasan Muammer Bey’i vekâlet-i mutlaka-i sahîha-i şer‘iye ile vekîl nasb ü ta‘yîn eyledim dedikde ol dahi vekâlet-i mezkûre[yi] kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fî 16 Şa‘bân sene [1]300<br><br>Şühûd: Muhzır Mehmed Ağa b. Mustafa, es-Seyyid Kâzım Efendi b. Mehmed Şakir.</p>          <br><a title="Önceki sayfa" style="text-decoration:none" href="./ayrmetin.php?idno=11925"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11927"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o368"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>