﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 360<br>Hüküm no: 508<br>Orijinal metin no: [275-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Evharon v. İsrâyil’in evini Simon v. İsak’a sattığı</b><br><br>Havâss-ı aliyye kazâsı tevâbi‘inden Hasköy nâm karye sâkinlerinden Evharon v. İsrâyil nâm Yahudi meclis-i şer‘-i hatîr-i lâzımü’t-tevkīrde işbu bâ‘isü’l-vesîka Simon v. İsak nâm Yahudi muvâcehesinde bi-tav‘i’s-sâf ikrâr ve i‘tirâf edip karye-i mezbûrede vâki‘ bir tarafı sâhil-i bahr ve bir tarafı Hatice Hâtun bt. Abdullah mülküne ve bir tarafı tarîk-i âm ve [bir] tarafı Mosi v. İsrâyil mülküne müntehî olup üç bâb fevkānî iki bâb tahtânî beytleri ve matbahı ve kenîfi ve bi’r-i mâ’ı ve havluyu müştemil cemî‘ zât-ı eşcâr-ı müsmire ve gayr-ı müsmire ve hadîkayı ve tarîk-i âm tarafından vâki‘ üç bâb dükkânı müştemil cemî‘ menzilimi bi-cümleti[‘t-]tevâbi‘ ve’l-levâhık ile mezbûr Simon v. İsak’a bin iki yüz kıt‘a riyâlî guruş-ı kebîre tarafeynden îcâb ve kabûlü hâvî bey‘-i bâtt-ı sahîh-i şer‘î ile [bey‘] ve teslîm edip ol dahi iştirâ ve tesellüm eyledikden sonra semen-i mezbûr bin iki yüz kıt‘a riyâlî guruşu mezkûr Simon v. İsak yedinden tamâmen ahz u kabz eyledim, min ba‘d menzil-i mezbûrda alâka ve hakkım kalmayıp mezbûr Simon’un mülk-i müşterâsıdır keyfemâ yeşâ ve yehtâr mutasarrıf olsun dedikde mukırr-ı mezbûrun ikrâr-ı meşrûhunu el-mukarru lehü’l-mezbûr vicâhen ve şifâhen tasdîk ve tahkīk edicek mâ hüve’l-vâki‘ bi’t-taleb ketb olundu. Tahrîren fi’l-yevmi’t-tâsi‘ ve’l-ışrîn min Saferi’l-hayr li sene isneyn ve hamsîn ve elf.<br><br><br>Şuhûdü’l-hâl: Mehmed Çelebi b. Mustafa el-bevvâb-ı sultânî, Mahmud Çelebi b. Abdi es-serrâc-ı hâssa, Ali b. Mustafa, Hüseyin b. Ali, Hayem v. Katân, Avraham v. Reyan, Avraham v. Lağol Bu târihde Fenârîzâde diye şöhret bulan medîne-i Havâss-ı Kostantıniyye kadısı Mehmed Efendi tarafından el-fakīr ilallâhi’l-ganiyyi’l-kadîr yeniden makâma oturdu. Hasköy hilâfetine nâib olan el-fakīr Mehmed tarafından tahrîr olundu. Sene isneyn ve hamsîn ve elf. (Mühür) </p>          <br><a title="Önceki sayfa" style="text-decoration:none" href="./ayrmetin.php?idno=23735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>