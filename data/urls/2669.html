﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 299<br>Hüküm no: 351<br>Orijinal metin no: [65b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Emine’nin varislerinin intikal eden hisselerini teslim almaları</b><br><br>Mahmiye-i İstanbul’da Kasap İvaz mahallesinde sâkine iken bundan akdem vefât eden Emine bt. Mehmed Ağa nâm sagīrenin verâseti vâlidesi Belkıs bt. Abdullah nâm hatun ve babası mezbûr Mehmed Ağa’nın ammi oğulları Mustafa ve Hâbil ve Ali ebnâ-yı Abdülkerim nâm kimesnelere münhasıra olduğu şer‘an zâhir ve müte‘ayyin oldukdan sonra mezbûrûn Mustafa ve Hâbil ve Ali asâleten ve mezbûre Belkıs tarafından husûs-ı âti’l-beyânı ikrâra vekîl olup vekâleti mezbûrenin zâtını ma‘rifet-i şer‘iyye ile ârifân olan mahmiye-i mezbûrede Kasım Gönânî mahallesi sükkânından Ali Çelebi b. Mustafa ve İbrahim b. Bayezid nâm kimesne şehâdetleriyle sâbite olan Musa Beşe b. Hasan nâm kimesne vekâleten meclis-i şer‘-i hatîr-ı lâzımü’t-tevkīrde sagīre-i mezbûrenin hayâtında tesviye-i umûruna kıbel-i şer‘den mansûb vasîsi olmağla terekesine vâzı‘u’l-yed olan işbu bâ‘isü’l-kitâb fahrü’l-akrân Ali Çelebi b. Yusuf nâm kimesne mahzarında her biri ikrâr u i‘tirâf edip mûrisimiz sagīre-i mezbûrenin vasîsi mezbûr Ali Çelebi yedinden mazbût olan bin dört yüz yetmiş esedî guruşun yetmiş kıt‘a esedî guruşunu emir ve ma‘rifetimiz ile müteveffât-ı merkūmenin techîz ve tekfînine ve medîne-i mezbûrede âdet olan eyyâm-ı mu‘tâdede tabh-ı ta‘âma harc u sarf etdiğinden sonra yedinde bâkī kalan bin dört yüz kıt‘a esedî guruşu tamâmen bize def‘ ü teslîm biz dahi yedinden ahz u kabz eyledik, min-ba‘d mûrisimiz müteveffâ-yı mezbûrenin malından vasîsi mersûm Ali Çelebi yedinde nesnesi kalmamışdır dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Mefharü’l-müderrisîni’l-kirâm Derviş Efendi b. Emrullah, fahrü’l-a‘yân Mustafa Ağa b. Musa kethüdâ, Mehmed Çelebi b. Yusuf el-müezzin, Ahmed Çelebi b. Haydar, Mehmed Çelebi b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=2668"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2670"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>