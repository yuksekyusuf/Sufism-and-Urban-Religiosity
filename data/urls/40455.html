﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 220<br>Hüküm no: 176<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun bt. Mehmed Efendi’nin Gürcü asıllı cariyesi Latife’yi azat ettiği</b><br><br>Mahmiye-i İstanbul’da Derviş Ali mahallesinde sâkine fahrü’l-muhadderât Sâliha Hâtun bt. Mehmed Efendi tarafından zikri âtî i‘tâk tahrîri ikrâra vekîl olup mezbûrenin zâtını ma‘rifet-i şer‘iyye ile ârifân olan mahalle-i mezbûre sükkânından Mehmed Efendi b. Abdullah ve Mehmed Çelebi b. Ahmed el-müezzin şehâdetleri ile şer‘an vekâleti sâbite olan Hasan Çelebi nâm kimesne meclis-i şer‘-i hatîr-i lâzimü’t-tevkīrde bi’l-vekâle takrîr-i kelâm edip müvekkile-i mezbûreye rıkkını mu‘terife olan sarı elâ gözlü açık kaşlı mahdûru’l-vech kasîru’l-kāme Gürciyyetü’l-asl Latif[e] bt. Abdullah nâm câriye-i memlûkesini hasbeten lillâhi te‘âlâ ve taleben li-merzâti rabbihî’l-a‘lâ tahrîr ve i‘tâk ve silk-i harâir-i asliyyâta idrâc ve ilhâk edip ba‘de’l-yevm mezbûre Latif[e] sâir harâir-i asliyyât gibi hürre olup üzerinde [hakk-ı] velâdan gayrı hakkım kalmadı dedi dedikde mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Mehmed Ağa b. Osman, Mustafa Beşe b. Sefer, Süleyman Beşe b. Mehmed, Ramazan Çelebi b. Mustafa, Osman Beşe b. Osman ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40454"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40456"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o887"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>