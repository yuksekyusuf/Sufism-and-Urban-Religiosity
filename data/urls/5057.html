﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 167<br>Hüküm no: 133<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Hasan ile Dergâh-ı âlî yeniçeri serdengeçti ağalarından Ahmed Ağa’nın muhala‘a yoluyla boşandıkları</b><br><br>Kable’d-duhûl muhâla‘a.<br><br>Mahmiye-i İstanbul’da Şeyh Ebu’l-Vefâ Mahallesi sâkinelerinden Rukiye bt. Hasan b. Abdullah nâm bikr-i bâliğa tarafından hul‘-ı âti’z-zikre vekîl olduğu zât-ı mezbûreyi bi’l-ma‘rifeti’ş-şer‘iyye ârifân Hasan Odabaşı b. Hüseyin ve el-Hâc İbrahim b. Abdullah nâm kimesneler şehâdetleriyle sâbit olan el-Hâc Ahmed b. el-Hâc Ahmed nâm kimesne meclis-i şer‘-i hatîr-i lâzımü’t-tevkīrde müvekkile-i mezbûrenin zevc-i gayr-ı dâhili bâ‘isü hâzihi’l-vesîka Dergâh-ı âlî -dâme mahfûfen bi’l-me‘âlî- yeniçerileri serdengeçdi ağalarından Ahmed Ağa b. Abdullah mahzarında bi’l-vekâle ikrâr-ı tâm ve takrîr-i kelâm edip müvekkile-i mezbûre Rukiye ile mezbûr Ahmed Ağa beynlerinde münâferet ve şikāk vâki‘ olmağla mezbûr Ahmed Ağa müvekkilem mezbûreye mehr-i mu‘accel olmak üzere irsâl eylediği doksan sekiz aded tuğralı altın ve bir Cezayir ihrâmı ve on aded boyamayı mezbûr Ahmed Ağa’ya ba‘de’r-red ve’t-teslîm zimmetinde mütekarrir ve ma‘kūdun-aleyh olan otuz bin akçe mehr-i müeccelinden kable’d-duhûl lâzım gelen on beş bin akçe nısf mehr-i müecceli üzerine muhâla‘a-i sahîha-i şer‘iyye ile bi’l-vekâle muhâla‘a eylediğimde ol dahi mezbûru ba‘de’l-kabûl hukūk-ı zevciyyete müte‘allika âmme-i de‘âvî ve kâffe-i mütâlebât ve muhâsamâtdan her birimiz âharı bi’l-asâle ve bi’l-vekâle ibrâ ve iskāt eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 17 Safer sene [1]143.<br><br>Şuhûdü’l-hâl: Mehmed Ağa b. Mehmed, Mehmed Çelebi b. Abdullah, Salih Çelebi b. Süleyman, İbrahim Çelebi b. Süleyman, Ahmed b. el-Hâc Hasan, Süleyman b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5056"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5058"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o737"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>