﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 125<br>Hüküm no: 100<br>Orijinal metin no: [27a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa ayanından Yahnikapanzade Seyyid Hacı Ahmed Hasib Efendi’nin Acıköyü isimli çiftliğini satması</b><br><br>25000 guruş, çiftlik mübâya‘ası ferâğı<br><br>Tahakkuk-ı özr-i şer‘îye binâen husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana es-Seyyid Numan Efendi mahmiye-i İstanbul’da Vâlide Hanı’nda vâki‘ Sarrâf tâifesinden Markar v. Mardıros zimmînin odasına varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde sâbıkā mahrûse-i Bursa a‘yânı olup oda-i mezkûrda sâkin Yahnikapanzâde es-Seyyid el-Hâc Ahmed Hasib Efendi b. es-Seyyid Ahmed Necib meclis-i ma‘kūd-ı mezkûrda mersûm Markar zimmî muvâcehesinde ikrâr-ı tam ve takrîr-i kelâm edip müstakıllen yedimde mülküm olup mahrûse-i mezbûrede İsa Bey ve Fenârî toprağında Acıköyü çiftliği demekle meşhûr ma‘lûmü’l-aded ahır ve kavaklık ve matbah ve müştemilât-ı sâire-i ma‘lûmeyi hâvî bir bâb çiftlik ve derûnunda mevcûde edevât-ı çift ve hayvanât ve evânî-i nühâsiye ve ma‘lûmü’l-hudûd bağ ve dut hadîkası ve bahçe ve kiremit hadîkasını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mersûm Markar zimmîye beş bin guruşa bey‘ ve temlik ve çiftlik-i mezkûra teba‘iyetle zirâ‘at <<olunur mevâzi‘>> ve hırâset olunur mevâzi‘-i adîdede kâin her biri lede’l-ahâli ve’l-cîrân ma‘lûmü’l-hudûd ve’l-kıt‘a tarlalarımı dahi yirmi bin guruş bedel mukābelesinde bâ-ma‘rifet-i sâhib-i arz ferâğ ve tefvîz ve mahâllinde her birini zabt ve tasarrufa tarafımdan merkūmu taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semen ve bedel cem‘an yirmi beş bin guruşu müşteri-yi mersûm bana def‘ ü teslîm ben dahi yedinden tamamen ahz ü kabz eyledim, fîmâ-ba‘d emlâk-ı muharrere-i mezkûre ve âlât-ı çift ve hayvanât mersûm Markar zimmînin emlâk-ı müşterâsı ve hakk-ı sırfı ve zikr olunan tarlalar dahi dâhil-i havza-i tasarrufu olup benim kat‘a alâka ve medhalim kalmamışdır dedikde, vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 15 Ra sene [1]242<br><br>Şühûdü’l-hâl: Muhzır İsmail Çelebi, oğlu es-Seyyid el-Hâc Mustafa, Muhzır Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=38479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>