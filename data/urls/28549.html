﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 217<br>Hüküm no: 133<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman b. Mustafa’nın kölesi Yuvan’ı satıp parasını alamadığı iddiasıyla Hüseyin Bey b. Abdullah’a açtığı davayı ispat edemediği</b><br><br>Mahmiye-i İstanbul’da Bayram Paşa hânında sâkin esirci tâifesinden Osman b. Mustafa nâm kimesne dîvân-ı hazret-i sadrazamîde ma‘kūd meclis-i şer‘-i şerîf-i âlîde mahmiye-i mezbûrede Akbıyık mahallesi sükkânından işbu râfi‘u’l-kitâb Hüseyin Bey b. Abdullah nâm kimesne mahzarında üzerine da‘vâ ve takrîr-i kelâm edip târih-i kitâbdan bir buçuk sene mukaddem yedimde mülk ve hakkım olan açık kaşlı elâ gözlü orta boylu Rusiyyü’l-asl Yuvan nâm abd-i memlûkümü mezbûr Hüseyin Bey iştirâya tâlib olmağla ben dahi doksan beş guruş tesmiyesiyle sevm-i şirâ vechi üzere kendiye def‘ u teslîm ol dahi ahz u kabz etmişidi. Hâlâ suâl olunup mevsûf-ı mezbûrun aynı mevcûd ise aynını değil ise meblağ-ı mezbûr doksan beş guruşu bana teslîme mezbûr Hüseyin Bey’e tenbîh olunmak matlûbumdur dedikde gıbbe’s-suâl mezbûr Hüseyin Bey cevâbında müdde‘î-i mezbûr Osman mevsûf-ı mezbûru gāib ani’l-meclis Mustafa Ağa nâm kimesneye îrât[îrâd] için semen tesmiye etmeksizin bi-tarîkı’l-emâne bana def‘ u teslîm ben dahi ahz u kabz edip yedimde iken mevsûf-ı mezbûr bilâ-te‘ad yedimden ibâk etmişidi deyü ber-vech-i meşrûh sevm-i şirâ vechi üzere ahzını inkâr edicek müdde‘î-i mezbûrdan müdde‘âsına beyyine taleb olundukda ityân-ı beyyineden ızhâr-ı acz ile istihlâf etmeğin fi’l-hakīka târih-i mezbûrda müdde‘î-i merkūmdan abd-i memlûku mezbûr Yuvan’ı doksan beş guruş semen tesmiyesiyle sevm-i şirâ vechi üzere ahz u kabz etmeyip ve mevsûf-ı merkūm Yuvan bilâ-te‘ad ibâk etmekle redd ü zamandan zimmetine nesne lâzım gelmediğine mezbûr Hüseyin Bey’e yemîn teklîf olundukda ol dahi hasbe’l-mesûl yemîn billâhi te‘âlâ etmeğin mûcebiyle müdde‘î-i mezbûr Osman bilâ-beyyine bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem Tezkire-i evvel Mustafa Efendi, zübdetü ashâbi’t-tastîr ve’r-rakām Tezkire-i sânî Mehmed Efendi, fahrü’l-eşbâh ve’l-a‘yân Yusuf Bey Ser-çavuşân, fahrü’l-a‘yân Muhzır Mehmed Ağa, Ebûbekir b. Hüseyin, Ahmed b. Mustafa, Mehmed b. Halil, Ahmed Çavuş b. Ali, Yusuf Çavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o873"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>