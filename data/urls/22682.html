﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 315<br>Hüküm no: 486<br>Orijinal metin no: [46b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tâcir Hasan Beşe’nin mudarabe ortaklığı üzere satın alındıktan sonra zayi olan fasulye bedelinden hissesine düşeni vermesi talebiyle ortağı Memiş Beşe aleyhine açtığı davada haklı olduğunun anlaşıldığı</b><br><br>Tüccârdan Hasan Beşe b. Ahmed Galata’da mahfil-i kazâda Memiş Beşe b. İsmail muvâcehesinde bundan akdem “Bahr-ı siyah sevâhilinde Kalas İskelesi’nde âhara bey‘ ve kabz-ı semen-i merkūmu bana îsâl eyle” deyü mâlımdan mecmû‘u yüz yetmiş beş guruş kıymetli ma‘lûmü’l-ecnâs kerestemi mezbûr Memiş Beşe yedine def‘ ve teslîm ol dahi ba‘de’t-tesellüm mahâll-i merkūmda âhara bey‘ ve kabz edip semen-i merkūmun otuz guruşunu bana def‘ u teslîm bâkī yüz kırk beş guruş yedinde kalmağla hâlâ taleb ederim deyü da‘vâ eyledikde ol dahi cevâbında müdde‘î-i merkūm zikrolunan keresteyi âhara bey‘ ve kabz-ı semen eyledikden sonra semen-i merkūmu mudârabeten i‘mâl ile her ne fâide hâsıla olursa fâidesi beynimizde münâsafaten taksîm ederiz deyü bana def‘ u teslîm ben dahi tesellüm ve kabz ve ol mikdâr semen-i makbûza âhara bey‘ ve semen-i merkūm ile iskele-i merkūmede ma‘lûmü’l-vezn fasulye iştirâ ve sefîneye vaz‘ ve tahmîl ve Âsitâne’ye nakl üzere iken esnâ-yı tarîkde fırtına zuhûr edip gark ihtimâli gālib olmağla sefîneye hiffet gelmek için zikrolunan fasulyeyi deryâya ilkā etmişidim deyü eylediği ilkā da‘vâsını mukır ve ber-vech-i muharrer mudârabe da‘vâsını münkir olmağla mezbûr Memiş Beşe ber-vech-i muharrer mudârabe müdde‘âsını şehâdetleri makbûle olan Mehmed Emin Beşe b. Ali ve Mehmed Beşe b. Mustafa şehâdetleriyle muvâcehesinde vech-i şer‘î üzere isbât etmeğin mûcebince zikrolunan ol mikdâr fasulyenin vakt-i ilkāda olan kıymeti lâzım geldiği huzûr-ı âlîlerine i‘lâm olundu.<br><br>Fî 17 L sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>