﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 535<br>Hüküm no: 823<br>Orijinal metin no: [67a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali’nin Derviş Mehmed ve arkadaşlarına olan borcunu ödemesi</b><br><br>Ma‘rûz;<br><br>Vilâyet-i Anadolu’da Antakya kazâsı ahâlisinden olup medîne-i Üsküdar’da misâfiren sâkinler askerî tâifesinden Derviş Mehmed b. el-Hâc Ahmed ve Mustafa b. Mahmud ve es-Seyyid Hamza b. Abdullah nâm kimesneler medîne-i mezbûrede mahfil-i bâbda meclis-i şer‘-i hatîrde el-Hâc Ali b. Hasan nâm kimesne mahzarında mezbûr el-Hâc Ali târih-i i‘lâmdan üç sene mukaddem yedimizden ve mâlımızdan iştirâ ve kabz eylediği mikdâr ve evsâf ve fiyâtı beynimizde ma‘lûm alaca ve kutnî ve Hamavî kuşak semenlerinden ba‘de-külli’l-hesâb elli guruş bâkī zimmetinde hakkımız kalıp hatta meblağ-ı bâkī-i merkūm cihet-i mezkûreden bize deyni olduğunu medîne-i mezbûrede vâki‘ el-Hâc Mustafa nâm kimesnenin hanında huzûr-ı Müslimînde târih-i i‘lâmdan iki gün mukaddem ikrâr dahi etmiş idi deyü ba‘de’d-da‘vâ ve’l-istintâk ve’l-inkâr müdde‘iyûn-ı merkūmûn ber-vech-i muharrer merkūm el-Hâc Ali’nin ikrâr-ı meşrûhunu lede’t-tezkiye adâletleri zâhir olan el-Hâc Mehmed Ali ve es-Seyyid Hasan b. İbrahim nâm kimesneler şehâdetleriyle ber-nehc-i şer‘î münkir-i mezbûr muvâcehesinde isbât etmeleriyle mûcebiyle meblağ-ı bâkī-i merkūm elli guruşu müdde‘iyûn-ı merkūmûna edâya mezbûr el-Hâc Ali’ye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî-selh-i Zilka‘de sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53847"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53849"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1032"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>