﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 405<br>Hüküm no: 351<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Feyzullah ile Halil b. Mehmed’in ev hissesi intikali niza’ından 100 guruşa sulh olduğu</b><br><br>Nısf menzil nizâ‘ından 100 guruş teberru‘an teslîm ile ibrâ<br><br>Ma‘rûz<br><br>Sahib-i arzuhâl kiras çubuğu i‘mâl eden esnâfdan Ali b. Feyzullah meclis-i şer‘-i münîrde li-ebeveyn hâletesi oğlu derûn-ı arzuhâlde mezkûru’l-ism Halil b. Mehmed muvâcehesinde İstanbul kādıları fazîletlü efendiler hazerâtı nezâretlerinde âsûde evkāfdan Buğdaycı Mehmed Efendi Vakfı’nın mütevellîsi Mehmed Şâkir Efendi b. el-Hâc Abdullah hazır olduğu hâlde vakf-ı mezkûr müsakkafâtından İstanbul’da Eğrikapı dâhilinde el-Hâc İlyas mahallesinde vâki‘ ma‘lûmü’l-hudûd ve’l-müştemilât beher şehr otuz akçe icâre-i müecceleli bir bâb menzil bundan akdem müte‘âkiben vefât eden min-kıbeli’l-üm ceddim Mustafa b. Mehmed ve zevcesi Âişe Hatun bt. Hasan’ın ile’l-vefât bi’l-icâreteyn münâsafeten taht-ı tasarruflarında iken ceddim mezbûr Mustafa fevt oldukda nısf menzil-i mezkûr sulbiye kızları vâlidem Sâliha ve mezbûr Halil’in vâlidesi Nefise Hatunlara hasbe’l-âde intikāl edip ba‘dehû vâlidem mezbûre Sâliha Hatun dahi menzil-i mezkûrdan intikālen mutasarrıfe olduğu rubu‘ hisse-i şâyi‘asını ve ceddem mezbûre Âişe Hatun dahi mutasarrıfe olduğu nısf hisse-i şâyi‘asını bin iki yüz on sekiz senesi Rebî‘ülevvelinin on yedinci günü bâ-ma‘rifet-i mütevellî mezbûre Nefise Hatun’a her biri ferâğ ve tefvîz ol dahi tefevvüz ve kabûl edip ol vechile mezbûre Nefise Hatun mecmû‘-ı menzil-i mezkûra mutasarrıfe oldukdan sonra iki yüz kırk senesi Cumâdelâhiresinin on beşinci günü menzil-i mezkûru mezbûr Halil’e bâ-ma‘rifet-i mütevellî ferâğ ve tefvîz ol dahi tefevvüz ve kabûl etmişdi lâkin ben ve li-ebeveyn er karındaşım hazır bi’l-meclis Kadri ferâğ-ı mezbûru inkâr ile menzil-i mezkûru mukaddemâ ceddimiz mezbûr Mustafa ve ceddemiz mezbûre Âişe Hatun’un iştirâken tasarruflarında olup ba‘de vefâtihâ nısfı bizim vâlidemiz Sâliha ve nısf-ı âharı mezbûr Halil’in vâlidesi mezbûre Nefise Hatun’a intikāl ve vâlidemiz mezbûre dahi fevt olup [67b] nısf menzil-i mezkûr benimle karındaşım hâzır-ı mezbûra intikāl eder deyü tesâddî eylediğimiz da‘vâmızdan bâ-vesâtat-ı muslihîn fâriğler olduğumuzda ol dahi bizim fakr-ı hâlimize binâen mâlından bize teberru‘an yüz guruş def‘ ü teslîm eylediğinde biz dahi ahz ü kabz edip husûs-ı mezkûra ve bi’l-cümle hukūk-ı sâire-i şer‘iyeye müte‘allika âmme-i da‘vâdan ben ve karındaşım mezbûr Kadri’den her birimiz mezbûr Halil’in zimmetini ol dahi kezâlik husûs-ı mezkûra ve hukūk-ı sâire-i şer‘iyeye ve bize medfû‘u olan meblağ-ı merkūm yüz guruşun istirdâdına müte‘allika mutlaka âmme-i da‘vâdan bizim zimmetimizi ibrâ-i âmm-ı sahîh-i şer‘î <<ile>> ve ıskāt-ı tâmm-ı sarîh-i mer‘î ile her birimiz ibrâ ve ıskāt ve her birimiz ber-vech-i muharrer âharın ibrâsını kabûl eyledik deyü ikrâr ve tasdîkleri İstanbul Mahkemesi’nden huzûr.<br><br>Fî 5 Ş sene 1242<br><br>Nüshateyn</p>          <br><a title="Önceki sayfa" style="text-decoration:none" href="./ayrmetin.php?idno=33777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>