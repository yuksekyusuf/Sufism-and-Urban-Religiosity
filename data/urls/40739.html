﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 457<br>Hüküm no: 460<br>Orijinal metin no: [67a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed’in oğulları Sinan ve Hamza’nın Horpeşte kazasındaki mülk bağlarını Tolko v. Panço’ya beş yüz elli akçeye sattıkları</b><br><br>Vilâyet-i Rumeli’nde Horpeşte kazâsına tâbi‘ Trastika nâm karye sükkânından Sinan ve Hamza ibney Ahmed nâm kimesneler meclis-i şer‘-i hatîr-i lâzimü’t-tevkīrde işbu hâmilü’s-sifr Tolko v. Panço nâm zimmî muvâcehesinde herbiri tav‘an ikrâr ve i‘tirâf edip karye-i mezbûre bağları sınırında vâki‘ bir tarafdan Mehmed b. Abdullah bağı ve bir tarafdan Sinan bağı ve bir tarafdan Kartal nâm kimesne bağı ve bir tarafdan Ebûbekir Beşe bağı ile mahdûd olup içinde bir elma ağacı olan tahmînen bir dönüm bir kıt‘a bağ babamız mezbûr Ahmed’in ile’l-vefât mülkü olup ba‘de vefâtihî ikimize irs-i şer‘le intikāl etmişidi hâlâ mârrü’z-zikr bağı mezbûr Tolko’ya tarafeynden [îcâb] ve kabûlü hâvî bey‘-i bâtt-ı sahîh-i şer‘î ile beş yüz elli akçeye bey‘ edip ol dahi iştirâ ve kabûl eyledikden sonra semeni meblağ-ı mezbûr beş yüz elli akçeyi mezbûr Tolko yedinden tamâmen ahz u kabz edip sâlifü’l-beyân bağı mahallinde zabt ve tasarrufa müşterî-i mesfûru Tolko’ya taslît eyledik min ba‘d mârrü’z-zikr bağ müşterî-i mezbûrun mülk-i müşterâsıdır bizim alâka ve medhalimiz yokdur keyfe mâ yeşâ ve yahtâr mutasarrıf olunsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî gurreti Zilhicceti’ş-şerîfe li-sene 1067.<br><br>Şühûdü’l-hâl: Ahmed Beşe b. Abdullah, Mehmed Beşe b. Abdullah, Ebûbekir Beşe b. Abdullah, Mustafa Beşe b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b457"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o846"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>