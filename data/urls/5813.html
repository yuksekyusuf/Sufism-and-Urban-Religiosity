﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 96<br>Hüküm no: 59<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun ile Abdullah Çelebi’nin muhâlaa yoluyla boşandıkları</b><br><br>Mahmiye-i İstanbul’da Kabasakal mahallesi sâkinelerinden Fâtıma bt. Mustafa Çelebi b. Mehmed nâm hatun tarafından husûs-ı âti’l-beyânda vekîl olduğu zât-ı mezbûreyi ma‘rifet-i şer‘iye ile ârifân Mehmed Çelebi b. Veyis ve Ahmed Çelebi b. Mustafa nâm kimesneler şehâdetleriyle vekâleti sâbit olan babası mezbûr Mustafa Çelebi meclis-i şer‘-i şerîf-i enverde bâ‘isü’l-kitâb Abdullah Çelebi b. Abdüsselam nâm kimesne mahzarında bi’l-vekâle ikrâr-ı tâm ve takrîr-i kelâm edip mezbûr Abdullah Çelebi <<kadîm>> kızım müvekkilem mezbûre Fâtıma Hatun’un zevci olup beynlerinde hüsn-i zindegâneleri kalmamağla zimmetinde mütekarrir ve ma‘kūdün-aleyh olan [15a] altı bin akçe mehr-i müecceli ve nafaka-i iddet-i mu‘ayyene-i ma‘lûmesi üzerlerine ve me’ûnet-i süknâsı dahi kendi üzerine olmak üzere ve bedel-i hul‘ olmak üzere mâlından kendiye medfû‘u olan on dört guruş bir rub‘ guruşdan zimmeti berî olmak üzere zevci mezbûr Abdullah Çelebi ile bi’l-vekâle muhâla‘a-i sahîha-i şer‘iye ile muhâla‘a eylediğinde ol dahi ber-vech-i meşrûh hul‘-ı mezbûru kabûl edip hukūk-ı zevciyete ve târih-i kitâba gelince beynlerinde cereyân eden ahz u i‘tâ ve mu‘âmelât-ı şettâya müte‘allika âmme-i da‘vâ ve kâffe-i mutâlebâtdan her biri âharın zimmetini ibrâ-i âmm-ı râfi‘u’l-hısâm ile ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Halil Efendi b. Hasan imâm-ı mahalle-i mezbûr, Mehmed Ağa b. el-Hâc Şa‘ban, es-Seyyid Osman Çelebi b. Osman, İbrahim Çelebi b. Ahmed, Ahmed Çelebi b. Hasan, Kasım b. Mehmed el-muhzır, İbrahim Çelebi b. Mustafa du‘âcı ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=5812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>