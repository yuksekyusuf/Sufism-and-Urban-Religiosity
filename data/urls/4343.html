﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 118<br>Hüküm no: 64<br>Orijinal metin no: [9b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahûdi Aslan v. David’in Dîvân-ı âlî çavuşlarından Mehmed Çavuş b. Hamza’da olan alacağının ödenmesi</b><br><br>Yahud tâifesinden olup Havâss-ı Aliyye kazâsına tâbi‘ kasaba-i Hasköy’de sâkin işbu râfi‘u’s-sifr Aslan v. David nâm Yahûdi meclis-i şer‘-i şerîf-i enverde Dîvân-ı âlî çavuşlarından Mehmed Çavuş b. Hamza nâm kimesne mahzarında üzerine da‘vâ ve takrîr-i kelâm edip iklîletü’l-muhadderât tâcü’l-mestûrât devletlü sa‘âdetlü Ümmügülsüm Sultan dâmet ismetuhâ hazretlerinden cihet-i havâleden olan ma‘lûmü’l-mikdâr hakkımı tahsîl için ücret-i ma‘lûme ile bundan akdem mezbûr Mehmed Çavuş’u mübâşir ta‘yîn eylediğimden sonra mezbûr Mehmed Çavuş sultan-ı müşârun-ileyh hazretlerinden baʻde’l-ahz bana medfû‘u olan meblağdan bâkī kırk üç guruşumu kendi mesârifine istihlâk etmeğin suâl olunup meblağ-ı bâkī-i mezbûr kırk üç guruşun alıverilmesi matlûbumdur dedikde gıbbe’s-suâl mezbûr Mehmed Çavuş cevâbında fi’l-vâki‘ kaziyye bâlâda zikr olunduğu üzere olup lâkin meblağ-ı bâkī-i mezbûr kırk üç guruşu dahi kendiye def‘ ü teslîm eylemişidim deyü def‘le mukābele edicek gıbbe’l-istintak ve’l-inkâr mezbûr Mehmed Çavuş’dan def‘-i mezkûrunu mübeyyine beyyine taleb olundukda bir vechile ityân-ı beyyineye kādir olmayıp izhâr-ı acz etmekle müdde‘î-i mezbûr Aslan Yahûdiye kabzını mu‘terif olduğu meblağ-ı ma‘lûmü’l-mikdârdan bâkī kırk üç guruşu dahi merkūm Mehmed Çavuş yedinden ahz ve istîfâ etmediğine yemîn teklîf olundukda ol dahi hasbe’l-mesûl yemîn biʼllâhi’llezî enzele’t-Tevrâte alâ-Musa aleyhisselâm etmeğin mûcebince meblağ-ı bâkī kırk üç guruşu müdde‘î-i mezbûr Aslan Yahûdiye redd ü teslîme mezbûr Mehmed Çavuş’a tenbîh-birle mâ-vaka‘a bi’t-taleb ketb olundu.<br><br>Fî 9 min-şehri Rebîʻülâhir sene 1121<br><br>Şuhûdü’l-hâl: Mustafa Çelebi b. Şa‘ban, Ali Çelebi b. Bâli, Hasan Çelebi b. Mustafa, Ali Çelebi b. İvaz, Hasan b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>