﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 96<br>Hüküm no: 50<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bula Hatun Vakfı mütevellisi Ömer’in Ankara Naibi Osman Efendi ile olan davalarında anlaşma sağlanması</b><br><br>Ma‘rûz,<br><br>Anadolu’da Ankara sancağında Çubuk kasabası ahâlîsinden sâhib-i arzuhâl Ömer b. Musli mahfil-i şer‘iyyâtda sâbıkā Ankara Nâibi Osman Efendi b. Mehmed b. Muharrem tarafından zikri âtî husûsda vekîl-i şer‘îsi Mustafa Efendi b. Hamdi mahzarında Ankara civârında Bula Hatun Vakfı’nın tevliyeti babam mezbûr Musli’nin mahlûlünden bana tevcîh olunup bâ-berât-ı âlî üzerimde iken Muslihiddin oğulları Mustafa ve Ahmed tevliyet-i mezkûreyi bin yüz yetmiş senesi Zilhiccesi’nde müvekkil-i mezbûr Osman Efendi Ankara’da nâibü’ş-şer‘ bulunmağla huzûrunda benden da‘vâ etdiklerinde mezbûr Osman Efendi mezbûrân Mustafa ve Ahmed’i bî-vech mu‘ârazadan men‘ etmekle beni ahz ve haps ve hasımların bana bin guruş verecekler idi deyü hapisde iken malımdan Molla İbrahim b. Ahmed yediyle dört yüz guruşumu ve beher keyli dört İstanbulî olmak üzere on keyl şa‘îrimi bi-gayr-ı hakkın ahzedip bilâ-taleb bana bir kıt‘a hüccet vermekle meblağ-ı mezkûr ile on keyl şa‘îri müvekkil-i mezbûr Osman Efendi’den hâlâ taleb ederim deyü eylediği da‘vâsından vekîl-i mezbûr Mustafa Efendi ile yüz guruş bedel-i makbûza sulh olup mâ‘adâ müdde‘âsına ve bi’l-cümle sâire müte‘allika âmme-i de‘âvî ve kâffe-i mutâlebâtdan müvekkil-i mezbûr Osman Efendi ile Kethüdâsı Ömer’den her birinin zimmetini ibrâ-i âmm-ı kātı‘u’n-nizâ‘la ibrâ ve iskāt edip vekîl-i mezbûr Mustafa Efendi dahi bedel-i sulh-ı mezkûra ve sâire müte‘allika âmme-i de‘âvî ve kâffe-i mutâlebâtdan bi’l-vekâle mezbûr Ömer’in zimmetini ibrâ-i âm ile ibrâ ve iskāt edip ve her biri âharın ibrâsını kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 15 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42155"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42157"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>