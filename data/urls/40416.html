﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 189<br>Hüküm no: 137<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi b. Halil Ağa’nın amcası Hüseyin Ağa b. Ali aleyhine açtığı alacak davasında iddiasını ispat edemediği</b><br><br>Fazîletlü efendi hazretlerinin imzâsıyladır.<br><br>Mahmiye-i İstanbul’da Sarı Bayezid mahallesi sükkânından Mustafa Çelebi b. Muameleci Halil Ağa meclis-i şer‘-i hatîrde li-ebeveyn ammisi sâhibü hâze’l-kitâb Hüseyin Ağa b. Ali mahzarında üzerine takrîr-i da‘vâ edip ammim mezbûr Hüseyin Ağa zimmetinde cihet-i deyn-i şer‘îden bin kıt‘a riyâlî guruş hakkım olduğundan mâ‘adâ ammim mezbûr Hüseyin babam müteveffâ-yı mezbûrdan irsle intikāl edip zimem-i nâsda olan bin kıta riyâlî guruşumu tarafımdan vekâleten ahz u kabz ve masârıfına sarfla istihlâk etmekle hâlâ zimmetinde iki bin riyâlî guruş hakkım vardır suâl olunup alıverilmesin taleb ederim dedikde gıbbe’s-suâl merkūm Hüseyin Ağa cevâbında fi’l-vâki‘ merkūm Mustafa Çelebi’ye cihet-i deyn-i şer‘îden bin riyâlî guruş deynim olduğundan mâ‘adâ babası müteveffâ-yı mezbûrdan irsle intikāl edip zimem-i nâsda olan bin riyâlî guruşunu dahi tarafından vekâlet ile ba‘de’l-kabz masârıfima sarfla istihlâk edip mezbûra iki bin riyâlî guruş deynim olmağla meblağ-ı mezbûrdan bin riyâlî guruşu Haremeyn-i şerîfeyn Vakfı’ndan zikrolunan Sarı Bayezid mahallesinde vâki‘ lede’l-ahâlî ma‘lûmü’l-hudûd vakıf menzilimi ma‘rifet-i mütevellî-i vakf-ı mezbûr ile bedel-i ma‘lûm mukābilesinde merkūm Mustafa Çelebi’ye ferâğ ve tefvîz edip ol dahi ba‘de’t-tefevvüz ve’t-tesellüm bedel-i menzil-i mezkûrdan bin riyâlî guruşunu merkūm Mustafa’ya vech-i meşrûh üzere deynim olan iki bin riyâlî guruşun bin riyâlî guruşuna takās ve meblağ-ı bâkī bin riyâlî guruşu dahi kendiye tamâmen teslîm edip ol dahi ba‘de’l-kabz babası merkūm Muameleci Halil Ağa’nın yevm-i fevtinden târih-i kitâb senesi şehri Rebî‘ülevveli’nin altıncı gününe değin merkūm Mustafa Çelebi’nin vasiyy-i muhtârı müteveffâ Hâfız Mehmed Efendi tarafından vekâlet ile mezbûr Mustafa Çelebi’nin babası terekesinden hissesine isâbet edip müdâhale ettiğim terekeye mezbûr Mustafa Çelebi ile babası müteveffâ-yı mezbûr ile beynimizde vukū‘ bulan mu‘âmelâta müte‘allik cemî‘ hukūk-ı ma‘lûme da‘vâsından berî olup benim zimmetimi ibrâ-i âmm-ı kātı‘u’n-nizâ‘la ibrâ ve ıskāt edip hattâ târih-i mezbûrda Rumeli kādıaskeri olan a‘lemü’l-ulemâ’i’l-izâm efdalü’l-fuzalâ’i’l-fihâm karmü’l-kurûm efdalü’r-Rûm fazîletli Şa‘ban Efendi hazretleri şer‘iyyâtcıları olan umdetü’l-müderrisîni’l-kirâm zübdetü’l-mütehakkıkīni’l-fihâm Mevlânâ Dıhkî Mustafa Efendi b. Mirzâ huzûrunda vech-i meşrûh üzere cemî‘ hukūk ve mu‘âmelât ve ahz u i‘tâya müte‘allika âmme-i de‘âvâdan berî olup zimmetimi ibrâ-i âmm-ı kātı‘u’n-nizâ‘la ibrâsını tav‘an ikrâr ve i‘tirâf ve yedime hüccet-i şer‘iyye vermişdir deyu târih-i mezbûr ile müverraha ve merkūm Hüseyin Ağa’nın takrîr-i meşrûhuna mutâbık ve mezbûrun ibrâsını hâviye ve mevlânâ-yı mûmâ-ileyhin imzâsı ile mümzât ve hatemi ile mahtûme hüccet-i şer‘iyye ibrâz edip muvâcehesinde feth ü kırâat ve istintâk olundukda merkūm Mustafa dahi cemî‘ mazmûn-ı hüccet-i mezkûreyi bi’l-külliyye ikrâr ve i‘tirâf edip ammisi mezbûr Hüseyin Ağa’yı kelimât-ı meşrûhasında tasdîk edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Umdetü’l-müderrisîn Ali b. Sinan şer‘iyyâtî, Mefharü’l-a‘yân İvaz Ağa b. Hüseyin, Mefharü’l-emâsil Mehmed Ağa kethüdâ-yı kādıasker efendi, Salih Efendi b. Salih el-kâtib, Mehmed Efendi b. Veli el-kādî, Mustafa Çelebi b. Abdurrahman el-kādî, Mustafa Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=40415"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40417"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o892"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>