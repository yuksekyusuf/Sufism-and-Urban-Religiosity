﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 177<br>Hüküm no: 131<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hanım’ın hamileliği dolayısıyla, boşandığı eşi Numan’dan nafaka talebi</b><br><br>Mahrûse-i Galata’ya muzâfe kasaba-i Beşiktaş’da Süleymaniye mahallesinde sâkine ve zâtı ta‘rîf-i şer‘î ile mu‘arrefe olan işbu bâ‘isetü’l-vesîka Şerife Rukiye Hanım bt. Ali Bâb-ı hazret-i fetvâ-penâhîde Anadolu Kazaskeri Efendi hazretlerine mahsûs dâirede akd olunan meclis-i şer‘-i enverde zevc-i sâbıkı medîne-i Üsküdar’da Bülbülderesi’nde sâkin hademe-i hâssadan muhrec Numan Bey b. Mehmed Nazif mahzarında takrîr-i kelâm ve ta‘bîr ani’l-merâm edip mûmâ-ileyh Numan Bey ile mukaddemâ zevciyyet beynimizde kāime iken mûmâ-ileyhin firâşından hâsıl batnımda mütebeyyin hamlim olmağla vaz‘-ı haml ile iddetim münkaziye oluncaya değin nafakam için zevcim mûmâ-ileyh Numan Bey üzerine kıbel-i şer‘den kadr-ı ma‘rûf meblağ farz ve takdîr olunması matlûbumdur dedikde gıbbe’t-tasdîki’ş-şer‘î hâkim-i hâsim-i vâlâ cenâb -vaffakallâhu te‘âlâ bi’s-sıdk ve’s-savâb tûbâ lehû ve hüsnü-meâb- efendi hazretleri dahi merkūme Şerîfe Rukiye Hanım’ın vaz‘-ı haml ile iddeti münkaziye oluncaya değin nafakası için zevci mûmâ-ileyh üzerine işbu târîh-i vesîkadan bi’t-terâzî beher şehr altmış guruş farz ve takdîr buyurup meblağ-ı mefrûz-ı mezkûru merkūme Şerife Rukiye Hanım kendi nafaka ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer zevci üzerine rücû‘a mezbûre Şerife Rukiye Hanım’a izin vermeleriyle mâ-vaka‘a bi’t-taleb ketb olundu.<br><br>Fî 26 L sene [12]56.<br><br>Şuhûdü’l-hâl: Şâhidûn es-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=1033"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1035"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>