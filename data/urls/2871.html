﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 450<br>Hüküm no: 553<br>Orijinal metin no: [101b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Sarraf Mehmed Beşe’nin varislerinden Fatıma Hatun’un terekeden hissesini alması</b><br><br>Husûs-ı âti’l-beyânın mahallinde tahrîri için gıbbe’l-iltimâs kıbel-i şer‘-i mutahhardan Mevlânâ Ebubekir Efendi b. Ahmed irsâl olunup ol dahi Ahmed Beşe b. Mustafa nâm kimesnenin mahmiye-i İstanbul’da Altıboğça mahallesinde sâkin olduğu menziline varıp zeyl-i rakīmde isimleri terkîm olunan Müslimîn mahzarlarında akd-i meclis-i şer‘-i şerîf eyledikde mahalle-i mezbûrede sâkin iken bundan akdem vefât eden Sarrâf Mehmed Beşe b. Mustafa’nın verâseti zevce-i metrûkesi Fâtıma bt. Abdullah nâm hatun ile vâlidesi Ünzile bt. Abdülkerim ve sulbî sagīr oğulları Abdülkerim ve Mahmud’a münhasıra olup kable’l-kısme mezbûr Mahmud dahi vefât edip verâseti vâlidesi mezbûre Fâtıma Hatun ile li-ebeveyn karındaşı sagīr-i mezbûr Abdülkerim’e münhasıra ve tashîh-i meseleleri yüz kırk dört sehmden olup sihâm-ı mezbûreden otuz beş sehmi mezbûre Fâtıma’ya ve yirmi dört sehmi mezbûre Ünzile’ye ve seksen beş sehmi sagīr-i mezbûr Abdülkerim’e isâbet etdiği şer‘an mütehakkık oldukdan sonra mezbûre Fâtıma meclis-i ma‘kūd-ı mezbûrda sagīr-i mezbûr Abdülkerim’in kıbel-i şer‘-i şerîfden mansûb vasîsi olup tereke-i müteveffâ-yı evvel-i mezbûre vâzı‘u’l-yed olan Ahmed Beşe b. Mustafa nâm kimesne mahzarında tav‘an ikrâr ve takrîr-i kelâm edip müteveffâ-yı evvel-i mezbûrun terekesinden otuz beş sehm hisse-i irsiye-i şer‘iyyem mukābelesinde bana isâbet eden yetmiş dört bin dört yüz akçeyi vasiyy-i mezbûr Ahmed Beşe yedinden bi’t-tamâm ahz u kabz eyledim, min-ba‘d müteveffâ-yı evvel-i mezbûrun terekesinden vasiyy-i mezbûr Ahmed Beşe yedinden bir akçe ve bir habbe [102a] hakkım bâkī kalmadı dedikde gıbbe’t-tasdîk <<mâ-hüve’l-vaki‘ bi’t-taleb ketb>> husûs-ı mezbûru mevlânâ-yı mezbûr mahallinde tahrîr ba‘dehû ma‘an irsâl olunan Ali b. İbrahim ve Mehmed Çelebi b. Muharrem ile meclis-i şer‘a gelip alâ-vukū‘ihi inhâ ve takrîr etdiklerinde mâ-hüve’l-vâki‘ bi’t-taleb ketb olundu.<br><br>Fî 9 min-Ramazani’l-mübârek sene 1081.<br><br>Şuhûdü’l-hâl: Umdetü’l-kuzât Osman Efendi b. Hüseyin, Sinan Efendi b. Ali, İsa Efendi b. Safer, Receb Çelebi b. Hasan, Ali Beşe b. Abdullah, Ali Beşe b. İsmail, Şa‘bân Beşe b. Mustafa, Mehmed Beşe b. İsmail.</p>          <br><a title="Önceki sayfa" style="text-decoration:none" href="./ayrmetin.php?idno=2870"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2872"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b450"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>