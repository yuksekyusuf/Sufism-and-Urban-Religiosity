﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 321<br>Hüküm no: 260<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Hüseyin Beşe’nin küçük oğlunun reşid olması üzerine intikal eden terekeyi talebi</b><br><br>Hoşabçı tâifesinden olup medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesiʼnde sâkin iken bundan akdem vefât eden Hüseyin Beşe b. Salih’in sulbî oğlu olup ve sin [ve] cüssesinin bülûğa tahammülü olduğunu mukır ve mu‘terif olan işbu râfiʻü’l-kitâb İsmail nâm kimesne meclis-i şer‘-i şerîf-i enverde hâl-i sugrunda vasîsi olan Hüseyin Beşe b. Hasan mahzarında üzerine da‘vâ ve takrîr-i kelâm edip mezbûr Hüseyin benim hâl-i sugrumda vasîm olup babam müteveffâ-i mezbûrdan müntakil ber-mûceb-i defter-i müfredât eşyâ-i ma‘lûmeden makbûzunu taleb ederim, suâl olunsun dedikde gıbbe’s-suâl mezbûr Hüseyin cevâbında müteveffâ-i mezbûrdan müntakil ber-mûceb-i defter-i müfredât eşyâ-i ma‘lûmesinden bi’l-vesâye makbûzu olduğunu ikrâr lâkin müdde‘î-i mezbûrun ber-vech-i muharrer bülûğunu inkâr edicek, müdde‘î-i mezbûrdan müddeʻâsını mübeyyine beyyine taleb olundukda udûl-ı ahrâr-ı ricâl-i Müslimîn’den medîne-i mezbûrede Câmi‘-i Kebîr’de sâkin Helvacı el-Hâc Süleyman b. Ali ve Mustafa Beşe b. Hasan nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müdde‘î-i mezbûr İsmail nâm kimesnenin sinni [ve] cüssesinin bülûğa tahammülü olup âkıl ve bâliğ ve reşiddir ve mâlını hıfz u hırâsete kādirdir, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle müdde‘î-i mezbûrun babası müteveffâ-i mezbûrdan müntakil merkūm Hüseyin nâm kimesnenin ber-mûceb-i defter-i müfredât makbûzu olan eşyâ-i ma‘lûmeyi müdde‘î-i mezbûr İsmail’e teslîme merkūm Hüseyin’e tenbîh-birle mâ-vaka‘a bi’t-taleb ketb olundu.<br><br>Fi’l-yevmi’s-sânî min-Rebîʻülâhire li-sene tisʻa ve hamsîn ve mi’e ve elf, 1159.<br><br>Şuhûdü’l-hâl: Ahmed Efendi b. Mustafa, Bayrakdâr Hüseyin Beşe b. Salih, Berber Mustafa Çelebi b. Osman, Hatîb Mehmed Efendi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16873"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16875"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>