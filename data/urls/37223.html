﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 395<br>Hüküm no: 279<br>Orijinal metin no: [72b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı cariye Rahime’nin hür olduğunu ispat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den me’zûnen irsâl olunan Mevlânâ Ahmed Efendi b. el-merhûm İsmail Efendi mahmiye-i İstanbul’da el-Hâc Hasan mahallesinde sâkin iken bundan akdem vefât eden Attâr el-Hâc Mustafa b. Mahmud b. Hasan’ın menziline varıp zeyl-i kitâbda muharrerü’l-Müslimîn huzûrlarında akd-i meclis-i şer‘-i şerîf ettikde müteveffâ-yı mezbûra rıkk-ı sâbıkını mu‘terife işbu orta boylu açık kaşlı sarı elâ gözlü Rusiyyetü’l-asl Müslimetü’l-mille bâ‘isetü’l-kitâb Rahime bt. Abdullah meclis-i ma‘kūd-ı mezbûrda müteveffâ-yı mezbûrun evlâd-ı sıgārı Hadîce ve Emine ve Safiye’nin tesviye-i emrlerine kıbel-i şer‘den vasî nasb olunmağla tereke-i müteveffâ-yı mezbûra vaz‘-ı yed eden İbrahim Çelebi b. Mustafa mahzarında üzerine da‘vâ ve takrîr-i kelâm edip seyyidim müteveffâ-yı mezbûr hayâtında târîh-i fevtinden altı ay mukaddem câriye-i memlûkesi olduğum hâlde beni huzûr-ı Müslimînde hasbeten lillâh malından tahrîr ve i‘tâk edip ben sâir harâir-i asliyât gibi hürre olmuş iken vasiyy-i mezbûr bana rıkka olup terekeden olmak üzere bi-gayr-ı hakkın vaz‘-ı yed eder suâl olunup üzerimden kasr-ı yedine tenbîh olunmak matlûbumdur dedikde gıbbe’s-suâl vasiyy-i mezbûr cevâbında müdde‘iye-i mevsûfe-i mezbûreye vaz‘-ı yedini ikrâr lâkin vech-i meşrûh üzere müdde‘âsını inkâr edicek müdde‘iye-i mezbûreden müdde‘âsına beyyine taleb olundukda udûl-ı Müslimînden mahmiye-i mezbûrede Hoca Ali mahallesinde sâkin İsmail Çelebi b. Ömer ve sâir Tophane’de zikr olunan el-Hâc Hasan mahallesinde sâkine müteveffâ-yı mezbûrun akrabâsından Emine Hatun bt. Ahmed ve Safiye Hatun bt. İbrahim li-ecli’ş-şehâde meclis-i ma‘kūd-ı mezbûra hâzırûn olup istişhâd olunduklarında fi’l-hakīka müteveffâ-yı mezbûr el-Hâc Mustafa b. Mahmud b. Hasan hayâtında târîh-i fevtinden altı [ay] mukaddem memlûke câriyesi olduğu hâlde işbu müdde‘iye-i mevsûfe-i mezbûre Rahime bt. Abdullah’ı huzûrumuzda hasbeten lillâh malından tahrîr ve i‘tâk eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr el-Hâc Abdullah b. Mehmed ve Hasan Çelebi b. Abdullah ile meclis-i şer‘a gelip alâ-vukū‘ihi inhâ etmeğin mâ-vaka‘a kayd-şüd.<br><br>Fî 5 min-Safer sene 1110<br><br>Şuhûdü’l-hâl: Ömer Ağa b. Hüsameddin, Osman Ağa b. Mehmed, el-Hâc Abdülkerim b. Cafer, Hasan Çelebi b. Hüseyin, Mehmed Çelebi b. Hızır, Süleyman Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>