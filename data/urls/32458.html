﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 77<br>Hüküm no: 32<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirkor v. Bedros’un, Hüsrev Efendi vakfından icareli berber dükkânı gediğini Numan Usta’ya sattığı</b><br><br>Berber gediği mübâya‘a ve nakli<br><br>Ma‘rûz[-ı dâ‘i-i devlet-i aliyyeleridir ki]<br><br>İşbu arzuhâl hâmişinde mastûr derkenâr mûcebince İstanbul’da Çatal Han derûnunda vâki‘ başmuhâsebe kaleminde mukayyed bâ-sûret Ağyazar zimmî ismine mukayyed olan bir bâb berber dükkânı derûnunda mevcûde gedik âlât-ı lâzıme-i ma‘lûmenin tedâvül-i eyâdî ile hâlâ mâliki Kirkor v. Bedros zimmî meclis-i şer‘-i münîrde berberân esnâfının Şeyh[i] es-Seyyid el-Hâc Osman Efendi ve Kethüdâsı İbrahim Ağa ve du‘âcısı el-Hâc Abdullah Efendi ve Yiğitbaşısı es-Seyyid Mehmed Nuri Ağa ve Çavuşları Mustafa Çavuş ve Ahmed Usta ve diğer Ahmed Usta ve Ali Usta ve sâir mazbûtü’l-esâmî ustalarıyla İstanbul’da Hoca Pîrî Câmi‘-i şerîfi kapısı karşısında sokakda Sepetçi Hanı zahrında vâki‘ olup mukaddemâ kârgîr mahzen iken bundan akdem berber dükkânı olan merhûm Hüsrev Efendi vakfından bir bâb berber dükkânın[ın] bâ-temessük-ı mütevellî bi’l-icâreteyn-i münâsafa mutasarrıfları es-Seyyid Süleyman Efendi ve Şerîfe Azîme Hanım veledey es-Seyyid el-Hâc İbrahim Ağa b. Abdullah tarafından husûs-ı âtîde vekâleti bi’l-ma‘rifeti’ş-şer‘iyye zât-ı mezbûreyi ârifân Berber Ali Usta b. Mustafa ve diğer Ali Usta b. Ali şehâdetleriyle sâbit olan es-Seyyid Hüseyin Ağa b. el-Hâc Halil’den her biri hâzır oldukları hâlde es-Seyyid Numan Usta b. Salih mahzarında ben ber-vech-i muharrer Çatal Han derûnunda olan dükkân-ı merkūmda şirâen mâlik olduğum mu‘teber gedik âlât-ı lâzıme-i mezkûresini bi-safkatin vâhidetin yüz guruş semen-i medfû‘ ve makbûza bey‘-i bâtt-ı sahîh-i şer‘î ile mezbûr es-Seyyid Numan Usta’ya bey‘ ve temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ etmemizle ba‘de’l-yevm âlât-ı gedik-i mezkûrda benim alâkam kalmayup merkūm es-Seyyid Numan Usta’nın mâl-ı müşterâsı olmuşdur dediğini merkūm es-Seyyid Numan Usta bi’l-muvâcehe ba‘de’t-tasdîk vekîl-i hâzır-ı merkūm es-Seyyid Hasan Ağa zikr olunan Sepetçi Hanı zahrında olan kârgîr berber dükkânını müvekkilleri merkūmân es-Seyyid Süleyman Efendi ve Şerîfe Azîme Hanım’ın bin iki yüz yirmi yedi senesi hilâlinde şehriye altışar guruş kir[â] kavliyle merkūm es-Seyyid Numan Usta’ya îcâr ve teslîm ve kabûl edüp derûnunda târih-i merkūmdan berü müsteciren sâkin olduğunu ve merkūm es-Seyyid Numan Usta’nın mesfûr Kirkor zimmîden iştirâ eylediği gedik-i [8a] mezkûru müşteri-i merkūm es-Seyyid Numan Usta talebiyle dükkân-ı mezkûra nakline müvekkilleri merkūmânın râzılar olduklarını ve kârgîr dükkân-ı mezkûrda bir kimesnenin mukayyed ve mu‘teber gediği olmadığını esnâf-ı hâzirûn-ı merkūmûn ile ma‘an bi’l-vekâle takrîr ve bu makūle aklâma mukayyed ve mu‘teber gedik âlâtı kurb ve civârında vâki‘ âharın gediğinden ârî dükkâna mutasarrıfları rızâlarıyla naklolunmak ber-mantûk-ı derkenâr şürût-ı nizâmlarından olduğunu bi’l-cümle kethüdâ ve esnâf-ı hâzirûn-ı merkūmdan her biri ihbâr dahi etmeleriyle zikr olunan Çatal Han derûnunda olan mukayyed dükkân-ı mezkûrun kaleminde olan kaydı terkīn ile derûnunda olan gedik âlâtının sâlifü’l-beyân Hoca Pîrî Câmi‘-i şerîfi karşısında sokakda Sepetçi Hanı zahrında olan dükkâna ber-vech-i muharrer mutasarrıfları izin ve rızâlarıyla nakline ruhsat-birle âlât-ı gedik-i mezkûrun Ağyazar ismine olan kaydı ref‘ ve müşteri-i merkūm es-Seyyid Numan Usta ismine kayd ve nakli tasrîhiyle yedine sûret i‘tâsı bâbında fermân-ı âlîleri sudûru niyâzında oldukları İstanbul Mahkemesi’nden huzûr [-ı âlîlerine i‘lâm olundu.]<br><br>Fî 13 Za sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32457"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32459"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>