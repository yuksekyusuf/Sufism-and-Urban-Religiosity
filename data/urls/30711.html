﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 231<br>Hüküm no: 252<br>Orijinal metin no: [68b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife Hatun bt. İsmail’in dükkan kirasından alacağı sebebiyle el-Hâc Mehmed Ağa’ya açtığı davada sulh oldukları</b><br><br>Ma‘rûz<br><br>İstanbul’da Saray-ı Sadr-ı a‘zâmî kurbünde tabbâhîn-i hâssa ocağı dâhilinde vâki‘ câmi‘-i şerîf ve mekteb vakfı musakkafâtından ocak-ı mezkûr hâricinde kâ’in beyne’l-cîrân ma‘lûm bir bâb na‘alband dükkânı derûnunda mevcûd âlât-ı lâzıme-i ma‘lûmeye mütevellî-i vakf temessüküyle mutasarrıfe Hanife Hatun bt. İsmail’in zevci tarafından müseccel vekîli Mehmed Said Ağa b. Mehmed meclis-i şer‘-i şerîf-i enverde vakf-ı mezbûr mütevellîsi ser tabbâhîn-i hâssa el-Hâc Mehmed Ağa hâzır olduğu hâlde dükkân-ı mezkûrun müşâhereten müste’ciri Mustafa b. Abdullah mahzarında bi’l-vekâle takrîr-i kelâm edip mezbûr Mustafa dükkân-ı mezkûrede beher şehr yirmi dört guruş icâre ile müşâhereten müste’ciri olup ecr-i müsemmâ-yı mezkûrun beher şehr yedişer guruşunu müvekkilem mezbûrenin emriyle icâre-i mü’eccelesi içün cânib-i vakfa edâ bâkî on yedi guruşunu müvekkilem mezbûra teslim edip lâkin târîh-i i‘lâma gelince beher şehr on yedişer guruşdan otuz altı ayda altı yüz on iki guruş edâ etmeyip zimmetinde kaldı deyü da‘vâ ol dahî inkâr etmeğin ba‘de vukû‘i’l-münâza‘a bâ-vesâtat-ı muslıhîn da‘vâ-yı mezkûremden beni mezbûr Mustafa ile otuz guruş üzerine sulh eylediklerinde ben dahî bi’l-vekâle sulh-ı mezbûru kabûl ve bedel-i sulh-ı mezkûr otuz guruşu yedinden vekâleten ahz ü kabz edip bin iki yüz üç senesinin Muharremi gurresine gelince dükkân-ı mezkûrenin kirâsına müte‘allika-i âmme da‘vâdan mezbûr Mustafa’nın zimmetini bi’l-vekâle ibrâ ve iskāt eylediğimde ol dahi ibrâ-yı mezkûru kabûl eyledi deyü eylediği bi’l-cümle takrîrini tasdîk eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 23 min Zilhicce sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30710"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30712"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o278"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>