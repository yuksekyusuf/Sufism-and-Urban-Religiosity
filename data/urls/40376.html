﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 159<br>Hüküm no: 97<br>Orijinal metin no: [15b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Niko v. Savel’in amcası Toyo v. Niko aleyhinde açtığı tarla davasında haklı olduğu</b><br><br>Vilâyet-i Rumeli’nde Boganya kazâsında Şepari nâm karye sâkinlerinden olup bundan akdem hâlik olan Savel v. ( ) nâm zimmînin oğlu Niko nâm zimmî meclis-i şer‘-i hatîr-i lâzimü’t-tevkīrde ammi bâ‘isü’l-kitâb Toyo v. Niko nâm zimmî muvâcehesinde bast-ı kelâm ve ta‘bîr ani’l-meram edip karye-i mezbûre sınırı dâhilinde vâki‘ bir tarafı Yani v. Kiro [ve] bir tarafı Niko v. Dedo ve bir tarafı Luka v. Niko nâm zimmîler bağlarına ve bir tarafı tarîk-ı âmma müntehî olup tahmînen beş keyl tohum isti‘âb eder tarla babam hâlik-i mezbûr Savel ile ammim mezbûr Toyo’nun ale’l-iştirâki’s-seviy taht-ı tasarruflarında olup babam mürd olmağın nısfının tasarrufu bana kānûnen intikāl etmişiken mezbûr Toyo’nun vâlidesi gāibe ani’l-meclis Kali bt. Duka nâm Nasrâniye zikrolunan tarlanın cümlesini karye-i mezbûreden gāib ani’l-meclis Marti v. Dedo nâm Nasrânîye bundan akdem üç yüz akçe bedel mukābilesinde fuzûlen tefvîz edip ol dahi tefevvüz ve bi-gayri vechin vaz‘-ı yed eylemişdir hâlâ suâl olunup ammim mezbûr Toyo’nın takrîri tahrîr olunması matlûbumdur dedikde gıbbe’s-suâl mezbûr Toyo cevâbında fi’l-hakīka zikrolunan tarlanın nısfı benim ve nısf-ı âharı karındaşım oğlu mezbûr Niko’nun tasarrufunda olup mezbûr Marti’nin alâka ve medhali yokdur dedikde hıfzan li’l-mekāl işbu hurûf ketb olunup yed-i men lehü’t-talebe def‘ olundu.<br><br>Fi’l-yevmi’l-hâdî ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Miho v. Simo, Dimo v. Dimitri, Yani v. Kiro, Niko v. Miho, Duka v. Kiro ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=40375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o897"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>