﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 294<br>Hüküm no: 287<br>Orijinal metin no: [62a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden cebecilerden Laz Mehmed Beşe’nin terekesi için eşi Sâliha tarıfından Mehmed Halîfe’nin vekil tayin edildiği</b><br><br>Mahmiye-i İstanbul’da Kürkçübaşı Mahallesi ahâlîsinden ve Dergâh-ı âlî -dâme mahfûfen bi’l-me‘âlî- cebecilerinin beşinci bölüğe mahsûs oda neferâtından olup vilâyet-i Anadolu’da vâki‘ medîne-i Trabzon’da müsâfireten sâkin iken bundan akdem vefât eden Laz Mehmed Beşe b. Abdullah b. Abdurrahman’ın vasîsi mahalle-i mezbûrede sâkine zevce-i menkûha-i metrûkesi Sâliha bt. Mustafa ile sulbî oğlu Ali nâm sagīre münhasıra ve tashîh-i mes’elesi sekiz sehmden olup sihâm-ı mezbûreden bir sehmi zevce-i mezbûre Sâliha’ya ve bâkī yedi sehmi sagīr-i mezbûr Ali’ye isâbet ve intikāl etmekle sagīr-i mezbûrun vâlidesi ve tesviye-i umûruna kıbel-i şer‘den mansûbe vasîsi olan mezbûre Sâliha Hatun meclis-i şer‘-i hatîr-i lâzımü’t-tevkīrde Dergâh-ı âlî cebecileri halîfelerinden bâ‘isetü hâzihi’l-vesîka Mehmed Halîfe b. Mustafa nâm kimesne mahzarında bi’l-asâle ve bi’l-vesâye ikrâr-ı tâm ve takrîr-i kelâm edip bundan akdem zevcim müteveffâ-i mezbûr medîne-i mezbûrede vefât ettikde vârisi olmamak zu‘mu ile ber-mûceb-i defter-i kassâm tereke-i ma‘lûmesini medîne-i mezbûrede emîn-i beytülmâl zabt etmekle zevcim müteveffâ-i mezbûrun ber-mûceb-i defter tereke-i ma‘lûmesini [62b] emîn-i merkūmdan ve bi’l-cümle tereke-i müteveffâ-i mezbûre vâzı‘u’l-yed olanlardan taleb ve da‘vâ ve ahz u kabza ve bana îsâle ve ahz u kabz mütevakkıf olduğu umûrun küllîsine tarafımdan mûmâ-ileyh Mehmed Halîfe’yi vekîl ve nâib-i menâb nasb ve ta‘yîn eylediğimde ol dahi vekâlet-i mezbûreyi kabûl ve hizmet-i lâzimesini kemâ-yenbagī edâya ta‘ahhüd ve iltizâm eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 8 min-Recebi’l-ferd sene [1]143.<br><br>Şuhûdü’l-hâl: Mehmed Çelebi b. Mustafa, diğer Mehmed Çelebi b. Abdullah, İbrahim b. Mustafa, Sedefçi Mahmud Beşe ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=5210"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5212"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>