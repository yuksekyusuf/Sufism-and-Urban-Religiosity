﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 239<br>Hüküm no: 244<br>Orijinal metin no: [72-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sahih evrak kullanım süresi bitmişse de yeni pullar basılıncaya kadar hem sahih evrak hem de eski pul kullanılmaya devam edilmesi</b><br><br>Mâliye Nezâreti’nden<br><br>Ma‘rûz-ı bende-i dîrîneleridir ki,<br><br>Evrâk-ı sahîhanın isti‘mâli müddetinin hitâm bulmasından nâşî devâir resminde ve eşhâs ve tüccâr beyninde te‘âtî edilecek ve muhteviyâtı nakde müstenid bulunacak temessüklerin ba‘demâ evrâk-ı sahîha üzerine yazılmayıp da guruşuna bedel yapışdırılması lâzım gelip gelmeyeceğine dâir Kosova Vilâyeti’nden vukū‘ bulan istifsârdan bahisle istîzân-ı mu‘âmeleyi mutazammın Bâbıâlî’ye takdîm kılınan tezkire-i âcizî üzerine Şûrâ-yı Devlet Tanzîmât Dâiresi’nden tanzîm olunup bir sûreti bâ-fermân-ı sâmî cenâb-ı vilâyet-penâhî cânib-i hazîneye irsâl buyrulan mazbatada Damga Kānûnu’nun otuz dördüncü maddesi hükmünce evrâk-ı sahîhanın isti‘mâline bir sene müddet ta‘yîn olunmuş ise de müddet-i mezkûre mürûr eylediği hâlde yeni pulların kalıpları devletçe bir karâr verilememesi cihetiyle henüz i‘mâl ve neşredilmemiş ve eğerçi varaka-i mevcûdenin temdîd-i müddet-i isti‘mâlinde bunlardan gayr-ı meşrû‘ sûretde elde edilmiş olanların sürümüne meydân verilmiş olacağı melhûz ise de evrâk-ı mezkûrenin yeniden neşrolunacak pulların tebdîli <<hakkında>> hâlinde dahi ne yolda ele geçirildiğinin tahkīkı müşkil olarak temdîd-i müddetdeki mahzûr tebdîlinde de <<mahzûr>> vâki‘ idiğinden yeni pulların neşrine değin gerek evrâk-ı sahîhanın ve gerek eski pulların isti‘mâli zarûrî idiği beyân buyurulmuş olduğundan mezkûr kalıpların i‘mâliyle yeni pulların neşrine değin kānûn-ı mezkûr mûcebince müddeti münkaziye olan gerek evrâk-ı sahîha ve gerek eski pulların ber-sâbık isti‘mâli husûsunun bi’l-cümle devâir ve vilâyâta teblîği Vâridât İdâre-i Umûmiyesi’nden ifâde ve ol vechile her tarafta teblîğ-i madde kılınmış olmağın Bâb-ı Vâlâ-yı Meşîhat-penâhîlerince de ol vechile îfâ-yı muktezâtının îcâb edenlere emr ü tenbîh buyurulması bâbında emr ü fermân hazret-i veliyyü’l-emrindir.<br><br>Fî 13 Cumâdelûlâ sene 1302 ve fî 16 Şubat sene [1]300.</p>          <br><a title="Önceki sayfa" style="text-decoration:none" href="./ayrmetin.php?idno=36168"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36170"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>