﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 268<br>Hüküm no: 418<br>Orijinal metin no: [95a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed b. Mehmed’in Hasan b. Ahmed’in kardeşinin oğlu ve vârisi olduğu</b><br><br>Vilâyet-i Anadolu’da vâki‘ Bozöyük kazâsı kadısı Mevlânâ Ali b. el-Hâc Ömer’in meclisinden vârid ve zeyilde mezkûr senenin evâhiri şehri Şa‘bâni’l-mu‘azzam târihiyle müverrah olan nakl-i şer‘î hücceti vârid olduğunda mazmûnunda görüldü ki, kazâ-i Bozöyük tevâbi‘inden karye-i …? sükkânından Mehmed b. Hâce Hasan ve Ali b. Eşref karye-i mezkûreden hâmil-i hâze’l-kitâb Ahmed b. Mehmed’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müdde‘î-i mesfûr, mahmiye-i Galata tevâbi‘inden Beşiktaş kasabasında bundan akdem fevt olan ve muhallefâtı emîn-i Beytülmâl-i hâs tarafından zabt edilen Reis-i sultânî Hasan b. Ahmed nâm kimesnenin karındaşının oğlu ve usûbe-i nesebiyye cihetiyle vârisidir. Şu cihetle ki, müteveffâ-yı merkūm ve müdde‘î-i mezkûrun babası Mehmed ana baba bir karındaşıdır; babaları merkūm Ahmed’dir. Verâseti ona münhasırdır. Ondan başka vâris ve terekesine müstehık kimesne ma‘lûmumuz değildir. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mû‘teber oldu. Müteveffâ-yı mezbûrun muhallefâtını zabt eden mahmiye-i mezkûrede vâki‘ Beytülmâl-i hâssın emîni fahrü’l-akrân Musa Çavuş b. Kaya ve kâtibi Hasan Bey b. Abdullah meclis-i şer‘a ihzâr edilip hüccet-i şer‘iyye yüzlerine okundu. Bunların hüccet-i şer‘iyyeyi inkârlarından sonra isimleri zeyl-i kitâbda muharrer olan Mehmed b. Mustafa ve Mehmed b. Hızır li ecli’ş-şehâde meclis-i şer‘a hâzırân olup hüccet-i mezkûre kadı-i mezbûrdan vâriddir; bizim yanımızda okunmuşdur ve meclisinde hatmiyle mühürlenmiş ve bize teslîm olunmuşdur; biz buna şâhidleriz şehâdet dahi ederiz deyû şehâdet ettiler. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mû‘teber olmağın hâkim-i âdil, şehâdetleri mûcebince müdde‘î-i mezkûrun müteveffâ-yı mezbûra verâsetine hükm etti. Cerâ zâlike ve hurrire fî evâili şehri Şevvâli’l-mükerrem sene tis‘a ve tis‘în ve tis‘a mi’e.<br><br><br>Şuhûdü’l-hâl: İlyas b. Memi, Ali b. Kasım, İbrahim b. İlyas, Hüsrev b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18897"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18899"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>