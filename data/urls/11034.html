﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 440<br>Hüküm no: 491<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman, Mehmed, Rabia ve Zeliha’nın Molla Ali’den alacakları ve diğer işleri için kardeşleri Selman b. İsmail’in vekil olduğu</b><br><br>İsbât-ı vekâlet<br><br>Vilâyet-i Rumeli’de Avlonya sancağında Iskarapar kazâsına tâbi‘ Rok karyesi ahâlisinden olup mahmiye-i İslâmbol’da Yedikule hâricinde müsâfiren sâkin ve ber-vech-i âtî vekâlet iddi‘â eden işbu bâ‘isü’l-kitâb Selman b. İsmail nâm kimesne meclis-i şer‘-i şerîf-i enverde Molla Ali b. Halil mahzarında üzerine da‘vâ ve takrîr-i kelâm edip benim ve karye-i mezbûrede sâkinler li-ebeveyn karındaşlarım Osman ve Mehmed ile kız karındaşlarım Rabia ve Zeliha’nın mezbûr Molla Ali zimmetinde cihet-i karzdan beş guruş alacak hakkımız olup meblağ-ı mezbûru mezbûr Molla Ali’den ve mârrü’z-zikr Yedikule hâricinde kâin taht-ı tasarrufumuzda olan ma‘lûmü’l-hudûd bir bâb vakıf mumhâne ile mahrûse-i Galata’da Kalora kapısı kurbünde kâin kezâlik ma‘lûmü’l-hudûd bir bâb vakıf mumhâne icârelerini müstecirleri olan ma‘lûmü’l-esâmî kimesnelerden taleb ve da‘vâ ve ahz ü kabza ve makbûzumdan hisselerini kendilere îsâl ve teslîme ve husûs-ı mezkûr mütevakkıf olduğu umûrun küllîsine beni taraflarından vekîl ve nâib-i menâb nasb ü ta‘yîn eylediklerinde ben dahi vekâlet-i mezbûreyi kabûl etmemle meblağ-ı mezbûru mezbûr Molla Ali’den bi’l-asâle ve bi’l-vekâle hâlâ taleb ederim, suâl olunsun dedikde gıbbe’s-suâl mezbûr Molla Ali dahi cevâbında müdde‘î-i mezbûr Selman ile müvekkilûn-ı mezbûrûna cihet-i mezkûreden zimmetinde beş guruş deyni olduğunu ikrâr lâkin vekâlet-i mezbûreyi inkâr edicek müdde‘î-i mezbûrdan ber-vech-i muharrer müdde‘âsına beyyine taleb olundukda udûl-ı ahrâr-ı ricâl-i Müslimînden ve karye-i mezbûre ahâlisinden Zekeriya b. Süleyman ve Ahmed b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu mezbûr Selman’ın li-ebeveyn er karındaşları ve karye-i mezbûrede sâkinler Osman ve Mehmed ile kız karındaşları zâtları ma‘lûmumuz olan Rabia ve Zeliha hatunlar işbu mezbûr Molla Ali zimmetinde cihet-i karzdan alacak hakları olan beş guruşdan hisselerini mezbûr Molla Ali’den ve mârrü’z-zikr Yedikule hâricinde taht-ı tasarruflarında olan ma‘lûmü’l-hudûd bir bâb vakıf mumhâne ile mahrûse-i Galata’da Kalora? kapısı kurbünde kâin kezâlik ma‘lûmü’l-hudûd bir bâb vakıf mumhâne icârelerini müstecirleri olan ma‘lûmü’l-esâmî kimesnelerden taleb ve da‘vâ ve ahz ü kabza ve makbûzundan hisselerini kendilere îsâl ve teslîme ve husûs-ı mezkûr mutavakkıf olduğu umûrun küllîsine taraflarından karındaşları Selman’ı vekîl ve nâib-i menâb nasb ü ta‘yîn eylediklerinde ol dahi vekâlet-i mezbûreyi kabûl eyledi, biz bu husûsa bu vech üzere şâhidleriz şehâdet dahi ederiz deyü her biri meclis-i şer‘de edâ-i şehâdet-i şer‘iye etdiklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a bi’t-taleb.<br><br>Fî 6 min-C sene 1197<br><br>Şühûdü’l-hâl: Ebûbekir Ağa b. Ömer yiğitbaşı, Molla Hüseyin b. Mehmed, Osman Ağa b. Ali, Mehmed Emin b. el-Hâc İbrahim, Mahmud Ağa b. Mehmed, Zekeriya b. Süleyman, Ahmed b. Abdullah, Küçük Ebûbekir Beşe b. İbrahim, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11033"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11035"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>