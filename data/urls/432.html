﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 195<br>Hüküm no: 249<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi ile Ahmed Çelebi’nin Ahmed Efendi’den aldıkları borca Murad Çelebi’nin kefil olduğu</b><br><br>Husûs-ı âti’l-beyânın mahallinde ketb ü tahrîr olunması’çün bi’t-taleb irsâl olan mevlânâ Ali Efendi zeyl-i kitâbda isimleri mastûr olan Müslimîn ile mahmiye-i İstanbul’da Rammâl çeşmesi kurbünde Bezzâz-ı cedîd [Mahallesi’nde] sâkin işbu bâ‘isü’l-kitâb fahrü erbâbi’t-tahrîr ve’l-kalem Ahmed Efendi b. Mehmed’in menziline varıp akd-i meclis-i şer‘-i şerîf olundukda vilâyet-i Rumeli’nde kasaba-i Tekfurdağı sükkânından Hasan Çelebi b. Ali ve Ahmed Çelebi b. Mehmed nâm kimesneler meclis-i mezbûrda merkūm Ahmed Efendi mahzarında herbiri ikrâr-ı tâm ve takrîr-i kelâm edip târîh-i kitâb günü mezbûr Ahmed Efendi yedinden herbirimiz otuz dokuz bin fıddî râyic fi’l-vakt akçe iktirâz ve kabz eyleyip cem‘an mezbûr Ahmed Efendi’ye yetmiş sekiz bin akçe edâsı lâzım deynimiz vardır dediklerinde gıbbe’t-tasdîkı’ş-şer‘î mukırrân-ı mezbûrân Hasan Çelebi ve Ahmed Çelebi’nin hîn-i mutâlebede nefislerini meclis-i şer‘a ihzârlarına mahmiye-i mezbûrede Üsküblü Mahallesi’nde sâkin Murad Çelebi b. Osman nâm kimesne emr ve kabûlü hâvî kefâlet ile kefîl olmağın vâki‘ hâli mevlânâ-yı mezbûr mahallinde tahrîr ba‘dehû cânib-i şer‘den ma‘an irsâl olunan Ali Beşe ve Mehmed Çelebi ile gelip alâ-vukū‘ihî meclis-i şer‘de herbiri inhâ ve takrîr etmeğin mâ-vaka‘a bi’t-taleb ketb olundu.<br><br>Hurrire fi’l-yevmi’r-râbi‘ aşer min-şehri Rebî‘ülâhir li-sene erba‘a ve sittin ve elf.<br><br>Şuhûdü’l-hâl: Mustafa Ağa b. ( ) çaşnigîr, Mehmed Ağa kethüdâ-yı habbâzan, Mehmed Ağa b. ( ) ser-oda, Kenan b. Abdullah, Rıdvan b. Abdullah, Pîrî b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=431"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=433"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>