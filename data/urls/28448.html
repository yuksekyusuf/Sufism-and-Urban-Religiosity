﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 105<br>Hüküm no: 32<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan Hanım bt. Mehmed Bey’in iki hizmetçisini gasp eden Esirci İslam Beşe b. Ali’nin esirleri iade veya bedelini ödemesi</b><br><br>Mahrûse-i Galata’ya tâbi‘ kasaba-i Kasım’da Yeldeğirmeni mahallesinde sâkine İsmihan Hanım bt. Mehmed Bey tarafından husûs-ı âti’l-beyâna vekîl olduğu zâtı ma‘rifet-i şer‘iye [ile] ârifân olan İbrahim b. Mustafa ve Mehmed b. Fethullah nâm kimesneler şehâdetleriyle sâbit olan Mehmed Çelebi b. Abdullah nâm kimesne meclis-i şer‘-i şerîfde Esirci tâifesinden İslâm Beşe b. Ali mahzarında bi’l-vekâle üzerine da‘vâ ve takrîr-i kelâm edip mezbûr İslâm Beşe müvekkilem merkūme İsmihan Hanım’ın bundan akdem herbiri orta boylu açık kaşlı Rusiyyü’l-asl biri yüz yirmi guruş kıymetli ve biri doksan guruş kıymetli Vasil isimleriyle müsemmâ iki re’s Kazak ta‘bîr olunur gulâmlarını ahz u gasb edip hatta ber-vech-i muharrer gasbını ikrâr dahi etmekle suâl olunup mevcûd ise aynlarını müstehlek ise ba‘de’s-sübût kıymetlerini müvekkile-i mezbûreye edâ etmek üzere mezkûr İslâm Beşe’ye tenbîh olunmak matlûbumdur dedikde gıbbe’s-suâl ve’l-inkâr müdde‘î-i merkūmdan müdde‘âsını mübeyyene beyyine taleb olundukda udûl-i Müslimînden olup kasaba-i mezbûrede Kulaksız mahallesinde sâkin Mehmed b. Mustafa ve Kasımpaşa’da el-Hâc Hasan mahallesinde Mehmed b. İbrahim nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu mezbûr İslâm Beşe müvekkile-i merkūme İsmihan Hanım’ın zikrolunan iki gulâmını ben gasb eyledim deyü bizim huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinden ba‘de’t-ta‘dîl ve’t-tezkiye şehâdetleri makbûle olmağın mârrü’z-zikr iki re’s gulâmın mevcûd ise aynlarını müstehlek ise ba‘de’s-sübût kıymetlerini merkūme hânıma edâ ve teslîme mezbûr İslâm Beşe’ye tenbîh olmağın mâ vaka‘a bi’t-taleb ketb olundu.<br><br>Fî nısf-ı Zilhicceti’ş-şerîfe sene 1104 [1107]<br><br>Şuhûdü’l-hâl: İbrahim Çelebi b. Ahmed, diğer İbrahim Beşe el-Muhzır, Mustafa Çelebi el-Muhzır Kasımpaşalı, Mehmed Çelebi, Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=28447"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28449"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o905"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>