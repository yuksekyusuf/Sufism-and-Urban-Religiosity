﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 224<br>Hüküm no: 233<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zübeyde bt. Hacı Yusuf bogasici dükkânı gediği hissesini Seyyid Hacı Ali’ye satması</b><br><br>1777 guruş hisse mübâya‘ası<br><br>Vilâyet-i Rumeli’nde Silistre sancağında Ahyolu Burgosu kazâsında sâkine Zübeyde bt. el-Hâc Yusuf b. Hüseyin nâm hatun tarafından husûs-ı âti’l-beyânda vekîl olduğu zâtını ârifân Ahmed b. Davud ve Mehmed b. Musa şehâdetleriyle sâbit olan Osman b. Abdullah meclis-i şer‘-i şerîf-i enverde işbu bâ‘isü’l-vesîka es-Seyyid el-Hâc Ali b. Hafız Mehmed mahzarında bi’l-vekâle ikrâr-ı tam ve takrîr-i kelâm edip mahmiye-i İstanbul’da Çarşı içinde Küçük Zağferan Hanı karşısında vâki‘ Donbayoğlu ve el-Hâc Mehmed Emin dükkânları beynlerinde kâin bir kemer bir kepenk bir bâb bogasici dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme yirmi dört sehm i‘tibârıyla sekiz sehmi bi’l-irsi’ş-şer‘î müvekkilem mezbûre Zübeyde Hatun’un ve on altı sehmi merkūm el-Hâc Ali’nin yedlerinde iştirâken ve şâyi‘an emvâlleri olmağla ben sâlifü’z-zikr âlât-ı lâzıme-i ma‘lûmede müvekkilem mezbûre Zübeyde Hatun’un ber-i‘tibâr-ı merkūm mâlike olduğu sekiz sehm hisse-i şâyi‘asını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm es-Seyyid el-Hâc Ali’ye bin yedi yüz yetmiş yedi guruşa bi’l-vekâle bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr bin yedi yüz yetmiş yedi guruşu müşteri-yi merkūm bana def‘ ü teslîm ben dahi yedinden bi’l-vekâle tamamen ahz ü kabz eyledim, fîmâ-ba‘d âlât-ı lâzıme-i ma‘lûmenin mecmû‘u merkūm es-Seyyid Ali’nin emvâl-i mahz ve hakk-ı sırfı olup müvekkilem mezbûre Zübeyde Hatun’un aslâ ve kat‘a alâka ve medhali kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer <<bi’l-asâle ve bi’l-vekâle>> âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 17 Ca sene [1]242<br><br>Şühûdü’l-hâl: Muhzır Ebûbekir Çelebi, Ahmed b. Davud, Hüseyin Efendi, Muhzır Feyzullah Çelebi, Mehmed b. Musa, Hatiboğlu Hafız Mehmed, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>