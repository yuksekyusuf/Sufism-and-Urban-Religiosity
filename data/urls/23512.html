﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 227<br>Hüküm no: 284<br>Orijinal metin no: [157-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kölesi için cizye istenen Kosta v. Dimitri’nin Vâlide Sultan Evkâfı reâyâsından olup cizyesini vakfa ödediği</b><br><br>İşbu sene-i mübârekede Mahmiye-i İstanbul ve Galata ve Üsküdar ve Havâss-ı aliyye’de vâki‘ Rum keferesinin yedlerinde olan cevârî ve abîd cizyesini cem‘ine taraf-ı saltanat-ı aliyyeden me’mûr olan hadâyık-ı sultâniyeden Hasbahçe bostancılarından fahrü’l-akrân Mahmud Bey b. ( ) tarafından husûs-ı âti’l-beyâna vekîl olup vekâleti hasm-ı şer‘î-i câhid mahzarında nehc-i şer‘î üzre sâbite olan ( ) Beşe b. ( ) nâm kimesne mahfil-i kazâda işbu bâ‘isü’l-kitâb Kosta v. Dimitri nâm zimmî muvâcehesinde üzerine takrîr-i da‘vâ edip mezbûr Kosta’nın abd-i memlûkü olan ( ) nâm gulâmın üzerine lâzım gelen yüz seksen akçe cizyesini vekâletim hasebiyle mezbûr Kosta’dan taleb ederim suâl olunup alıverilmesi matlûbumdur dedikde, gıbbe’s-suâl merkūm Kosta cevâbında ben kadîmden medîne-i Üsküdar’da vâki‘ merhûme ve mağfûrun-lehâ Vâlide Sultan Câmi‘-i şerîfi evkāfının defterli re‘âyâsından olup ben abdim mezbûr ( ) ile cizyemizi vakf-ı mezbûrun mütevellîsine îfâ ederim, hâlen yedimde mahtûm ve mümzâ sûret-i defter olup mûcebince Âsitâne-i sa‘âdetden emr-i şerîf-i celîlü’l-kadr vardır deyû ibrâz eylediği sûret-i deftere ve emr-i şerîfe nazar olundukda mazmûnları takrîr-i meşrûhuna mutâbık ve âhardan kimesnenin adem-i dahlini nâtık olmağın vekîl-i merkūm ( ) mu‘ârazadan men‘ olunup mâ vaka‘a bi’t-taleb ketb olundu. Tahrîren fi’l-yevmi’s-sâbi‘ ve’l-ışrîn [158] min Zilhicceti’ş-şerîfe li sene semânin ve erba‘în ve elf.<br><br><br>Şuhûdü’l-hâl: Mehmed Efendi b. Abuzer, Ali Beşe b. Abdullah, Halil b. Muslihiddin ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>