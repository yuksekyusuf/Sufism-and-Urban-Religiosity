﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 140<br>Hüküm no: 148<br>Orijinal metin no: [51b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Memi Paşa b. Abdülmennân’ın kölesi Receb b. Abdullah’ın azat olduğu</b><br><br>Mahmiye-i Galata müzâfâtından kasaba-i Kasımpaşa’da sâkin olup, bundan akdem Donanma-yı Hümâyûn seferinde Avarin nâm mevzi‘de şehîd olup, vâsıl-ı rahmet-i Rahmân olan Memi Paşa b. Abdülmennân nâm müteveffâ[nın] verâseti zevce-i metrûkesi fahrü’l-muhadderât Fâtıma bt. Sinan Bey nâm hâtuna ve sulbiye kebîre kızı zahrü’l-muvakkarât Meryem Hâtun’a ve sulbî kebîr oğlu umdetü’l-a‘yân Ali Bey’e münhasıra oldukdan sonra mezbûr Ali Bey asâleten ve mezbûre Fâtıma Hâtun tarafından i‘tâk-ı câ’i’l-beyânı ikrâra vekîl olup, hasm-ı şer‘-i câhid mahzarında mezbûre Fâtıma’yı ma‘rifet-i şer‘iyye ile ârifeyn olan Mehmed Ağa b. Süleyman ve el-Hâc Süleyman Bey b. Abdülmennân şehâdetleriyle vekâleti sâbite olan fahrü’l-eimme Derviş Efendi b. Halil vekâleten ve mezbûre Meryem Hâtun’un zevci olup kezâlik i‘tâk-ı âti’z-zikri ikrâra vekîl olup, Mehmed Ağa b. Süleyman ve Ali Ağa b. Süleyman şehâdetleriyle vekâleti sâbite olan fahrü’l-akrân Piyâle Kapudân b. Abdürrahim vekâleten meclis-i şer‘-i şerîfde her biri ikrâr ve takrîr-i kelâm edip, müteveffâ-yı müşârün-ileyh bundan akdem tasarrufât-ı kavliyyesi nâfize ve teberru‘ât-ı fi‘liyyesi câize ve mu‘tebere olduğu hâlde silk-i mülkünde olup müslim olan kullarımın cümlesi malımdan âzâd olsun deyû ikrâr ve i‘tirâf etmişdi. El-hâletü hâzihî müteveffâ-yı müşârün-ileyh Memi Paşa’nın abîdinden hâmilü’l-kitâb orta boylu gök elâ gözlü açık kaşlı sağ elinde üç parmağında eser-i cerh olan Eflakiyyü’l-asl Receb b. Abdullah nâm müslim-i emred dahi vech-i meşrûh üzre müteveffâ-yı mezbûrun malından âzâd olup, ıtk-ı merkūm dahi bizimde makbûlümüzdür dediklerinde, mâ-vaka‘a bi’t-taleb ketb olundu. Hurrire fi’l-yevmi’s-sâdis min Zilka‘deti’ş-şerîfe li sene 1023.<br><br><br>Şuhûdü’l-hâl: Mehmed Ağa b. Abdullah, Mehmed Çavuş [b.] ( ) Dergâh-ı âlî, Hüseyin Hoca b. Abdullah, Ahmed Çavuş [b.] ( ) Dergâh-ı âlî, Mehmed b. Receb, İbrahim Beşe b. [Abdullah], el-Muhzırûn ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o211"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>