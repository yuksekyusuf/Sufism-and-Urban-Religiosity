﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 220<br>Hüküm no: 195<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülmezoğlu Ohannes ve kardeşi Bedros v. Anton’un malik oldukları oda gediğini Maryana bt. Andon’a sattıkları</b><br><br>Oda gediği<br><br>Ma‘rûz[-ı dâ‘î-i devlet-i aliyyeleridir ki]<br><br>Zikri âtî oda gediğine iki kıt‘a sûret mûcebince nısfiyet üzere iştirâken mâlikler olan Gülmezoğlu Ohannes ve karındaşı Bedros v. Anton nâm zimmîler İstanbul mahkemesinde meclis-i şer‘-i münîrde ve li-ebeveyn kız karındaşları Maryana bt. el-mersûm Andon nâm Nasrâniye tarafından husûs-ı âtîde tasdîka vekîl-i şer‘îsi han odabaşısı Markor v. Delot nâm zimmî muvâcehesinde defterdâr-ı esbak merhûm Abdüsselam Efendi Vakfı müsakkafâtından İstanbul’da Nuruosmaniye Câmi‘-i şerîfi kurbünde Yağcı Hanı demekle arîf bir bâb hanın tabaka-i vustâsında tahtahan tarafında kâin nerdübândan üçüncü köşede vâki‘ şehriye sekiz guruş kirâ-yı kadîmeli bir bâb oda derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme akd-i âti’z-zikrin sudûruna değin başka başka iki kıt‘a sûret ile nısfiyet üzere iştirâken yedimizde mâlımız ve mülkümüz olmağla hâlâ biz ber-vech-i muharrer iştirâken mâlikler olduğumuz gedik tâ‘bir olunur âlât-ı lâzıme-i mezkûrenin mecmû‘unu tarafeynden bi’l-îcâb ve’l-kabûl şürût-ı müfsideden ârî bâtten ve sahîhan bi-safkatin vâhidetin bin beş yüz [guruş] semen-i medfû‘ ve makbûza kız karındaşımız müvekkile-i mersûme Maryana Nasrâniye’ye bey‘ ve temlîk ve teslîm ol dahi iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt dahi etmemizle fîmâ ba‘d zikr olunan gedik âlâtının mecmû‘unda alâka ve medhalimiz kalmayup kız karındaşımızın müvekkile-i mersûme Marya Nasrâniyenin mülk-i müşterâsı olmuşdur deyü ba‘de’l-ikrâr ve’t-tasdîk zikr olunan oda gediğinin bâyi‘ân-ı mersûmânın yedlerinde olan iki sûret mûcebince üzerlerinde başka başka kayd-ı atîki ref‘ ve terkīn ve kız karındaşları müşteriye-i mersûme Marya Nasrâniye ismine tashîhan kayd ile yedine müstakillen bir kıt‘a sûret i‘tâsı bâbında istid‘â-yı inâyet eyledikleri mahkeme-i mezbûreden huzûr [-ı âlîlerine i‘lâm olundu.]<br><br>Fî 8 R sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32620"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32622"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>