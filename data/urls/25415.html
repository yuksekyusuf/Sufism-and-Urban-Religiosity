﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 473<br>Hüküm no: 528<br>Orijinal metin no: [65a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe’nin varisleri kardeşinin çocukları Ahmed ve Ali olup muhallefatının Mehmed Beşe’den alınıp bunlara verildiği</b><br><br>İsbât-ı verâset.<br><br>Vilâyet-i Rumeli’nde İlbasan kasabası sükkânından müteveffâ Sinan nâm kimesnenin sulbî sagīr oğulları Ahmed ve Ali’nin vasîyy-i şer‘îleri olmağla sagīrân-ı mezbûrânın ammileri olup vilâyet-i Anadolu’da Mihaliç kazâsına tâbi‘ Yörgüç nâm karyede mutavattın iken vefât eden birinci ağa bölüğüne mahsûs oda ahâlîsinden Hüseyin Beşe nâm râcilin verâsetini sagīrân-ı mezbûrâna münhasır olduğu bi’l-vesâye iddi‘â eden Hızır b. Kaya nâm kimesne meclis-i şer‘-i hatîrde oda-i mezbûr ahâlîsinden olup müteveffâ-i mezbûr Hüseyin Beşe’nin metrûkâtına vâzı‘u’l-yed idiği şer‘an sâbit olan Mehmed Beşe b. Ali nâm râcil mahzarında üzerine bi’l-vesâye da‘vâ edip vasîleri olduğum sagīrân-ı mezbûrân Ahmed ve Ali müteveffâ-i mezbûr Hüseyin Beşe’nin li-ebeveyn karındaşı mezbûr Sinan’ın sulbî oğulları olup cümle muhallefâtı mezbû[r]âna â’id iken mezbûr Mehmed Beşe cümle metrûkâtını bi-gayr-ı hakkın kabz eylemişdir suâl olunup makbûzu olan terekeyi alıverilmek bi’l-vesâye murâdımdır dedikde gıbbe’s-suâl mezbûr Mehmed Beşe cevâbında tereke-i müteveffâ-i mezbûra vaz‘-ı yed eylediğini ikrâr lâkin sagīrân-ı mezbûrânın vech-i muharrer üzere verâsetlerini ve müdde‘î-i mezbûrun vesâyetini inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-ı ricâl-i Müslimînden olup zikrolunan İlbasan kasabası sükkânından Mehmed b. Süleyman ve Mustafa b. Mehmed nâm kimesneler li-ecli’ş-şehâde meclis-i şer‘de hâzırân olup istişhâd olunduklarında fi’l-vâki‘ sagīrân-ı mezbûrân Ahmed ve Ali müteveffâ-i mezbûr Hüseyin Beşe’nin li-ebeveyn karındaşı mezbûr Sinan’ın oğullarıdır zîrâ mezbûr müteveffâ-i mezbûr Hüseyin ile mezbûr Sinan’ın babaları ismi Ali ve cedleri ismi Keyka nâm zimmîdir ve maskat-ı re’sleri kasaba-i mezbûre İlbasan’dır. Müdde‘î-i mezbûr Hızır dahi sagīrân-ı mezbûrânın vasîyy-i şer‘îleridir mezbûrândan gayrı vâris ve terekesine müstahıkk-ı âhar olduğu ma‘lûmumuz değildir eyne mâ kânet ve hasbemâ vahded mezbûr Hüseyin Beşe’nin terekesi sagīrân-ı mezbûrâna âiddir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iye ile eylediklerinde gıbbe ri‘âyet-i şerâ’iti’l-kabûl şehâdetleri makbûl olmağın mûcebince ba‘de’l-hükm <<olan tereke-i müteveffâ-i mezbûru vasîyy-i merkūma edâ ve teslîme tenbîh birle>> vasîyy-i mezbûr meclis-i şer‘de mezbûr Mehmed Beşe muvâcehesinde bi’l-vesâye ikrâr edip müteveffâ-i mezbûr Hüseyin Beşe’nin terekesinden mezbûr Mehmed Beşe’nin makbûzu olan on üç bin yedi yüz altmış altı akçeyi bi’t-tamam ve’l-kemâl vesâyetim hasebiyle mezbûr Mehmed Beşe yedinden alıp kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâlis aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: el-Hâc Ahmed b. Mahmud, Veli b. Mahmud, Du‘âcı Ahmed Çelebi, Mustafa b. İsa, Hasan b. Mustafa, Osman b. Abdullah, Mustafa b. Ahmed, Mustafa b. Mehmed, Abdülkerim b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1002"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>