﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 193<br>Hüküm no: 203<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un dükkân ve arsasını oğlu Mehmed Ağa’ya sattığı</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden irsâl olunan Mevlânâ Ahmed Efendi b. Hüseyin medîne-i Üsküdar’da Hamza Fakıh mahallesinde sâkin fahrü’l-akrân es-Seyyid el-Hâc Mehmed Ağa’nın sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde menzil-i mezbûrda sâkine ve zâtı İsmail Ağa b. Davud [ve] Ali Ağa b. Mustafa nâm kimesneler ta‘rîfleriyle mu‘arrefe olan Ali Beşe [Ayşe] bt. Abdullah nâm hatun meclis-i ma‘kūd-ı mezkûrda işbu râfi‘ü’l-vesîka mûmâ-ileyh es-Seyyid el-Hâc Mehmed Ağa b. es-Seyyid el-Hâc Hüseyin Ağa mahzarında ikrâr ve takrîr-i kelâm edip silk-i mülkümde münselik emlâkimden olup medîne-i mezbûrda Atpazarıkapısı hâricinde vâki‘ bir tarafdan Pehlivanzâde veresesi tasarrufunda olan hârhânesi [kârhânesi] ve nalband dükkânı ve üç tarafdan tarîk-i âm ile mahdûd arsası merhûm Hayreddin Çavuş Mescid-i şerîfi vakfından olmağla arsasının senede vakf-ı mezbûra yüz seksen akçe mukāta‘a-i kadîmesi olan biri birine muttasıl altı kefnek [kepenk] bir bakkāl dükkânı ve bir canbaz ahırının binâsı mülküm olmağla ebniye-i mezkûreyi tarafeynden îcâb ve kabûlü hâvî bey‘-i bâtt-ı sahîh-i şer‘î ile oğlum mezbûr es-Seyyid el-Hâc Mehmed Ağa’ya bin beş yüz guruşa bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm mutâlebesinden oğlum mezbûrun zimmetini ibrâ ve iskāt eyledim zikr olunan ebniyenin arsasını dahi ma‘rifet-i mütevellî ile oğlum mezbûra meccânen ferâğ ve tefvîz eylediğimde ol dahi tefevvüz ve kabûl etmekle ebniye-i mezkûre mülk-i müşterâsı ve arsa-i merkūme hakk-ı müfevvezi olup benim kat‘â alâka ve medhalim kalmamışdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Mustafa ve muhzırbaşı ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-Saferi’l-hayr li-seneti ihdâ ve hamsîn ve mi’ete ve elf.<br><br>Şuhûdü’l-hâl: Süleyman Efendi b. Ali, İsmail Ağa b. Davud, Ali Ağa b. Mustafa, Mustafa Ağa b. el-Hâc Osman, İbrahim Bey b. Abdullah, es-Seyyid Mustafa b. es-Seyyid Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52512"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52514"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o279"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>