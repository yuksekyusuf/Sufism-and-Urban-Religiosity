﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 60<br>Hüküm no: 3<br>Orijinal metin no: [2-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Dimitri’nin kızı Sofya’nın hizmetinde bulunduğu Maryora’da alacak iddiasıyla açtığı davada Maryora’nın daha önce Sofya ile sulh olduğunu ispat ettiği</b><br><br>Sofya Nasrâniyenin Maryora Nasrâniyeden ücret da‘vâsı men‘i<br><br>Ma‘rûz<br><br>Arzuhâl eden şahsı mu‘arrefe Sofya nâm bikr-i bâliğa babası Kürkçü Dimitri v. İsak nâm zimmî hâzır olduğu hâlde meclis-i şer‘-i hatîrde derûn-ı arzuhâlde ismi mastûre şahsı mu‘arrefe Maryora bt. Simyon nâm Nasrâniye muvâcehesinde işbu târihden sekiz sene mukaddem beni hâl-i sıgārımda babam hâzır-ı mersûm Dimitri’den senevî beş yüz guruş ücret mukāvelesiyle menzilinde kendine hizmet etmek üzere mersûme Maryora Nasrâniyeye bi’l-velâye îcâr ve teslîm edip ol dahi ber-vech-i muharrer istîcâr ve kabûl ettikden sonra ben hâl-i sıgārımda ve ba‘de’l-bulûğ yedi sene müddet mersûme Ma[r]yora Nasrâniyeye hizmet etmemle müddet-i mezkûrede ücret-i müsemmâmdan mersûme zimmetinde terâküm eden üç bin beş yüz guruşun yüz seksen guruşunu ba‘de’l-bulûğ kabz etmemle mâ‘adâsı olan üç bin üç yüz yirmi guruşu mersûme Maryora Nasrâniyeden hâlâ taleb ederim deyü ba‘de’d-da‘vâ ve’l-istintâk ol dahi cevâbında müdde‘iye-i mersûme Sofya Nasrâniyeyi babası hâzır-ı mersûm Dimitri zimmî yedinden nefs-i sıgārını ahz etmek üzere bana bırakıp müdde‘iye-i mersûme kable’l-bulûğ ve ba‘dehû ancak beş sene müddet yanımda mütemekkine olup ba‘dehû müfârakat eylediğinden sonra müdde‘iye-i mersûme Sofya Nasrâniye husûs-ı mezkûru işbu târih-i i‘lâmdan bir sene mukaddem bi-aynihî benden da‘vâya ibtidâr ve beni Patrikhâne’ye celb ile benimle yedi yüz guruş bedel-i medfû‘ ve makbûza sulh olduğunda ben dahi sulh-ı mezkûru kabûl ziyâde ücret mütâlebesine müte‘allika âmme-i da‘vâdan benim zimmetimi kabûlümü hâvî ibrâ-i âm ile ibrâ ve iskāt etmiş idi deyü müdde‘iye-i mersûmenin inkârına mukārin eylediği def‘ini her biri mahallerinde lede’t-tezkiye makbûlü’ş-şehâde idikleri ihbâr olunan Fener mütemekkinlerinden Sıvacı Beretamos v. Manol ve Çalgıcı Panayot v. Vasil nâm zimmîler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘iye-i mersûme Sofya Nasrâniye da‘vâ-yı mezkûresiyle mersûme Maryora Nasrâniyeye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 12 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34655"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34657"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>