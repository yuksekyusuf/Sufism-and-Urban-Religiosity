﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 241<br>Hüküm no: 213<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülgûn bt. Abdullah ve Belkıs bt. Abdullah adlı azatlı cariyelerin vefat eden Hasan Ağa b. Abdullah’taki alacaklarını merhumun terekesinden tahsil etmeleri</b><br><br>Mahmiye-i İstanbul’da Debbağzâde Mahallesi sâkinelerinden işbu bâ‘iseteyi’l-kitâb Gülgûn bt. Abdullah ve Belkıs bt. Abdullah nâm hatunlar meclis-i şer‘-i hatîr-i lâzımü’t-tevkīrde kendülerin mu‘tikaları olup mahalle-i mezbûrede sâkine iken bundan akdem [ve]fât eden Sâliha Hatun bt. Abdullah’ın verâseti zevc-i metrûkü Hasan Ağa b. Abdullah’a ve sadriye kebîre kızı Rukiye’ye münhasıra olup ba‘dehâ mezbûre Rukiye dahi vefât edip ver[â]seti zevc-i metrûkü Halil Ağa b. ( ) ve sadrî sagīr oğlu Mehmed’e münhasıra olup ba‘dehâ mezbûr Hasan Ağa dahi vefât edip ancak verâseti kızı oğlu sagīr-i mezbûr Mehmed’e münhasıra olduğu şer‘an sâbit ve zâhir oldukdan sonra sagīr-i mezbûrun babası ve velîsi olup bi’l-velâye kendüye isâbet eden muhallefâta vâzı‘u’l-yed olan mezbûr Halil Ağa mahzarında her biri üzerine da‘vâ ve takrîr-i kelâm edip müteveffâ-yı mezbûr Hasan Ağa zimmetinde cihet-i deyn-i şer‘îden her birimizin ikişer bin akçe hakkımız olup hatta hayatında huzûr-ı Müslimînde cihet-i mezbûreden bize ikişer bin akçe zimmetinde vâcibü’l-edâ ve lâzımü’l-kazâ deyni [55b] olduğunu ikrâr ve işhâd dahi edip kable’l-edâ vefât etmekle hâlâ mezbûr Halil Ağa’ya suâl olunup her birimizin hakkımız olan ikişer bin akçeyi müteveffâ-yı mezbûr Hasan Ağa’nın tereke-i vâfiyesinden bize edâ ve teslîme tenbîh olunmak matlûbumuzdur dediklerinde gıbbe’s-suâl ve akībe’l-inkâr müdde‘iyyetân-ı mezbûretândan müdde‘âlarını mübeyyine beyyine taleb olundukda udûl-i Müslimînden olup zikrolunan Debbağzâde Mahallesi sükkânından Süleyman Beşe b. Muslı ve Salmatomruk’dan Paşa odalarında sâkin Ahmed b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Hasan Ağa hayatında müdde‘iyyetân-ı mezbûretân Gülgûn ve Belkıs’[a] cihet-i deyn-i şer‘îden zimmetimde vâcibü’l-edâ ve lâzımü’l-kazâ her birine ikişer bin akçe deynim vardır deyü bizim huzûrumuzda ikrâr ve bizi işhâd etmişidi biz bu husûsa bu vech üzre şâhidleriz şehâdet dahi ederiz deyü her biri edâ-yı şehâdet-i şer‘iye ettiklerinde şâhidân-ı mezbûrânın keyfiyet-i hâllerini suâl için kıbel-i şer‘den irsâl olunan Mevlânâ Sunullah Efendi b. Ali evvelâ zikrolunan Paşa odalarına varıp ahâlîsinden İmâm Zeynelabidin Efendi b. İslâm ve Derviş Beşe b. Hasan ve el-Hâc Mehmed b. İbrahim nâm kimesnelerden şâhid-i mezbûr Ahmed’in keyfiyet-i hâlini suâl eyledikde mezbûrûndan her biri şâhid-i mezbûr Ahmed için İmâm Abdurrahman Efendi ve Attar Hasan Çelebi ve Ahmed Beşe nâm kimesnelerden dahi şâhid-i mezbûr Süleyman Beşe’nin keyfiyet-i hâlini suâl eyledikde onlardan her biri dahi şâhid-i mezbûr Süleyman Beşe için adl ve makbûlü’ş-şehâdedir deyü haber verdiklerini mevlânâ-yı mezbûr mahâllinde tahrîr ba‘dehû ma‘an irsâl olunan Molla Hasan ile meclis-i şer‘a gelip alâ-vukū‘ihî inhâ ve takrîr etmeleriyle şâhidân-ı mezbûrân ta‘dîl ve tezkiye olunup şehâdetleri makbûle olmağın müdde‘iyyetân-ı mezbûretân ba‘de’t-tahlîfi’ş-şer‘î mûcebince müdde‘iyyetân-ı mezbûretândan her birinin hakları olan ikişer bin akçeyi müteveffâ-yı mezbûr Hasan Ağa’nın tereke-i vâfiyesinden edâ ve teslîm etmek üzre mezbûr Halil Ağa’ya tenbîh birle mâ-vaka‘a [bi’t-taleb] ketb olundu. Fi’[l-yevmi’]s-sânî ve’l-işrîn min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Osman b. Yusuf, İmâmzâde Mustafa Çelebi, Abdurrahman Efendi İmâm, Yusuf b. Abdullah, Mehmed Çelebi [b.] Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41361"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41363"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>