﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 213<br>Hüküm no: 275<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamamcı Hacı Osman Beşe’nin tasarrufundaki berber dükkanı ve kahvehanenin kiracısı Aci Yani v. Yorgi’den elli altı guruş on para alacağı olduğu</b><br><br>İstanbul’da vâki‘ Câmi‘-i şerîf-i Ayasofya-i kebîr Evkāfı’ndan olup mahrûse-i Galata hısnı ebvâbından Karaköy Kapısı hâricinde boyacı dükkânı karşısında kâin bir kıt‘a vakıf berber dükkânı ve kahvehânenin hisse-i ma‘lûmesine bi’l-icâreteyn mutasarrıf Hammâmî el-Hâc Osman Beşe el-Hâc Osman’ın oğlu ve tarafından zikri âtî meblağı taleb ve da‘vâ ve ahz u kabza vekâleti Mehmed Emin Ağa b. Ali ve İsmail Beşe b. Halil şehâdetleriyle zâhir olan Abdülhamid Ağa nâm kimesne Galata’da mahfil-i kazâda dükkân-ı merkūmun kezâlik hisse-i ma‘lûmesine mutasarrıf ve derûnunda mevcûde gedik tâ‘bir olunan eşyâya mâlik olan Aci Yani v. Yorgi zimmî muvâcehesinde dükkân-ı merkūmun beher şehr dokuz guruş i‘tibârıyla yüz elli para şehriyesi babam müvekkilim mezbûrun ber-vech-i muharrer tasarrufunda ve hisse-i merkūme hissedârı mersûmun taht-ı icâresinde olup sene-i sâbıkā Saferi’nin yirminci gününden târih-i i‘lâma gelince ücret-i merkūmeden zimmî-i mersûmun zimmetinde müctemi‘a elli altı guruş on parayı bi’l-vekâle taleb ederim deyü ba‘de’d-da‘vâ ve’s-suâl ol dahi cevâbında ber-vech-i muharrer ikrâr u i‘tirâf [edip] dükkân-ı merkūmda el-ân benim mutasarrıf olduğum hisse mukaddemâ müvekkilim mezbûrun taht-ı tasarrufunda ve müvekkilim mezbûrun mutasarrıf olduğu hisse-i mezkûre dahi âharın tasarrufunda iken ber-vech-i muharrer elli para hisseyi âhardan bedel-i misliyye bana tefevvüz edivermek şartıyla müvekkilim mezbûr hissesini bâ-re’y-i mütevellî bedel-i makbûz mukābelesinde bana ferağ edip ferağ-ı merkūm şart-ı mezkûra mukārenetle fâsid olmağ[la] makbûzu olan bedeli bana verile hisse-i merkūmeyi geri tefevvüze müvekkilim mezbûr için mücerred oğlu olduğuna binâen müdde‘î-i mezbûra tenbîh olunmak murâdımdır deyü tasaddî eylediği şart da‘vâsı gāib-i mezbûrun huzûruna ve nâzır-ı vakfa ba‘de’t-tevkīf ikrârı mûcebince elli altı guruş on parayı müvekkilim için vekîl-i mezbûra edâya zimmî-i mersûma tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 24 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22470"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22472"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>