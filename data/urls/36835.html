﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 248<br>Hüküm no: 383<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Orhan Gazi Evkafı'nın Kartal'daki mukataaları iltizamının Mustafa Ağa ve Mehmed Bey'e verildiği</b><br><br>Vech-i tahrîr-i hurûf budur ki, Gekbüze’de vâki‘ merhûm ve mağfûrün-leh Sultan Orhan Gāzî’nin -nevverallâhu mesvâhu- câmi‘-i şerîflerinin evkāfından olup vilâyet-i Anadolu’da Üsküdar kazâsında vâki‘ Kartal ve tevâbi‘ihâ mukāta‘ası mâl-ı cizyesinden mâ‘adâ sene-i sâbık üzere işbu dârende-i derûn kıdvetü’l-emâsil ve’l-akrân es-Seyyid Mustafa Ağa ve Mehmed Bey -zîde kadruhâ- tâlib, bin iki yüz doksan guruşa râgıb olup işbu bin yüz yirmi dokuz senesi Martı ibtidâsından bir sene tamâmına dek zabt u rabt etmek üzere mûmâ-ileyhâ deruhde ve iltizâm ol dahi iltizâmı kabûl eylemekle üzerine deruhde olunmuşdur ve mukāta‘a-i mezbûr sâir evkāf-ı selâtîn-i i‘zâm vüzerâ-yı kirâm gibi mefrûzü’l-kalem ve maktû‘ü’l-kadem serbest olmak üzere zabt u rabt eylemek üzere tevliyetim hasebiyle işbu temessük ketb ü terkīm olunup mûmâ-ileyhin [yedine] verildi, gerekdir ki, mûmâ-ileyh varıp mukāta‘a-i mezbûrda vâki‘ olan a‘şâr-ı şer‘iye ve rüsûm-ı örfiye ve cürm-i cinâyet ve kul ve câriye müjdegānesin ve yava ve kaçgun ve resm-i arûsâne ve bâgāt ve hadravât ve tapu-yı zemîn ve ispençe ve bennâk ve beytülmâl-i âmme ve hâssa ve sâir hukūk ve rüsûmîn cüz'î ve küllî her ne ise sene-i sâbıklarda olanlar ne gûne zabt ve ne minvâl üzere ele geldiler ise ol minvâl-i meşrûh üzere bi’l-cümle vakf-ı şerîf için ahz u kabz eyleye ve on bin akçeden ziyâde vâki‘ olur ise taraf-ı vakıfdan ahz u kabz oluna ve el-iyâzen billâhi te‘âlâ zarâr eder ise min-ba‘d zarâr iddi‘âsı eylemeyip verdiği akçeyi dahi vakf-ı şerîfe teberru‘ etmek kavliyle işbu temessük yedine verilmişdir ve sizler ki re‘âyâ-yı vakıfsız, mûmâ-ileyhi üzerinize zâbit bilip şer‘-i şerîfe ve kānûn-ı münîfe mutâbık ve muvâfık sözünden hâric vaz‘ [u] hareket etmeyip bu minvâl üzere zabt u rabt edip âhardan bir ferd dahl ü ta‘arruz eylemeye.<br><br>Tahrîren fî 15 sene 1125<br><br>Hâlisü’l-fuâd el-Hâc Abdullah mütevellî hâlâ.<br><br>Kad vasale ileynâ fî-gurreti Rebî‘ülâhir.</p>          <br><a title="Önceki sayfa" style="text-decoration:none" href="./ayrmetin.php?idno=36834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>