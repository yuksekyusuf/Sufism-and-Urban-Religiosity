﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 299<br>Hüküm no: 331<br>Orijinal metin no: [74b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kurban bayramı sonrası koyun eti için uygulanacak narh</b><br><br>Ma‘rûz.<br><br>Her sene Îd-i edhâ akībinde lahm-ı ganemin narhı tenzîl olunmak de’b-i kadîm olduğuna binâen saray-ı âlîlerinde arz odasında izzetlü sa‘âdetlü Kethudâbey ve izzetlü sa‘âdetlü Yeniçeriağası hazerâtı kulları huzûrunda akd-i meclis-i şer‘ olunup Ser-kassâbân-ı Hâssa el-Hâc Osman Ağa ve Kasablar Kethudâsı Hattât Mehmed Ağa kulları ve tâife-i merkūmenin [yiğ]idbaşıları ve selhhâne ashâbından el-Hâc Ali ve el-Hâc Osman ve el-Hâc Ahmed ve el-Hâc İbrahim ve el-Hâc Abdurrahman ve Ebûbekir ve Mehmed Ağa ve Mehmed Beşe ve Mehmed ve Osman ve Hasan Çelebi ve Tophâneli el-Hâc Halil ve el-Hâc Mustafa ve es-Seyyid İsmail ve Galatasarayı’ndan Mehmed Efendi ve Ciğerciler Kethudâsı Ali Bey ve Eğrikapı’dan Ali Beşe ve es-Seyyid Mehmed ve el-Hâc Abdullah ve Eyüb’den el-Hâc Hüseyin da‘vet-i şer‘ ve târih-i i‘lâm şehrinin on beşinci gününden sonra kadîmî üzere lahm-ı ganemin kıyyesi dörder paraya ve lahm-ı kuzunun vakıyyesi on dörder akçeye bey‘ olunmak üzere her birine tenbîh olundukda tâife-i merkūme bu sene-i mübârekede şiddet-i şitâdan nâşî koyun ziyâde helâk olmağın Îd-i edhâ’da edhiye için gelen koyun kalîl olmağla etrâfdan celb-i ağnam ve tevsî‘-i erzâka vesîle olmak için Muharremi’l-harâm’ın on beşinci gününe değin [75a] lahm-ı ganemin kıyyesine on dört akçe ve lahm-ı kuzunun kıyyesine on altı akçeye bey‘a ruhsat verilir ise karîb olan mahallerden ganem gelir ve dükkânlarımızda ahşama değin a‘lâ lahm-ı ganem bulunur ve eğer ahşama değin lahm-ı ganem bulunmaz ise bizim ve ta‘yîn olunan narhdan ziyâdeye bey‘ olunur ise yâhud noksan vezn ederler ise kanâdârlarımızın lâzım gelen cezâlarımız tertîb olunsun deyü her biri iltimâs ve Muharremi’l-harâm’ın on beşinci gününden sonra lahm-ı ganemin kıyyesi on iki akçeye bey‘a ta‘ahhüd eyledikleri cümle muvâcehesinde tescîl olunup huzûr-ı âlîlerine i‘lâm olundu. Müsâ‘ade buyurulursa ol bâbda re’y ve fermân hazret-i veliyyü’l-emrindir.<br><br>Fî 14 min-Zilhicce sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=6084"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6086"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o398"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>