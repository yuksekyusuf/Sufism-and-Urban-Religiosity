﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 370<br>Hüküm no: 355<br>Orijinal metin no: [48a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaşıkçılar Hanı’nda İngiltere tüccarından Simit’in odasının açılıp dükkânın sahibine teslimi</b><br><br>Oda küşâdı<br><br>Ma‘rûz<br><br>Danimarka maslahatgüzârının Bâb-ı âlî’ye takdîm eylediği takrîri bâlâsına bu dâ‘îlerine hitâben sâdır olan fermân-ı âlîlerine imtisâlen kıbel-i şer‘den mürsel kâtib-i sânî Merhabâzâde Mahmud Efendi dâ‘îleri bu husûsa memûr Hâcegân-ı Dîvân-ı hümâyûn’dan Hasan Ferdi Efendi ile İstanbul’da Mahmudpaşa kurbünde Kaşıkçılar Hanı fevkānîsinde kâin bir bâb odada İngiltere tüccârından Simit nâm bâzergân müşâhereten müstecir olup oda-i mezkûre mukaddemâ bâ-fermân-ı âlî ma‘rifet-i şer‘ ve Efendi-yi mûmâ-ileyh ma‘rifetiyle temhîr olunmağla bu def‘a cerîdede mazbûtü’l-esâmî Müslimîn ile oda-i mezkûre feth ü küşâd ve derûnunda mevcûde bir demir sandık ve iki sandalye ve bir kutu derûnunda hırdavat ve bir tahta sofra iskemleli, sâhib-i takrîrin münâsib gördüğü mahrûse-i Galata’da Katarât Bâzargânın mağazasına nakl birle teslîm ve oda-i mezkûreyi tahliye ve sâhibesi Katerina Nasrâniyeye teslîm eylediğini kâtib-i mezbûr dâ‘îleri mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği İstanbul Mahkemesi’nden huzûr-ı [âlîlerine i‘lâm olundu].<br><br>Fî 28 min-R sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31762"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31764"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>