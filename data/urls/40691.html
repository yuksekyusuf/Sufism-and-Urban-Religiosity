﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 417<br>Hüküm no: 412<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vide Sultana bt. İsak’ın mülk arsası üzerine bina yapan İsterde bt. Avraham aleyhine açtığı davada otuz guruş üzerine sulh olduğu</b><br><br>Mahmiye-i Galata muzâfâtından Beşiktaş nâhiyesine tâbi‘ Kuruçeşme nâm karyeden olup Spinoza cemâ‘atinden olan Vide Sultana bt. İsak nâm Yahudiyyenin sadrî kebîr oğlu ve tarafından husûs-ı âti’z-zikri ikrâra vekîli olup cemâ‘at-i mezbûreden Yako v. Yasef ve Kedüz cemâ‘atinden Yasef v. Avraham nâm Yahudiler şehâdetleri ile şer‘‘an vekâleti sâbite olan İsak v. Salita nâm Yahudi meclis-i şer‘-i hatîr-i lâzimü’t-tevkīrde Kedüz cemâ‘atinden İsterde bt. Avraham nâm Yahudiyyyenin sadrî kebîr oğlu ve tarafından ikrâr-ı âti’l-beyânı tasdîka vekîli olup şâhidân-ı mezbûrân şehâdetleri ile şer‘an vekâleti sâbite olan Avraham v. David muvacehesine bi’l-vekâle tav‘an ikrâr ve takrîr-i kelâm edip mezbûre İsterde’nin zabt eyleyip üzerine binâ ihdâs eylediği karye-i mezbûrede vâki‘ iki tarafı müvekkilem mezbûre Vide Sultana mülkü ve bir tarafı Avadya nâm Yahudi veresesi mülkleri ve bir tarafı müvekkile-i mezbûre İsterde mülkü ile tûlen ve arzan be-hesâb-ı şatrancî altmış üç zirâ‘ arsa vâlidem müvekkile-i mezbûre Vide Sultana’nın mülk ve hakkı olmağla merkūme İsterde’den fuzûlen zabt ve üzerine binâ ihdâs eyledin deyu da‘vâ ve taleb eylediğinde beynlerinde münâza‘ât-ı kesîre vâkı‘a olmuşidi el-hâletü hâzihî beynlerine muslihûn tavassut edip vâlidem müvekkile-i mezbûre Sultana’yı zikrolunan altmış üç zirâ‘ arsa-i mahdûde da‘vâsından müvekkile-i merkūme İsterde ile otuz kıt‘a riyâlî guruş üzere sulh eylediklerinde ol dahi sulh-ı mezbûru kabûl ve bedel-i sulh olan otuz kıt‘a riyâlî guruşu mezbûre İsterde yedinden bi’t-tamâm ve’l-kemâl ahz u kabz edip zikrolunan arsa da‘vâsından mezbûre İsterde’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyleyip min ba‘d mezbûre İsterde üzerine arsa-i mezbûre da‘vâsına müte‘allika bi-vechin mine’l-vücûh ve sebebin mine’l-esbâb da‘vâ ve nizâ‘ım kalmadı dedi dedikde mukırr-ı merkūm İsak’ın bi’l-vekâle vech-i muharrer üzere cârî olan ikrârın merkūm Avraham bi’l-müvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilka‘deti’ş-şerîfe li-sene 1067.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=40690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o853"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>