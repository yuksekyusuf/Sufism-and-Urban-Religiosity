﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 291<br>Hüküm no: 249<br>Orijinal metin no: [71a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. Mehmed ve sairlerinin Bogos’ta olan alacaklarını tecil etmeleri</b><br><br>Ma‘rûz,<br><br>Medîne-i Üsküdar’da mütemekkin attâr esnâfından arzuhâl eden Bogos v. Aref nâm zimmînin ber-vech-i âtî dâyinlerinden olup derûn-ı arzuhâlde isimleri mezkûr cihet-i karzdan üç bin guruş iddi‘â eden Süleyman Bey b. Mehmed ve meshûk kahve semeninden dört yüz yetmiş sekiz guruş iddi‘â eden es-Seyyid Mustafa Ağa b. Osman nâm kimesneler ile cihet-i karzdan iki bin beş yüz guruş iddi‘â eden Kuyumcu Karabet v. İknar ve kezâlik cihet-i karzdan bin guruş iddi‘â eden Aci Gapril v. Artin ve yine cihet-i karzdan dokuz yüz guruş iddi‘â eden Derzi Artin v. Bağdisar ve def‘a cihet-i karzdan üç yüz altmış beş guruş iddi‘â eden Kuyumcu Karabet v. Agob ve semen-i mebî‘den dört yüz yetmiş guruş iddi‘â eden Fincancı Bedros v. Kerupa ve kezâlik semen-i mebî‘den üç yüz guruş iddi‘â eden Avanis v. Kigork ve yine semen-i mebî‘den altı yüz otuz guruş iddi‘â eden Kirhor v. Abraham zimmîler ve cihet-i deyn-i şer‘îden dört yüz yirmi yedi guruş iddi‘â eden Davit v. Mosi nâm Yahûdi’den her biri Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i hatîrde medyûn-ı mersûm Bogos zimmî muvâcehesinde bizim mersûm Bogos zimmetinde li-ebeveyn er karındaşı işbu hâzır bi’l-meclis Mıgırdıç zimmî kefâletiyle min-haysü’l-mecmû‘ on bin yetmiş guruş alacak hakkımız olup lâkin meblağ-ı mecmû‘-ı mezkûru mersûm Bogos zimmînin hâlâ bize edâya bir vechile iktidârı olmayıp ber-vech-i âtî istimhâl eylediğinde biz dahi meblağ-ı mecmû‘-ı mezkûr on bin yetmiş guruşu işbu târîh-i i‘lâmdan iki sene mürûrundan sonra tamâmen bize edâ ve îfâ etmek üzere rızâlarımızla medyûnumuz mersûm Bogos zimmîyi imhâl ve te’cîl ve te’hîr eyledik deyü mukırrûn-ı mezbûrûnun bi’l-cümle takrîr-i meşrûhlarını mersûm Bogos zimmî tasdîk ve deyn-i meblağ-ı mecmû‘-ı mezkûru ikrâr ü i‘tirâf ve ber-minvâl-i muharrer müeccelen ve muahharan dâyinleri merkūmûna edâya ta‘ahhüd eylediği huzûr-ı [âlîlerine i‘lâm olundu].<br><br>Fî 27 Ca sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1151"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1153"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>