﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 869<br>Hüküm no: 657<br>Orijinal metin no: [147b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha ve Ümmühani’nin, merhum amcaları Hasan Çorbacı’dan kendilerine intikal eden tereke hisselerini Osman Ağa’dan alıp Sultan Ahmed Vakfı’na bağışladıkları</b><br><br>Mahrûse-i Galata a‘mâlinden kasaba-i Tophâneˈde Karabaş mahallesi sükkânından olup bundan akdem sefer-i hümâyûnda vefât eden Hasan Çorbacıˈnın verâseti li-ebeveyn ammi kızları Sâliha ve Ümmühani nâm hatunlara münhasıra olduğu şer‘an zâhir ve mütehakkık oldukdan sonra mezbûretân Sâliha ve Ümmühani meclis-i şer‘-i hatîrde mahrûse-i mezbûrede biˈl-fi‘il voyvoda olan fahrüˈl-emâsil Osman Ağa tarafından ikrâr-ı âtiˈl-beyânı tasdîka vekîl olup nehc-i şer‘î üzere vekâleti sâbite olan Mehmed Bey b. Ali mahzarında her biri ikrâr ve takrîr-i kelâm edip mûrisimiz müteveffâ-yı mezbûrun terekesinden müvekkil-i mûmâ-ileyhin ahz u kabz eylediği altı bin akçeden biˈl-irsiˈş-şer‘î her birimizin hissesine isâbet ve intikāl eden üç bin akçe hissemizi müvekkil-i mûmâ-ileyh yedinden ahz u kabz edip cânib-i Sultân Ahmed Vakfıˈna teberru‘ eyledik min-nakd meblağ-ı merkūmdan müvekkil-i mûmâ-ileyh yedinde bir akçe ve bir habbe kalmadı deyü mukırr-ı mezbûre Sâliha ve Ümmühaniˈnin vech-i meşrûh üzere cârî ve sâdır olan ikrârlarını vekîl-i mezkûr Mehmed Bey dahi biˈl-vekâle vicâhen tasdîk şifâhen tahkīk edicek mâ vaka‘a biˈt-taleb ketb olundu.<br><br>Fiˈl-yevmiˈl-âşir min-şehri Recebiˈl-ferd li-sene [10]85<br><br>Şuhûdüˈl-hâl: Fahrüˈl-eimme Mustafa el-imâm b. ( ), Abdullah b. Nasuh, Ali b. Mehmed, Hacı Mustafa b. Hasan, Salih Çelebi b. Yusuf, Hüseyin b. Ali, Ahmed b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=21720"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21722"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b869"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o880"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>