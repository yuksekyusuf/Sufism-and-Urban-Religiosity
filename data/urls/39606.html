﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 297<br>Hüküm no: 314<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Timur Bey b. Hasan’ın şarhoş haldeyken Ali b. Abdullah’ı yaraladığı iddiasının reddedildiği</b><br><br>Mahmiye-i İstanbul’da Samatyakapısı dâhilinde Ağa Hamamı kurbünde sâkin olan Ali b. Abdullah nâm mühtedî tarafından husûs-ı âtîye vekîl olup mahzar-ı hasm-ı şer‘îde Mehmed Beşe b. Abdullah ve İbrahim b. Abdullah şehâdeteriyle şer‘an vekâleti sâbite olan zahrü’l-eşbâh Hasan Ağa b. Abdullah nâm zevvâk-ı sultânî mahfil-i şer‘-i hatîrde bâ‘isü’l-kitâb Timur Bey b. Hasan nâm yesârî mahzarında bi’l-vekâle üzerine takrîr-i da‘vâ edip târih-i kitâbdan dokuz gün mukaddem müvekkilim mezbûr Ali ba‘de salâti’l-mağrib zikr olunan hamam kurbünde tarîk-i âm üzerinde kendi hâlinde meşgūl iken mezbûr Timur Bey sekrân önüne gelip bi-gayri vechin mezbûru vellâyî demekle ta‘bîr olunan hançer ile amden sol budunda bir yerde urup mecrûh eyledi vekâletim hasebiyle hakīkat-i hâl mezbûrdan suâl olunup takrîri tahrîr olunmasın taleb ederim dedikde gıbbe’s-suâl ve’l-inkâr ve akībe’l-istişhâd vekîl-i mezbûr ikāmet-i beyyineden izhâr-ı acz edip yemîn verilmesin taleb eyledikde mezbûr Timur Bey mecrûh-ı mezkûru zikr olunan tarîk-i âm üzerinde vakt-i mezbûrda sekrân önüne gelip ber vech-i meşrûh mezbûru amden vellâyî ile vurup mecrûh etmediğine merkūm Timur Bey’e yemîn teklîf olundukda ol dahi alâ vefki’l-mesûl yemîn billâhi’l-aliyyi’l-a‘lâ edicek mâ vaka‘a gıbbe’t-taleb ketb ve imlâ olundu.<br><br>Hurrire fi’l-yevmi’r-râbi‘ min-şehri’l-Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Zuhrü’s-sâde es-Seyyid Mehmed Efendi b. es-Seyyid Ömer Efendi, Mevlana Ahmed Efendi b. Mustafa, es-Seyyid Abdülkādir Efendi b. es-Seyyid Mehmed el-müderris, Mustafa Bey b. Mehmed el-cündî, Mehmed Bey b. Süleyman, Hasan Bey b. Süleyman el-yesârî, Mehmed Bey b. Mustafa, el-Hâc Mahmud b. Süleyman, el-Hâc Mahmud b. İsa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>