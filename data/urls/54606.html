﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 925<br>Hüküm no: 1581<br>Orijinal metin no: [133a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Abdullah’ın yanındaki küçük kızı Emine’in birikmiş nafaka bedelinden eski kocasından alacağı olduğu</b><br><br>Ma‘rûz<br><br>Mahmiye-i İslâmbol’da Kocamustafapaşa kurbünde Canbaziye mahallesinde sâkine mu‘arrefetü’z-zât Fatıma bt. Abdullah nâm hatun medîne-i Üsküdar’da mahfil-i Bâb’da meclis-i şer‘-i hatîrde zevc-i sâbıkı es-Seyyid Osman b. Salih mahzarında zevcim mezbûrun firâşından hâsıla ve benden mütevellide olup bi-hakkı’l-hıdâne hâlâ hacr ve terbiyemde olan kızım sagīre Emine’nin bâ-hüccet târih-i i‘lâma gelince dört buçuk ayda beher şehr yüz ellişer para nafaka-i mefrûza-i müstedânesinden zimmetinde müctemi‘a olan cem‘an on yedi guruşu taleb ederim deyü da‘vâ ve mezbûr es-Seyyid Osman cevâbında meblağ-ı merkūmu ikrâr lâkin sagīre-i mezbûrenin hıdânesi sâkıt olmağla kızım sagīre-i mezbûreyi bana teslîme tenbîh olunması matlûbumdur deyü da‘vâ ve beynlerinde ba‘de vukū‘i’l-münâza‘a bâ-tavassut-ı muslihîn mezbûr es-Seyyid Osman mukırr u mu‘terif olduğu meblağ-ı merkūm on yedi guruşu müdde‘iye-i mezbûreye def‘ ü teslîm ve sagīre-i mezbûreyi mezbûre vâlidesi yanında terk ve müdde‘iye-i mezbûre dahi kızı sagīre-i mezbûrenin nafaka-i âtîyesinden fâriğa ve bi’r-rızâ kendi mâlından teberru‘an infâk ve iksâ eylemek üzere kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 11 min-R sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b925"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o966"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>