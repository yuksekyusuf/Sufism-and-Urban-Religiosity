﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 89<br>Hüküm no: 40<br>Orijinal metin no: [8a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Abdullah’ın, eski eşi Osman Çelebi’de alacağı olduğunu iddia etmesi</b><br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘ârefe olan Emine bt. Abdullah nâm hatun mahfil-i şer‘iyyâtda derûn-ı arzuhâlde mezkûrü’l-ism zevc-i sâbıkı Osman Çelebi muvâcehesinde mezbûr Osman Çelebi ile bundan akdem zevciyyet beynimizde [kāime] iken yedimden iktirâz ve kabz ve masârıfına sarfla istihlâk eylediği iki yüz guruş ile beynimizde ma‘lûm mutasarrıf olduğum nısf menzil icâresinden yüz altmış iki guruş ki cem‘an üç yüz altmış iki guruş hakkım olmağla meblağ-ı mezkûru merkūm Osman Çelebi’den hâlâ taleb ederim deyü ba‘de’d-da‘vâ ve’l-istintâk mezbûr Osman Çelebi dahi cevâbında müdde‘iye-i mezbûrenin ber-vech-i muharrer müdde‘âsını inkârından mâ‘ada bin yüz altmış dokuz senesi Ramazanı’nın ikinci günü şer‘iyyâtî müderrisîn-i kirâmdan Babizâde es-Seyyid Abdullah Efendi huzûrunda benden da‘vâ, ben dahi sene-i mezbûre Cumâdelâhiresi’nin on altıncı günü İstanbul Bâb nâibi müderrisînden el-Hâc Mehmed Naşid Efendi huzûrunda meblağ-ı mezbûru benden ba‘de’l-mutâlebe meblağ-ı mezkûra ve bi’l-cümle sâireye müte‘allika âmme-i da‘vâdan benim zimmetimi meccânen ibrâ ve iskāt etmiş idi deyü ber-minvâl-i muharrer def‘imi işbu yedimde olan mümzâ ve mahtûm bir kıt‘a hüccet-i şer‘iyyenin zeylinde mastûrü’l-ism üç nefer şâhidûn-ı mu‘addilûn şehâdetleriyle muvâcehesinde vech-i şer‘î üzere isbât eylediğimde müdde‘iye-i mezbûre Emine bana bî-vech mu‘ârazadan men‘ olunmuş idi deyü târîh-i mezbûr ile müverraha bir kıt‘a i‘lâm-ı şer‘î ibrâzıyla ba‘de’d-def‘ ve’l-inkâr dâfi‘-i merkūm Osman Çelebi def‘-i meşrûhunu Arabzâde Mehmed b. el-Hâc Mehmed ve Muhzır Halil b. Abdullah ve Muhzır Ali b. Abdullah nâm üç nefer şâhidûn-ı mu‘addilûn şehâdetleriyle muvâcehesinde vech-i şer‘î üzere isbât etmeğin mûcebiyle müdde‘iye-i mezbûre Emine husûs-ı mezkûr için mezbûr Osman Çelebi’ye bi-gayr-ı vech-i şer‘î mu‘ârazadan ba‘de’l-men‘ mezbûre Emine Hatun meclis-i şer‘de mezbûr Osman Çelebi muvâcehesinde mezbûr Osman Çelebi târîh-i i‘lâm günü beni bâyinen tatlîk etmekle zimmetinde mütekarrir ve ma‘kūdün-aleyh olan on beş guruş mehr-i müeccelim ve nafaka-i iddet-i ma‘lûmem ve meûnet-i süknâm mukābelelerinde bi’t-terâzî ta‘yîn olunan dört guruş ki cem‘an on dokuz guruşu mezbûr Osman Çelebi yedinden tamâmen istîfâ edip ancak hukūk-ı zevciyyete müte‘allika da‘vâdan mezbûr Osman Çelebi’nin zimmetini ibrâ ve iskāt eylediğimde ol dahi ber-vech-i muharrer kabûl etmeğin kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 9 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42145"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42147"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>