﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 142<br>Hüküm no: 137<br>Orijinal metin no: [43a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vituke Nasraniyenin annesi Hristaline’ye ait ev hissesini satın aldığını ispat ettiği</b><br><br>Mahmiye-i İstanbul’da Samatya’da sâkine işbu râfi‘atü’s-sifr Vituke bt. Yamandi nâm Nasrâniye meclis-i şer‘-i hatîrde anası Hristaline bt. Angeli nâm Nasrâniye tarafından husûmet ve redd-i cevâba vekîl olduğu Apostol v. İstemadi ve Aleksi v. Dimitri nâm zimmîler şehâdetleriyle sâbit olan Prabye bt. Verasi nâm Nasrâniye muvâcehesinde üzerine da‘vâ ve takrîr-i kelâm edip medîne-i Üsküdar’a müzâfe Adalar nâhiyesine tâbi‘ Heybeliada[da] vâki‘ bir tarafdan Sultane nasrâniye ve mülkü ve bir tarafdan manastır ve bir tarafdan Aci Margrid mülkü ve bir tarafdan tarîk-i hâs ile mahdûd büyût-ı adîdeyi müştemil mülk menzil[in] dört hisse i‘tibârıyla bir hissesi benim mukaddemâ mülk-i müşterâm ve üç hissesi anam müvekkile-i mezbûre Hristaline Nasrâniyenin tehârüc-i tarîk ile mülk-i mevrûsu olmağla anam müvekkile-i mezbûre Hristaline menzil-i mahdûd-ı mezkûrda olan üç sehm hisse-i şâyi‘asını târîh-i kitâbdan on ay mukaddem bey‘-i bâtt-ı kat‘î ile yüz guruşa bana bey‘ ü temlîk ve teslîm ettikde ben dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz guruşu yedinden ahz u kabz edip mülk-i müşterâm olmuş iken vekîle-i mezbûre benim zabtıma mümâna‘at eder suâl olunup kasr-ı yedine tenbîh olunmak matlûbumdur dedikde gıbbe’s-suâl vekîle-i mezbûre Prabye Nasrâniye cevâbında fi’l-hakīka hâl müdde‘iyye-i mezbûrenin bâlâda bast ü beyân ve tafsîl ve ayân eylediği minvâl üzere olup târîh-i mezbûrda menzil-i merkūmda olan dört sehm hissede üç hisse-i şâyi‘asını yüz guruş semen-i makbûza kızı müdde‘iyye-i mezbûre Vituke Nasrâniyeye bey‘ ü temlîk ve teslîm eylediğini bi-tav‘ihâ ikrâr ve i‘tirâf etmeğin mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî-gurreti Muharrem sene 1151<br><br>Şuhûdü’l-hâl: Mehmed Bey b. Mehmed, Mustafa Bey b. Ahmed, Süleyman Bey b. Ahmed, İbrahim Çelebi b. Süleyman, Sunullah Çelebi b. Emrullah.</p>          <br><a title="Önceki sayfa" style="text-decoration:none" href="./ayrmetin.php?idno=52446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o296"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>