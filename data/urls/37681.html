﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 900<br>Hüküm no: 737<br>Orijinal metin no: [167b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasabbaşı Mehmed Ağa vefat eden Hattat Osman Efendi’de alacağı olduğunu ispat ettiği</b><br><br>Mahmiye-i İstanbul’da Hocapaşa mahallesi ahâlîsinden olup hâlâ ordu-yı hümâyûnda kasabbaşı olan umdetü’l-a‘yân Mehmed Ağa b. İskender b. Abdullah tarafından husûs-ı âti’l-beyânda vekîl olduğu mahmiye-i mezbûrede Kocamustafapaşa mahallesinde sâkin Ömer Efendi b. Hüseyin ve Kızıltaş mahallesinde sâkin Mustafa Ağa b. Abdullah şehâdetleriyle mahzar-ı hasm-ı câhidde sâbit ve sübût-ı vekâletine hükmolunan bâ‘isü’l-kitâb el-Hâc Ali b. Receb meclis-i şer‘-i şerîfde mahmiye-i mezbûrede Sancakdâr Hayreddin mahallesi ahâlîsinden olup bundan akdem vefât eden Hattat Osman Efendi b. Ali’nin evlâd-ı sıgārının vasiyy-i şer‘îleri olmağla terekesine vaz‘-ı yed eden Ahmed Efendi b. Ali mahzarında üzerine da‘vâ ve takrîr-i kelâm edip müvekkilim mezbûr Mehmed Ağa müteveffâ-yı mezbûr Hattat Osman Efendi b. Ali b. Sinan’a bin yüz dokuz senesi Ramazan-ı şerîfi’nde kendi menzilinde kendi hattıyla bir Mushaf-ı şerîf tahrîr etmek içün iki yüz elli guruş olmak üzere yüz aded tuğrâlı altın ücret verip ol dahi ba‘de’l-kabz Mushaf-ı şerîfi kable’t-tahrîr fevt olmağla terekesinden bi’l-vekâle taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Mirâhur mahallesinde sâkin Ali Çelebi b. Mustafa ve mezbûr Mustafa Ağa b. Abdullah li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müvekkil-i mezbûr Mehmed Ağa b. İskender b. Abdullah müteveffâ-yı mezbûr Hattat Osman Efendi b. Ali b. Sinan’a bin yüz dokuz senesi Ramazan-ı şerîfi’nde kendi menzilinde kendi hattıyla bir Mushaf-ı şerîf tahrîr etmek içün iki yüz elli guruş olmak üzere huzûrumuzda yüz aded tuğrâlı altın ücret verip ol dahi yedinden ahz u kabz eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mevkūfen alâ-yemînü’l-müvekkili’l-mezbûr mûcebiyle ba‘de’l-hükm mâ-vaka‘a kayd-şüd.<br><br>Fî 9 min-Recebi’l-ferd sene 1110<br><br>Şuhûdü’l-hâl: Rûşenî Mehmed Efendi b. İbrahim, el-Hâc Mustafa b. Mehmed, Abdurrahman Efendi b. Ahmed Efendi, el-Hâc Süleyman b. Mehmed, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0900"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1076"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>