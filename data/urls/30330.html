﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 159<br>Hüküm no: 128<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Mehmed Said Çelebi b. Mustafa’nın Ayasofya-ı kebîr Camii yakınındaki çörekçi dükkânı gediğinin nısfını Osman Çelebi b. Mahmud’a iki bin guruşa sattığı</b><br><br>Mübâya‘a-i âlât-ı çörekçi<br><br>Çörekçi tâifesinden es-Seyyid Mehmed Said Çelebi b. es-Seyyid el-Hâc Mustafa nâm kimesne meclis-i şer‘-i hatîr-i lâzımü’t-tevkīrde çörekçi esnâfının kethudâsı işbu bâ‘isü’l-kitâb Osman Çelebi b. Mahmud nâm kimesne mahzarında ikrâr-ı tâm ve takrîr-i kelâm edip işbu akd-i âti’z-zikrin sudûruna değin yedimde mülk ve hakkım olup İstanbul’da Ayasofya-i kebîr Câmi‘-i şerîfi kurbünde Sakalar Çeşmesi üstünde bir bâb çörekçi dükkânı derûnunda mevcûde gedik ta‘bîr olunur üç yüz elli vakıyye bakır tâbe ve tebsi ve sâir âlât-ı lâzıme-i ma‘lûmemin nısf-ı şâyi‘ini tarafeynden îcâb ve kabûlü hâvî şürût-ı müfside <<den>> ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müşteri-i mezbûr Osman Çelebi’ye iki bin guruşa bey‘ ve temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabz ü kabûl ettikden sonra semeni olan meblağ-ı mezkûr iki bin guruşu mezbûr Osman Çelebi yedinden bi’t-tamam ahz ü kabz edip bey‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve kâffe-i mutâlebâtdan mezbûr Osman Çelebi’nin zimmetini ibrâ-i âm ile ibrâ ve ıskāt eylediğimde, ol dahi ibrâ-i mezkûru kabûl edip ba‘de’l-yevm zikrolunan nısf-ı âlât-ı lâzıme-i ma‘lûmede benim asla ve kat‘â alâka ve medhalim kalmayup müşteri-i mezbûr Osman Çelebi’nin mülk-i müşterâsı ve hakk-ı sırfı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb ve imlâ olundu.<br><br>[37b] Fî 23 min-Rebî‘ülâhir sene [1]194.<br><br>Şuhûdü’l-hâl: es-Seyyid Molla Ahmed b. Salih, Uncular Kethudâsı Mustafa Ağa b. el-Hâc Ahmed, es-Seyyid Mehmed Sâdık b. el-Hâc Mustafa, Mehmed Ağa b. Ahmed, el-Hâc Ahmed Ağa b. Hüseyin, Yiğitbaşı Halil Usta, Kâtib Süleyman Efendi, es-Seyyid İsmail b. Hüseyin, Hocapaşalı Küçük Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30329"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30331"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o321"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>