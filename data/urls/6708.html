﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 425<br>Hüküm no: 492<br>Orijinal metin no: [65b-8]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumcu Aleksi’nin yanında çalışan Vasil ve Nikola’ya ücretlerini ödediği</b><br><br>Bâ-mühr-i efendi<br><br>Derûn-ı arzuhâlde mezkûrü’l-ism Mumcu Aleksi nâm zimmîden hasmı Vasil nâm zimmî meclis-i şer‘de târîh-i i‘lâmdan on iki sene mukaddem zimmetinde sekiz ay kendüye eylediğim hizmetimin ücreti olan altmış beş guruş hakkımı taleb ederim deyü da‘vâ ve âhar hasmı Nikola dahi yine mesfûr Aleksi’ye târîh-i i‘lâmdan dört sene mukaddem sekiz ay eylediğim hizmetimin ücreti olan kırk beş guruş hakkımı taleb ederim deyü da‘vâ eylediklerinde ol dahi ikrâr lâkin bi’t-tamâm kendülere ücret-i mezkûrelerini ba‘de edâi’l-hizmet edâ ve teslîm eylediğimde onlar dahi bi’t-tamâm ahz ü istîfâ edip husûs-ı mezkûra ve gayre müte‘allıka âmme-i da‘vâdan benim zimmetimi ibrâ ve ıskāt eylediler deyü ba‘de’d-def‘ ve’l-inkâr mesfûr Aleksi ber-vech-i muharrer def‘-i mezkûrunu udûlden İsmail ve Hüseyin ve Bektaş ve el-Hâc Mehmed ve İbrahim ve diğer Hüseyin ve Mehmed Beşe nâm kimesneler ile Esteryo ve Anaştaş ve diğer Esteryo ve Kosta nâm zimmîler şehâdetleriyle bi’l-muvâcehe vech-i şer‘î üzere isbât etmeğin mûcebince müdde‘iyân-ı mezbûrân ber-vech-i muharrer mu‘ârazadan men‘ olunduğu huzûr-ı âlîlerine i‘lâm olundu. Bâkī emr ü fermân hazret-i veliyyü’l-emrindir.<br><br>Fî 3 min-Muharremi’l-harâm sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6707"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6709"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>