﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 432<br>Hüküm no: 420<br>Orijinal metin no: [86b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Begos v. Markar’ın mâlik olduğu oda gediğini Kağıtçıbaşı Mehmed Emin Ağa’ya sattığı</b><br><br>Han mübâya‘ası ve sûret-i istid‘âsı<br><br>Ma‘rûz[-ı dâ‘î-i devlet-i aliyyeleridir ki]<br><br>Sarraf tâifesinden Begos v. Markar nâm zimmî meclis-i şer‘-i enverde hâlâ Kağıtçıbaşı es-Seyyid el-Hâc Mehmed Emin Ağa b. es-Seyyid İbrahim muvâcehesinde mahmiye-i İsyanbul’da merhûm Sultan Bâyezid Hân-ı Velî -tâbe serâhu- hazretlerinin câmi‘-i şerîfleri mürekkebciler kapısında vâki‘ merhûm Yusuf Ağa binâ eylediği ma‘lûmü’l-hudûd bir bâb hanın tabaka-i ulyâsında kâin odalardan tarîk-i hâssa nâzır kenîf açıklığına muttasıl birinci odadan addolundukta üçüncü şehriye yedi guruş kirâlı yedimde olan bir kıt‘a sûret mûcebince akd-i âti’z-zikrin sudûruna değin mâlik olduğum gediklerden bir bâb oda-i mezkûre derûnunda mevcûde gedik tâ‘bir olunur âlât-ı lâzıme-i ma‘lûmeyi tarafeynden bi’l-îcâb ve’l-kabûl şürût-ı müfsideden ârî bâtten ve sahîhan bi-safkatin vâhidetin bin altı yüz elli guruş semen-i makbûza mûmâ-ileyh Kağıtçıbaşı es-Seyyid el-Hâc Mehmed Emin Ağa’ya bey‘ ve temlîk ve teslîm ol dahi yedimden iştirâ ve temellük ve tesellüm ve kabz ve kabûl edüp mebî-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt dahi etmemizle fîmâ ba‘d zikr olunan oda gediğinde benim kat’a alâka ve medhalim kalmayup mûmâ-ileyh Kağıtçıbaşı es-Seyyid el-Hâc Mehmed Emin Ağa’nın mâl-ı müşterâsı olmuşdur deyü ba‘de’l-ikrâr ve’t-tasdîk zikr olunan oda gediğinin mersûm Sarraf Begos zimmî ismine olan kayd-ı atîki kaleminden ref‘ ve terkīn ve yedinde olan bir kıt‘a sûretden ifrâzıyla müşteri-i mûmâ-ileyh Kağıtçıbaşı es-Seyyid el-Hâc Mehmed Emin Ağa ismine tasrîhan bir kıt‘a sûret i‘tâ buyrulmak bâbında istid‘â-yı inâyet eyledikleri İstanbul Mahkemesi’nden [huzûr-ı âlîlerine i‘lâm olundu.]<br><br>Fî 29 Z sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>