﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 91<br>Hüküm no: 28<br>Orijinal metin no: [5b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un evini Hasan Ağa’ya sattığı</b><br><br>Mübâya‘a<br><br>Mahmiye-i İstanbul’da Baba Hasan Alemî mahallesinde sâkine ve zâtı zeyl-i vesîkada isimleri mastûr el-Hâc İsmail Çelebi b. Cafer ve Mustafa Çelebi b. İbrahim nâm kimesneler ta‘rîfleriyle mu‘arrefe olan Âişe bt. Abdullah nâm hatun meclis-i şer‘-i şerîf-i enver ve mahfil-i dîn-i münîf-i ezherde sâbık mesned-tırâz-ı sadr-ı Rum olan imâm-ı evvel-i hazret-i şehriyârî a‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘ü’l-fezâil ve’l-me‘âlî metbû‘ü’l-efâzıl ve’l-e‘âlî alemü’l-ilmi ve’l-hüdâ menârü’l-fazli ve’t-tekā devletlü inâyetli âtıfetli kerâmetli Pîrîzâde Mehmed Efendi hazretlerinin hizmet-i şerîfleriyle şeref-yâb olan sâhib-i hâzihi’l-vesîka fahrü’l-emâsil ve’l-akrân Hasan Ağa b. Ali mahzarında ikrâr-ı tâm ve takrîr-i kelâm edip zikri âtî akdin sudûruna değin yedimde mülk ve hakkım olup zikr olunan Baba Hasan Alemî mahallesinde vâki‘ bir tarafı Abacı el-Hâc Mehmed ve bir tarafı Yağlıkçı Mehmed Çelebi ve bir tarafı Peştemâlci Mustafa Çelebi mülkleri ve taraf-ı râbi‘i tarîk-i âm ile mahdûd fevkānî bir bâb oda ve bir sofa ve tahtânî bir bâb oda ve bir sofa ve bir matbah ve kenîf ve bi’r-i mâ ve bir mikdâr havluyu müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm Hasan Ağa’ya beş yüz guruşa bey‘ ve temlîk ve teslîm eylediğimde ol dahi ber-vech-i mübeyyen iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr beş yüz guruşu merkūm Hasan Ağa yedinden bi’t-tamâm ve’l-kemâl ahz u kabz eyledim ba‘de’l-yevm menzil-i mahdûd-ı mezkûr alâ-mâ yeştemilühû ve yahvîhi merkūm Hasan Ağa’nın mülk-i müşterâsı ve hakk-ı sırfı olup benim kat‘an alâka ve medhalim kalmamışdır keyfe mâ yeşâ’ ve hasbemâ yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Zilhicceti’ş-şerîfe sene 1152.<br><br>Şuhûdü’l-hâl: Umdetü’l-kuzâti’l-kirâm Mehmed Efendi kethüdâ-yı hazret-i müşârün-ileyh, fahrü’l-kuzât Şehrî Mehmed Efendi b. Mustafa, fahrü’l-kuzât Hasan Efendi b. Muslihiddin, Osman Efendi b. Abdurrahman, Kahveci Mustafa b. Ali, Mustafa Çelebi b. İbrahim, İsmail b. Cafer, el-Hâc Mehmed b. Hacı Zekeriya, el-Hâc İbrahim b. Abdurrahman, es-Seyyid Ali Çelebi b. Abdullah, Çukadâr Baba Yusuf b. Abdullah, Ahmed Efendi b. Lutfullah</p>          <br><a title="Önceki sayfa" style="text-decoration:none" href="./ayrmetin.php?idno=6243"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6245"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>