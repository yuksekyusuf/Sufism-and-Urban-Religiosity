﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 125<br>Hüküm no: 77<br>Orijinal metin no: [38-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avlonyalı Ali Mir’in sarraf Filibos’a olan borcunu ödemesi hususunda tenbihte bulunulması</b><br><br>Ali Mîr nâm kimesneden hukūk, 6012 guruş<br><br>Ma‘rûz,<br><br>Rikâb-ı müstetâba arzuhâl eden Avlonyalı Ali Mîr nâm kimesnenin hasmı Sarrâf Filibos Çarşamba günü arz odasında huzûr-ı âlîde ma‘kūd meclis-i şer‘-i şerîfde mezbûr Ali Mîr ile terâfu‘larında yetmiş dokuz senesine mahsûben Gümülcine cizyesi Giridî Ahmed Efendi kefâletiyle mezbûr Ali Mîr’in uhdesinde olmağla cizye-i merkūmenin kā‘ide-i mîriye üzere taksît-i evveli için bi-şarti’r-rücû‘ emriyle malımdan izzetlü defterdâr efendi tarafına altı bin on iki guruş teslîm edip hattâ mezbûr Ali Mîr sene-i mezbûre Recebi’nin beşinci günü sâbık Başbâkī kulu Hüseyin Bey’in Demirkapısı’nda vâki‘ menzilinde bi-şarti’r-rücû‘ emriyle malımdan altı bin on iki guruş teslîm eylediğimi ikrâr ve târîh-i mezkûr ile müverrah ve hatemiyle mahtûm Hammâmî el-Hâc Mehmed ve Fodulacı Mehmed Tahir ve Yazıcı Osman nâm kimesneler kefâletleriyle karz unvânıyla işbu temessükü vermiş idi deyü takrîrine mutâbık bir kıt‘a temessük ibrâzıyla da‘vâ etdikde gıbbe’l-istintâk merkūm Ali Mîr cevâbında ikrâr-ı meşrûhunu ve temessük-i mezkûrun kendinin olduğunu mu‘terif olup lâkin hîn-i ikrârında hasta olup aklım bi’l-külliye zâil olmağla ikrârım mu‘teber değildir demekle merkūm Sarrâf Filibos mezbûr Ali Mir’in hîn-i ikrârında tasarrufâtı nâfiz-i âkıl olduğuna Süleyman Paşa Hanı’nda sâkin Çukadâr İsmail b. Mehmed ve Hüseyin Bey etbâ‘ından Süleyman b. Ali nâm kimesneleri ikāme, onlar dahi edâ-yı şehâdet-i şer‘iyye edip mahâllerinden tezkiye olundukda udûlden oldukları ihbâr olunmağla şehâdetleri makbûle olmağın mûcebiyle meblağ-ı mezkûr altı bin on iki guruşun edâsına mezbûr Ali Mîr’e şer‘an tenbîh olunduğu mübâşiri Osman Çavuş kulları iltimâsıyla huzûr-ı âlîlerine i‘lâm olundu.<br><br>Fî 28 min-Zilka‘de sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29367"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29369"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>