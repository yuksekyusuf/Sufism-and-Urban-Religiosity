﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 203<br>Hüküm no: 347<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar’da oturan Ayşe ile Mehmed Efendi’nin anlaşarak boşandıkları (Muhâlaa)</b><br><br>Ma‘rûz-ı dâ‘î;<br><br>Tarafeynin rızâ ve iltimâslarıyla savb-ı şer‘den irsâl olunan Yahya Efendi dâ‘îleri sahib-i arzuhâl Âişe’nin zevci ve derûn-i arzuhâlde ismi mastûr olan Mehmed Efendi’nin Üsküdar’da vâki‘ menziline varıp akd eylediği meclis-i şer‘de mezbûre Âişe’nin tarafından hul‘ ve ibrâya vekîli olduğu İmâm Mehmed Efendi b. Hüseyin ve Mehmed Ağa b. İbrahim nâm kimesneler şehâdetleriyle sâbit olan Abdullah Ağa müvekkile-i mezbûrenin zevci merkūm Mehmed Efendi zimmetinde mütekarrer ve ma‘kūdün-aleyh olan on altı bin akçe mehr-i müecceli ve nafaka-i iddet-i ma‘lûmesi üzerlerine ve me’ûnet-i süknâsı dahi kendi üzerine olmak üzere mezbûr Mehmed Efendi ile bi’l-vekâle muhâla‘a-i sahîha-i şer‘iyye ile muhâla‘a ve hukūk-ı zevciyete ve gayra müte‘allika âmme-i de‘âvîden her biri âharın zimmetini ibrâ ve bu vechle kat‘-ı nizâ‘ eylediklerini mezbûr dâ‘îleri mahâllinde tahrîr ve ba‘de[hû] ümenâ-i şer‘ ile meclis-i şer‘a gelip haber verdikleri mübâşir es-Seyyid Mehmed Çavuş kulları iltimâsıyla huzûr-ı âlîlerine i‘lâm olundu.<br><br>Fî 20 Cumâdelûlâ sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52948"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52950"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o251"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>