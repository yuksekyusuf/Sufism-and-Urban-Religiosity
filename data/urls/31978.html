﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 572<br>Hüküm no: 570<br>Orijinal metin no: [82b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sabuncu Mustafa Ağa’nın yapılacak ticarete sermaye ve karz olarak verdiği paralardan Şileli Reis Ali Ağa’dan altı bin yüz seksen yedi kuruş alacağı olduğu</b><br><br>6.187 guruş hüküm<br><br>Ma‘rûz<br><br>Sâhib-i arzuhâl Sabuncu Mustafa Ağa b. Mustafa nâm kimesne meclis-i şer‘-i münîrde derûn-ı arzuhâlde mezkûrü’l-ism sefîne reislerinden Şileli Ali Ağa b. el-Hâc Ahmed nâm kimesne muvâcehesinde Kapan tüccârı beyninde üçledim ta‘bîr olunur fâide-i hâsılasının üç sehm i‘tibârıyla bir sehmi benim ve bir sehmi sâhib-i sefîne olan merkūm Ali Ağa’nın ve bir sehmi dahi sefîne-i merkūme mellâhîninin beynimizde iktisâm olunmak üzere işbu sene-i mübâreke Muharrem’inin on dokuzuncu günü malımdan mezbûr Ali Ağa’ya mudârebe tarîkıyla beş bin guruş verdiğimde, Meblağ-ı mezbûr ile Ahyolu Burgosu’na sefer eyle beher keyli üçer buçuk guruşa şa‘îr iştirâ ve Âsitâne-i aliyye’ye nakleyle deyip bu vechile ta‘yîn ve tahsîs etdiğimden sonra mezbûr Ali Ağa meblağ-ı mezbûr ile şa‘îr iştirâ etmeyip benim iznimsiz tuz iştirâ edip Trabzon Kazâsı’na nakl ve ondan Abaza diyârına irsâl edip vücûhla te‘addî etmekle re’s-i mâlım olan meblağ-ı merkūm beş bin guruş ile merkūm Ali Ağa’ya polatka ta‘bîr olunur karz verdiğim bin yüz seksen yedi guruş ki cem‘an altı bin yüz seksen yedi guruşu mezbûr Ali Ağa’dan bi-tarîki’d-damân hâlâ taleb ederim deyü da‘vâ etdikde ol dahi cevâbında ber-vech-i muharrer ol-mikdâr guruş kabz eylediğini ve müdde‘î-i mezbûrun vech-i meşrûh üzere ta‘yîn ve tahsîs müdde‘âsını bi-tamamihi tâyi‘an ve kat‘iyyen ikrâr ü i‘tirâf edip lâkin ben zikr olunan Burgos İskelesi’ne vardığımda şa‘îrin beher keyli beşer guruşa bey‘ ü şirâ olunup üçer buçuk guruşa olmadığına binâen ben dahi sermâyecinin kâffe-i husûsda emniyetim zu‘muyla müdde‘î-i merkūmun izinsiz meblağ-ı mezbûr ile beher keyli ikişer guruşa iki bin iki yüz keyl tuz iştirâ ve Lefke ta‘bîr olunur sefîneme tahmîl ve Trabzon İskelesi’ne nakleylediğimde Rusyalı sefâin iskele-i mezbûreye külliyetli tuz getirdiklerine mebnî benim nakleylediğim tuzu şirâya kimesne tâlib olmamağla ben zikr olunan ol-mikdâr tuzu Halatcı Hacı Yakub Ağa’nın üç direkli ta‘bîr olunur sefînesi Abaza diyârına gidecek olmağla beher keyli yüz otuz para hesâbıyla sermâye olarak sefîne-i mezkûreye nakl ve tahmîl ve reisi olan Genc Ali Reis’e teslîm ve kendi âdemlerimden Ebûbekir Reis nâm kimesne ile Nikoli nâm zimmîyi terfîkan mârrü’z-zikr Abaza diyârına irsâl etmemle esnâ-i tarîkde sefîne-i merkūme su gösterip reis-i merkūm ile sâir mellâhları sandala binip sefîne-i mezkûre hamûlesiyle ma‘an gark ve telef olmuşdur deyü takrîr-i meşrûh üzere müdde‘î-i merkūmun şa‘îr iştirâsı’çün ta‘yîn ve tahsîsini mukırr u mu‘terif iken izinsiz meblağ-ı mezbûr ile tuz iştirâsı ve gerek âhar mahalle nakliyle te‘addîsini ikrâr ü i‘tirâf etmeğin alâ-mûcibi i‘tirâfihî meblağ-ı mecmû‘-ı merkūm altı bin yüz seksen yedi guruşu müdde‘î-i merkūm Mustafa Ağa’ya bi-tarîki’d-damân edâsıyla mezbûr Ali Ağa ilzâm olunduğu İstanbul Mahkemesi’nden huzûr.<br><br>Fî 12 Şa‘bân sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31977"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31979"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b572"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>