﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 377<br>Hüküm no: 281<br>Orijinal metin no: [88b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Çelebi b. Halil’in rüşvet olarak Mehmed Çelebi b. Ahmed’den aldığı paradan kalan borcunu ödemesi</b><br><br>Mahrûse-i Galata’da Sultân Bâyezid mahallesinde sâkin el-Hâc Mehmed Çelebi b. Ahmed meclis-i şer‘-i şerîf-i enverde medîne-i Üsküdar’da Çavuşderesi kurbünde sâkin Abdullah Çelebi b. Halil mahzarında üzerine da‘vâ ve takrîr-i kelâm edip bundan akdem mezbûr Abdullah Çelebi’ye işbu yedime verdiği temessükü mûcebince bir husûsun temşiyeti içün malımdan yüz esedî guruşumu bi tarîkı’r-rüşve def‘ u teslîm ol dahi ber-vech-i muharrer ahz u kabz etdiğinden sonra husûs-ı mezbûre vücûda gelmemekle medfû‘um olan meblağ-ı mezbûru mezbûr Abdullah Çelebi dahi kendi mesârifine sarfla istihlâk etmekle on dört guruşunu yedinden ahz u kabz edip bâkī zimmetinde seksen altı guruş hakkım kalmağla suâl olunup alıverilmesi matlûbumdur dedikde gıbbe’s-suâl mezbûr Abdullah Çelebi cevâbında fi’l-hakīka mezbûr el-Hâc Mehmed Çelebi yedinden ber-vech-i muharrer yüz esedî guruşu bi tarîkı’r-rüşve ahz ve kendi mesârifine sarfla istihlâk etmekle meblağ-ı bakī-i mezbûr seksen altı guruş zimmetinde deyni olduğunu ikrâr u i‘tirâf etmeğin alâ mûcib-i i‘tirafihî meblağ-ı mezbûr seksen altı guruşu mezbûr el-Hâc Mehmed Çelebi’ye edâ ve teslîme mezbûr Abdullah Çelebi’ye tenbîh birle mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: İb. Çelebi b. Ahmed, Mustafa b. Şaban, İbrahim Çelebi b. Mehmed, Receb b. Süleyman, İsmail Çelebi b. Mustafa, Ahmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o827"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>