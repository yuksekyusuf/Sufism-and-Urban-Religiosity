﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 524<br>Hüküm no: 459<br>Orijinal metin no: [179-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Nabi Efendi’nin borcunu ödemesi</b><br><br>Ma‘rûz<br><br>Bâ‘isü’l-i‘lâm Alacacı Perhîzoğlu? Ohannes v. Mizre zimmî meclis-i şer‘-i enverde teba‘adan es-Seyyid Abdullah Nabi Efendi b. el-Hâc Mehmed muvâcehesinde benim tüccârdan gāib ani’l-beled İskilibli Sarı Mustafa Ağa b. Osman zimmetinde cihet-i deyn-i şer‘îden bâ-i‘lâm-ı şer‘î mahkûmü- bih on bir bin beş yüz guruşdan bâkī on bin yedi yüz elli guruş alacak hakkım olup gāib-i mezbûr Sarı Mustafa Ağa işbu sene-i mübâreke Şa‘bâni’l-mu‘azzamı’nın on beşinci günü beni deyn-i mezkûruyla mezbûr es-Seyyid Abdullah Nabi Efendi üzerine üçümüz bir mahâlde iken havâle-i mutlaka-i sahîha-i şer‘iye ile havâle ve her birimiz havâle-i mezkûreyi ba‘de’l-kabûl meblağ-ı muhâlün- bih-i merkūm on bin yedi yüz elli guruşu târih-i merkūmdan yüz yirmi bir gün tamamında bana tamamen edâ ve teslîm etmek üzere mezbûr es-Seyyid Abdullah Nabi Efendi’yi tecîl eylediğimde ol dahi kabûl ve ber-vech-i muharrer edâ-i deyne ta‘ahhüd ve meblağ-ı merkūm cihet-i mezkûreden zimmetinde bana deyni olduğunu ikrâr ve ber-vech-i muharrer ikrârını nâtık ve deyn-i merkūmu müeccelen edâya ta‘ahhüdünü müştemil ve târih-i merkūm ile müverrah işbu bir kıt‘a deyn tahvîlini dahi yedime i‘tâ etmekle meblağ-ı merkūm on bin yedi yüz elli guruşu ecel-i mezkûr hulûlünde bi-hükmi’l-havâle bana edâ ve teslîme mezbûr Abdullah Nabi Efendi’ye tenbîh olunmak matlûbumdur deyü da‘vâ ettikde ol dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin mûcebince meblağ-ı merkūm on bin yedi yüz elli guruşun ecel-i mezkûr hulûlünde müdde‘î-i mersûm Ohannes zimmîye bi-hükmi’l-havâle edâsıyla merkūm Abdullah Nabi Efendi ilzâm olunduğu [180] İstanbul Mahkemesi’nden huzûr-ı âlîlerine i‘lâm olundu.<br><br>Fî 11 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35111"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35113"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b524"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>