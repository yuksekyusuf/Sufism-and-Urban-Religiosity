﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 462<br>Hüküm no: 568<br>Orijinal metin no: [104b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Ağa’nın varislerinin menzil arsası hisselerini satmaları</b><br><br>Mahmiye-i İstanbul’da Demirkapı kurbünde Elvanzâde mahallesi sâkinlerinden iken bundan akdem vefât eden Hasan Ağa b. Abdullah’ın verâseti sulbiye kebîre kızı İsmihan Hatun’a ve sulbî kebîr oğlu Hüseyin Çelebi’ye münhasıra olup ba‘dehû mezbûr Hüseyin Çelebi dahi vefât edip verâseti vâlidesi Belkıs bt. Abdullah ve li-ebin kız karındaşı mezbûre İsmihan’a ve li-ümmin er karındaşı [105a] Mustafa Çelebi b. Hüsrev’e münhasıra olduğu şer‘an mütehakkık oldukdan sonra mezbûretân Belkıs Hatun ve İsmihan Hatun taraflarından husûs-ı âti’l-beyâna vekîl olup zâtlarını ma‘rifet-i şer‘iyye ile ârifân mahmiye-i mezbûrede Akbıyık mahallesi sâkinlerinden olan Hamza Bey b. İbrahim ve Molla Ali b. Mustafa nâm kimesne şehâdetleriyle şer‘an vekâleti sâbite umdetü’l-akrân Mehmed Ağa b. Ahmed nâm kimesne vekâleten ve merkūm Mustafa Çelebi asâleten meclis-i şer‘-i şerîf-i enver ve mahfil-i dîn-i münîf-i ezherde bâ‘iseyü hâze’l-kitâb Çinici Mustafa b. Mehmed ile el-Hâc Ahmed Bey b. Mustafa nâm kimesneler mahzarlarında ikrâr-ı tâm ve takrîr-i kelâm edip tereke-i müteveffâ-yı evvel-i mezbûrdan olup zikr olunan Elvanzâde mahallesinde vâkı‘a bir tarafdan Mehmed Çelebi nâm kimesne mülkü ve bir tarafdan cidâr-ı hısn ve bir tarafdan Eyüb Bey nâm bevvâb-ı sultânî mülkü ve bir tarafdan tarîk-i âm ile mahdûde üzerinde olan bir mikdâr taş nıkzını müştemile ebniyesi muhterika mülk menzil arsasını cümle tevâbi‘ ve levâhıkı ve âmme-i hukūk-ı merâfıkı ile bi-safkatin vâhidetin mezbûrân Çinici Mustafa Çelebi ve el-Hâc Ahmed Bey’e ale’l-iştirâki’s-seviyy tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile nakd-i râyic fi’l-vakt altmış bin akçeye bey‘ ve teslîm edip onlar dahi iştirâ ve kabûl ve tesellüm eylediklerinden sonra semen-i mezkûr altmış bin akçeyi yedlerinden tamâmen ahz u kabz eyledik ba‘de’l-yevm arsa-i mahdûde-i mezkûrenin nısf-ı şâyi‘i merkūm Çinici Mustafa Çelebi’nin ve nısf-ı şâyi‘-i âharı merkūm el-Hâc Ahmed Bey’in mülk-i müşterâları olmuşdur, keyfe mâ yeşâ‘ûn ve yahtârân mutasarrıflar olsunlar dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-şehri Ramazani’l-mübârek sene 1081.<br><br>Şuhûdü’l-hâl: Cafer Efendi el-imâm, umdetü’l-a‘yân ve’l-ekfâ sâbıkā İstanbul Ağası Mustafa Ağa, umdetü erbâbi’t-tahrîr ve’l-kalem Bostânî ali Efendi, fahrü’l-kuzât Numan Efendizâde Salih Efendi, Ali Beşe çukadâr, fahrü’l-eimme Emir Mescid-i şerîfi İmamı el-Hâc Üveys Efendi, Kozbekçi İbrahim Ağa, diğer İbrahim Ağa b. Durak, Kozbekçi el-Hâc Hüseyin Ağa, Solak Mehmed Çelebi, Hasan b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2885"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2887"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>