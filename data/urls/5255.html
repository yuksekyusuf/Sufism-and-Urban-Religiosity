﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 334<br>Hüküm no: 331<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kocası Hasan Ağa b. İvaz’dan boşanan Afîfe bt. el-Hâc Hasan’ın mehrini ve kocasının hibe ettiği eşyaları aldığı</b><br><br>Mahmiye-i İstanbul’da Küçük Ayasofya kurbünde Gurebâ Hüseyinağa Mahallesi sâkinelerinden olup zâtı İmâm Mustafa Efendi b. Abdüllatif ve Ali Ağa b. Mustafa nâm kimesneler ta‘rîfleriyle mu‘arrefe olan Afîfe bt. el-Hâc Hasan nâm hatun meclis-i şer‘-i şerîf-i enverde zevc-i dâhili bâ‘isü hâze’l-kitâb Hasan Ağa b. İvaz nâm kimesne mahzarında ikrâr ve takrîr-i kelâm edip mezbûr Hasan Ağa zevcim olup târih-i kitâb günü beni bâyinen tatlîk etmekle zimmetinde mütekarrir ve ma‘kūdun-aleyh olan on sekiz bin akçe mehr-i müeccelim ile nafaka-i iddet ve meûnet-i süknâm için bi’t-terâzî ta‘yîn olunan dört bin akçe ki cem‘an yirmi iki bin akçeyi bana def‘ ve teslîm ben dahi yedinden tamamen ahz u kabz eylediğimden sonra hukūk-ı zevciyyete müte‘allika âmme-i da‘vâdan her birimiz âharın zimmetini ibrâ-i âmm-ı râfi‘u’l-hısâm ile ibrâ ve iskāt eyledik dedikde mezbûr Hasan Ağa iâde-i kelâm edip işbu meclis-i şer‘de müşâhede ve mu‘âyene olunan eşyâ-i memlûkemden doksan guruş kıymetli bir çift altın bilezik ve yüz yirmi beş guruş kıymetli bir çift mücevher kuşağımı mezbûre Afîfe’ye hibe ve temlîk eylediğimde ol dahi ber-vech-i muharrer meclis-i hibede ittihâb ve kabûl eyledi ba‘de’l-yevm eşyâ-i muharrere-i mezbûre mezbûre Afîfe Hatun’un mülk-i mevhûbu olmuşdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Mahalle-i mezbûre imâmı Mustafa Efendi b. Abdüllatif, Ali Ağa b. Mustafa, el-Hâc Osman b. Ali, Abdullah Efendi b. Mehmed, Müezzinbaşı Ali Efendi ve gayruhum mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=5254"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5256"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o691"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>