﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 102<br>Hüküm no: 38<br>Orijinal metin no: [13a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul dışına hububat, yağ, zahire ve diğer yasak olan maddelerin çıkarılmaması</b><br><br>Âsitâne’den taşraya zehâir çıkmamasına fermân.<br><br>İstanbul Kādısı Fazîletlü Efendi<br><br>Sekene-i Dârü’s-saltanati’s-seniyye’nin havâic-i zarûriyelerinden olan ecnâs-i hubûbât ve revgan ve zehâir ve memnû‘âtdan olan sâir eşyâ ve levâzımâtın Âsitâne-i sa‘âdetden hâric bir mahalle nakli husûsu ez-kadîm nizâmen ve kānûnen irâde-i kātı‘a-i hazret-i cihân-dârî ile memnû‘ ve menhî [13b] ve bu takdîrce o makūle eşyâdan habbe-i vâhidenin Ha[l]îc-i Dârü’s-saltana’dan hurûcuna me’mûrlar taraflarından mümâna‘at ve gece gündüz taharrîsine ihtimâm ve dikkat <<olunmakda ise dahi ba‘zı tama‘kâr>> olunmak ferâiz-i hâliyeden idiği bedîhî olduğuna binâen her ne kadar me’mûrlar taraflarından leylen ve nehâren taharrî ve dikkat olunmakda ise dahi ba‘zı tama‘kâr ve habâset-şi‘âr makūleleri cerr-i menfa‘atleri için ibâdullâha muzır olan bu gûnâ keyfiyet-i nâ-bercâyı irtikâb birle gerek hubûbât ve gerek revgan ve sâir zehâirden ve’l-hâsıl eşyâ-i memnû‘adan izinsiz Bahr-i Siyah ve Sefîd cânibine eşyâ nakil ve ihrâc olunmağa bî-pervâ cesâret olunmakda idiği bu def‘a vâsıl-ı sâmi‘a-i hazret-i Pâdişâhî olmak hasebiyle fîmâ-ba‘d gerek tüccâr ve gerek esnâf ve sâir erbâb-ı ihtikârdan her kim olur ise olsun <<ol ma>> o makūle zehâir nakline cesâret edenler tedîb ve siyâset ve taharrîsine me’mûr olanlar dahi mazhar-ı muâhaze ve nedâmet kılınmaları husûsuna irâde-i kātı‘a-i cenâb-ı Pâdişâhî müte‘allik olmak hasebiyle evvel-emirde bi’l-cümle rüesâ-yı sefâine ve sâir iktizâ edenlere keyfiyeti ifâde eyleyip eğer ba‘d-ezîn bir dirhem eşyâ-i memnû‘a kaçırdıkları haber alınır ise rüesâsı ve mâl sahibi siyâset olunup ol sefîne Tersâne-i âmireye rabt olunacağını ve bundan sonra kimesne bildim, bilmedim demeyip vebâlleri boynuna olmasını gereği gibi gûş-ı hûşlarına telkīn ve tefhîme mübâderet ve Gümrük kol kayıklarına ve sâir dîdebânlara dahi bu maddeyi anlatıp gece gündüz tecessüs etmelerini ve onlar dahi tedîb ve mazhar-ı ibret kılınacaklarını te’kîde müsâra‘at ve bi’z-zât kendisi dahi dâimâ dikkat ve nezâret birle bilâ-fermân-ı âlî Dersa‘âdet’den habbe-i vâhide eşyâ-i memnû‘a çıkmaması husûsuna ihtimâm ve dikkat eylemesi bâbında Gümrük Emîni Ağa’ya ve tenbîhât-ı lâzımeyi şâmil Hubûbât nâzırı Efendi’ye ve izzetlü Yeniçeri Ağası’na hitâben başka başka fermânlar ısdâr ve husûs-ı mezbûrun hafî ve nihânî taharrîsi zımnında tarafımızdan dahi mahsûs tebdîller ta‘yîn <<buyurulmasına>> olunmuş olmağla imdi fîmâ-ba‘d gerek tüccâr ve gerek esnâf ve sâir erbâb-ı ihtikârdan ferd-i âferîdenin hafî vechile bu kâr-ı memnû‘a cesâret eyledikleri haber alınmak lâzım gelir ise mütecâsir olanların cezâları tertîb [ve] sâire ibret kılınacakların bi’l-cümle tüccâr ve esnâfa tenbîhe ve te’kîde müsâra‘at ve bu husûsa tarafınızdan dâimâ ihtimâm ve nezâret eyleyesiz deyü buyruldu.<br><br>Fî 19 min-S sene [1]218</p>          <br><a title="Önceki sayfa" style="text-decoration:none" href="./ayrmetin.php?idno=32034"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32036"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o705"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>