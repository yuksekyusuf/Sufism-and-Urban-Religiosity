﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 91<br>Hüküm no: 77<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Abdullah’ın ev ve tarlalarını kardeşine sattığı</b><br><br>Vilâyet-i Anadolu’da Terzihanı kazâsına tâbi‘ (...) ahâlîsinden olup mahmiye-i İstanbul’da sırık hamalı tâifesinden Mehmed b. Abdullah karındaşı olan bâ‘isü’l-kitâb Şa‘ban (...) mahzarında ikrâr-ı tâm ve bast-ı merâm kılıp karye-i mezbûrede vâki‘ bir tarafdan (...) Şa‘ban Fakih mülkü bir tarafdan Yakub? Hasan ve bir tarafdan Yusuf b. Mehmed mülkü ve bir tarafdan tarîk-i âm ile mahdûd fevkānî bir bâb beyti ve altında ahır ve anbar ve samanlık ve havluyu hâvî menzilin mülk-i mevrûsum olan sülüs-i şâyi‘îni karındaşım mezbûra altı yüz akçeye bey‘-i bâtt-ı sahîh-i şer‘î ile bey‘ ol dahi iştirâ ve kabûl etmeğin ve yine karye-i mezbûr sınırının dâhilinde inde ahâlî’d-diyâr ma‘lûmü’l-hudûd ve’l-mikdâr olan tarlalardaki hisse-i şâyi‘amı ma‘rifet-i sâhib-i arzla dört yüz akçeye ferağ ve tefvîz ol dahi tefevvüz ve kabûl ettikden sonra semen-i mezbûr ve bedel-i mersûm cem‘an bin akçeyi yedinden ahz edip meblağ-ı mezbûru mahallinde kabza teslît eyledim dedikde gıbbe’t-tasdîk.<br><br>Şuhûdü’l-hâl: Mehmed b. Süleyman, Mehmed b. Kaya Balı, Mehmed b. Bali, Mehmed Beşe b. Hüseyin, Mehmed Beşe b. Pîrî, Rıdvan Beşe Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=259"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=261"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>