﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 114<br>Hüküm no: 69<br>Orijinal metin no: [48-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Margarita bt. Dimitri’nin bakkal dükkânı ile içindeki gedik âletlerine el koyan Dimitri v. Nikola’dan dükkân ve âletleri almak üzere Yuvan v. Yeratmoz’a vekâlet vermesi</b><br><br>el-Hâc Esad, isbât-ı vekâlet: 1 kıt‘a<br><br>Numara: 10, 40 guruş<br><br>Ankara vilâyet-i celîlesi dâhilinde Kayseriye sancağına muzâfe İncesu kazâsına tâbi‘ Karahisâr nâhiyesi kurâsından Orta karyesinde sâkine teba‘a-i Devlet-i Aliyye’nin Rum milleti nisvânından Margarita bt. Dimitri v. Atam tarafından ber-vech-i âtî vekâlet iddi‘â eden işbu bâ‘isü’s-sifr teba‘a-i müşârün-ileyhânın millet-i merkūmesinden Beyoğlu’nda Ağa Câmi‘-i şerîfi kurbünde sâkin Bakkāl Yuvan v. Yeratmoz m. zikri âtî dükkân ve gedik âlâtı hisselerine bi’l-emâne vaz‘-ı yedi mütehakkık olan yine teba‘a-i müşârün-ileyhânın millet-i merkūmesinden Bakkāl Dimitri v. Nikola muvâcehesinde üzerine da‘vâ ve takrîr-i kelâm edüp Haremeynü’ş-şerîfeyn -şerrefehümullâhu te‘âlâ fi’d-dâreyn- Evkafı musakkafâtından mezkûr Beyoğlu’nda Hüseyin Ağa mahallesinde ve Cadde-i Kebîr’de vâki‘ yüz kırk bir ve yüz kırk iki numara ile murakkam ma‘lûmü’l-hudûd şehriye altı buçuk akçe bir pul icâre-i müeccelelü nısfdan sülüs hisse bakkāl dükkânı ve dükkân-ı mezkûr derûnunda mevcûde Hazîne-i Haremeyn-i Muhteremeyn Evkāfı müstegallâtından gedik ta‘bîr olunur şehriye altmış akçe icâre-i müeccelelü âlât-ı lâzıme-i ma‘lûmenin yüz yirmi sehm i‘tibârıyla yirmi sehm hissesinden herbiri gāibe-i merkūmenin bâ-sened-i hâkānî ve nizâm bi’l-icâreteyn taht-ı tasarrufunda ve merkūm Dimitri hisse-i dükkân ve gedik-i mezkûrlara gāibe-i merkūmenin teslîmiyle bi’l-emâne vâzı‘ü’l-yed olup ancak gāibe-i merkūme ber-vech-i muharrer mutasarrıfa olduğu hisseteyn-i mezkûreteyni merkūm Dimitri yedinden nez‘ ve kabz ve ba‘de’l-kabz nısfdan sülüs hisse dükkân ve yirmi sehm gedik-i mezkûrların nısf hisselerini iki bin guruş bedel-i makbûz mukābelesinde kızı Susane’ye ve diğer nısf hisselerini dahi kezâlik iki bin guruş bedel-i makbûz mukābelesinde diğer kızı Katrine’ye ferâğlarını Senedât İdâresi’nde memûru huzûrunda takrîre ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Cemâziyelâhire’sinin on beşinci günü târihiyle müverraha kazâ-i mezkûr nâibi es-Seyyid Mustafa Nuri Efendi’nin imzâ ve hâtemini hâviye bir kıt‘a vekâlet hücceti ve zahrında muharrer İncesu Kazâsı Bidâyet Mahkemesi’nin memhûr mazbatası mantûklarınca mahkeme-i mezbûrede nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i âmme-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup hisseteyn-i mezkûreteynden keff-i yed ve bana teslîme merkūm Dimitri’ye tenbîh olunmak bi’l-vekâle matlûbumdur dedikde gıbbe’s-suâl ol dahi cevâbında hisseteyn-i mezkûreteyn gāibe-i merkūmenin ber-vech-i muharrer tasarrâfunda olup kendüsü dahi bi’l-emâne vâzı‘ü’l-yed olduğunu ikrâr mâ‘adâ müdde‘î-i merkūmun vekâlet müdde‘âsını inkâr etmekle hüccet ve mazbata-i mezkûrlar mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği cânib-i fetvâhâneden tahşiye ve temhîr olunduğu ve me‘âli müdde‘î-i merkūmun takrîr-i meşrûhuna mutâbık bulunduğu ve mazbata-i mezkûre dahi hüccet-i mezkûreyi müeyyid ve musaddık olarak hüccet-i mezkûrenin tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci bendi mûcebince bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla müdde‘î-i merkūmun vekâletine ba‘de’l-hükm hisseteyn-i mezkûreteynden keff-i yed ve vech-i lâyıkıyla müdde‘î vekîl-i mezbûr Yuvan’a teslîme merkūm Dimitri’ye tenbîh olunmağın mâ-vaka‘a bi’t-taleb ketb olundu.<br><br>Fî 18 Zilhicce sene 1300<br><br>Şühûdü’l-hâl: Mehmed Ağa b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o346"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>