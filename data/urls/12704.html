﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 172<br>Hüküm no: 265<br>Orijinal metin no: [28b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Evinde kalpazanlık yaptığı tespit edilip kaçan Mahmud’un satılan eşyalarının bedelinin Eyüp Vakfı’na teslim edildiği</b><br><br>Dergâh-ı sa‘âdet-penâh -eyyedallâhu te‘âlâ ve kavvâhü- çavuşlarından umdetü’l-emâcid ve’l-ekârim Mustafa Çavuş mahfil-i kazâda bi’l-fi‘l Hazret-i Ebâ Eyyûb el-Ensârî -aleyhi rıdvânü’l-meliki’l-Bârî- evkāfı’na mütevellî olan bâ‘is-i tahrîr-i kitâb kıdvetü’l-emâsil ve’l-akrân Ferruh Bey b. Abdullah mahzarında ikrâr ve takrîr-i merâm edip medîne-i Ebâ Eyyûb el-Ensârî -aleyhi rıdvânü’l-meliki’l-Bârî- mahallâtından Çavuş Kasım mahallesinde mülk evi olup sâbıkan evinde sikkeler ve kallâb âlâtını bulunup gāib olan Mahmud nâm kallâbın mevcûd olan esbâbı tahrîr olunsun deyû sâbıkan fermân olunup ve husûs-ı mezkûra Ebûbekir nâm çavuş mübâşir ta‘yîn olunup mukaddemâ üzerine kıbel-i şer‘den varılıp evinde bulunan esbâbı tahrîr olunup yine medîne-i merkūme mahallâtından Câmi‘-i şerîf mahallesi sâkinlerinden Ahmed Çelebi nâm kimesneye emânet vaz‘ etmişler idi. Hâlen zikr olunan esbâbını bey‘ edip akçesini mîrî zabt etmesini bana fermân olunmuş idi ve lâkin evkāf-ı mezbûr min külli’l-vücûh serbesti olup beytülmâl-i âmme ve hâssa ve mâl-ı gāib kadîmü’l-eyyâmdan evkāf-ı mezbûreye zabt olunmağın zikr olunan esbâbları düstûr-ı mükerrem müşîr-i müfahham müşeyyid-i bünyânü’l-lütfi ve’l-kerem nâzım-ı nizâm-ı âlem muslih-ı mesâlih-i benî âdem sâhibü’l-izzi ve’l-iclâl sâhib-i ezyâli’l-mecdi ve’l-ikbâl nâmus-ı esrâri’s-saltanati’z-zâhire kāmûs-ı bihâri’l-hilâfeti’l-bâhire es-sâhibü’l-efham ve’l-iz vezîrü’l-a‘zam Hazret-i Mesih Paşa -yesserallâhu mâ yeşâ- hazretlerinin fermân-ı âlîleri üzre mütevellî-i müşârün-ileyhe kalîl ve kesîr her ne ise teslîm eyledim dedikde mukırr-ı merkūmu akvâl-i meşrûhasında mütevellî-i mûmâ-ileyh vicâhen ve şifâhen tasdîk ve tahkīk eyledikde ve zikr olunan esbâbları müşârün-ileyh çavuşdan tesellüm eylediğine mukır ve mu‘terif oldukda mâ vaka‘a vukū‘u üzre gıbbe’t-taleb kayd olundu.<br><br><br>Şuhûdü’l-hâl: Ferruh Bey b. Abdullah el-Cündî, Mehmed b. Abdullah, Ali b. Abdullah el-Cündî, Hüseyin Halîfe b. Yusuf, Derviş Mehmed b. Ramazan, Ali b. Abdullah el-Attâr, Abdi b. Hüseyin, Ramazan b. Mehmed, Ramazan [b.] Abdullah, Mustafa b. Abdülkerim </p>          <br><a title="Önceki sayfa" style="text-decoration:none" href="./ayrmetin.php?idno=12703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o230"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>