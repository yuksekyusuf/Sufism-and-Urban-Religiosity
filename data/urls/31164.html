﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 356<br>Hüküm no: 410<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karındaş oğlu Bedros’un, İngiltere müstemenleriden Kostanadino Markopolo’ya tülbent borcunu ödemediği</b><br><br>Tülbentçi<br><br>Ma‘rûz<br><br>İngiltere elçisinin işbu memhûr takrîrinde mastûrü’l-ism İngiltere müste’menlerinden Kostandino Markopolo nâm müste’men meclis-i şer‘-i enverde takrîr-i kelâm edip ben bundan akdem tülbentçi esnâfından karındaş oğlu Bedrosâ malımdan yüz on dokuz top beyaz tülbendimi semen-i ma‘lûme nesî’eten? ba‘de’l-bey‘ ve’t-teslîm henüz semen-i mezkûru kable’l-edâ mersûm Bedros zimmî gaybet-i münkatı‘a ile gāib olup lâkin ber-vech-i muharrer gāib-i mersûma bey‘ ve teslîm eylediğim tülbent gāib-i mersûmun malını hıfza kıbel-i şer‘den kayyım nasb olunan tülbentçiler kethüdâsı Abdullah Ağa’nın yedinde mevcûd olmağla zikr olunan tülbent bana teslîm olunması murâdımdır deyü istid‘â ve sâdır olan fermân-ı âlîlerine imtisâlen madde-i merkūmeyi li-ecli’t-tahkīk taraf-ı dâ‘îlerinden irsâl olunan Kâtib Süleyman Efendi tülbentçi esnâfının lonca odasına varıp gāib-i mersûmun mâlı olmak üzere kıbel-i şer‘den kayyım olan mezbûr Abdullah Ağa’nın ma‘rifet-i şer‘le yedinde olan tülbentlere müste’men-i mersûm lede’l-mu‘âyene müste’men-i mersûmun nişanıyla ancak otuz bir top tülbent mevcûd olduğunu meclis-i şer‘a inhâ edip lâkin zikr olunan tülbentleri müste’men-i mersûma bey‘ ve temlîk eylediğini mu‘terif iken ber-vech-i muharrer bey‘i fesh ile mebî‘i şer‘an mütâlebeye kādir olmayıp ancak gāib-i mersûma hîn-i zaferde semeni mütâlebesi iktizâ eylediğinden mâ‘adâ bu makūle gāib veyâhud kıbel-i şer‘den nasb olunan kayyımı ile muhâsama ve hâli mütebeyyin olmadan malı dâyînleri beyninde taksîme dahi mesâğ-ı şer‘î olmadığı huzûr-ı âlîlerine i‘lâm olundu.<br><br>Fî-29 min Ra sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31163"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31165"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>