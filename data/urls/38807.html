﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 372<br>Hüküm no: 427<br>Orijinal metin no: [70a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zihne’ye giderken vefat eden Abdurrahman Ağa’nın miras malınınkız kardeşi Ayşe Hanım tarafından teslim alındığı</b><br><br>Ahz [ü] kabz, 1155 guruş,<br><br>Âsitâne-i aliyye ahâlisinden olup hâlâ Rumeli vâlîsi devletlü atûfetlü Mehmed Reşid Paşa hazretlerinin bîrûn ağalarından olup bundan akdem bâ-buyuruldu Zihne kazâsına gider iken esnâ-yı râhda fevt olan Abdurrahman Ağa b. Abdullah’ın li-ebeveyn kız karındaşı ve hasran vârisesi olup medîne-i Hazret-i Ebâ Eyyûbe’l-ensârî -radiye anhu’l-bârîde- sâkine ve zâtı ta‘rîf-i şer‘î ile mu‘arrefe Âişe bt. el-mezbûr Abdurrahman nâm hatun meclis-i şer‘-i şerîf-i enverde Paşa-yı müşârün-ileyh hazretlerinin Kapıkethudâları işbu bâ‘isü’l-vesîka Ataullah Beyefendi hazretleri tarafından husûs-ı âti’l-beyânda tasdîka vekîl-i şer‘îsi Mustafa Ağa b. Ahmed mahzarında bi’l-verâse ikrâr-ı tam ve takrîr-i kelâm edip mûrisim karındaşım müteveffâ-yı mezbûrun hîn-i vefâtında yanında mevcûde ve ma‘rifet-i şer‘le tahrîr ve bey‘ olunan terekesi esmânından ba‘de ihrâci’l-mesârifi’l-lâzıme sahhu’l-bâkī bin yüz elli beş guruşu hâlâ medîne-i Manastır Kāimmakāmı el-Hâc İbrahim Ağa bi’l-emâne kabz ve kapıkethudâsı mûmâ-ileyh Ataullah Beyefendi’ye irsâl etmekle mûmâ-ileyh Ataullah Beyefendi dahi meblağ-ı mezbûr bin yüz elli beş guruşu bana def‘ ü teslîm, ben dahi yedinden bi’l-verâse tamamen ahz ü kabz edip min-ba‘d meblağ-ı mezbûr bin yüz elli beş guruşdan gerek kāimmakām-ı mûmâ-ileyh ve gerek kapı kethudâsı mûmâ-ileyh zimmetlerinde bir akçe ve bir habbe bâkī kalmamağla husûs-ı mezkûra ve mûrisim karındaşım müteveffâ-yı mezbûrun hayatında malı olup ba‘de’l-vefât bana mevrûs olan bir gulâm nizâ‘ından mâ‘adâ bi’l-cümle terekesine ve hukūk-ı mîrâsa müte‘allika âmme-i da‘vâdan gerek kāimmakām-ı mûmâ-ileyh el-Hâc İbrahim Ağa’nın ve gerek kapı kethudâsı mûmâ-ileyh Ataullah Beyefendi’nin ve gerek Paşa-yı müşârün-ileyh hazretlerinin zimmetlerini kabûllerini hâvî bi’l-verâse ibrâ ve iskāt eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 20 Ş sene [1]242<br><br>Şühûdü’l-hâl: Muhzır Ali Çelebi, Muhzır Feyzullah Çelebi, Muhzır İsmail Çelebi, Muhzır Ebûbekir Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38806"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38808"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>