﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 115<br>Hüküm no: 79<br>Orijinal metin no: [15a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Konya’da Dolap Avcı mahallesi mescidi imametinin yarısı Abdulkadir ve diğer yarısı da Abdullah’ın üzerinde olduğu</b><br><br>Ma‘rûz,<br><br>Sâdır olan fermân-ı âlîlerine imtisâlen i‘lâm ve derkenâra nazar ve tarafeyn terâfu‘-i şer‘ olundukda medîne-i Konya’da Dolap Avcı mahallesinde vâki‘ mescid-i şerîfden almak üzere vazîfe-i mu‘ayyene ile imâm olan İsa Efendi fevt olup sulbî oğulları Molla Halil ve Molla Abdullah sagīr bulunmalarıyla sulbî kebîr oğlu Molla Süleyman’a tevcîh olunup üzerinde iken fevt oldukda mahlûlünden sulbî kebîr oğlu Hafız Abdulkadir’e tevcîh olunup üzerinde iken imâmet-i mezkûrenin nısfı mezbûr Hafız Abdulkadir’in ref‘inden babası nân pâresi olduğuna binâen mezbûr Abdullah’a tevcîh ve berât olunmakla hâlâ imâmet-i mezkûrenin nısfı mezbûr Hafız Abdulkadir üzerinde ve nısf-ı âharı mezbûr Molla Abdullah’ın üzerinde olduğunu i‘lâm ve derkenârlar nâtıklar olup ve cihet-i mezkûre kimesneye meşrût olmamağla mezbûr Hafız Abdulkadir imâmet-i mezkûre babam mezbûr Süleyman’ın nân parasıdır deyü mezbûr Molla Abdullah’ın üzerinde olup babası nân parası olan nısf imâmet-i mezkûreyi da‘vâsı ber-mûceb-i fetvâ-yı şerîfe meşrû‘a olmayıp ve hâlâ Konya kādısı Yusuf Efendi’nin arzı mezbûr Molla Abdullah muhtâr-ı cemâ‘at değildir deyü isimleri mastûr olmayan kimesnelerin haberlerini müş‘ir sene-i sâbıkāda Konya kādısı Mehmed Emin Efendi’nin hücceti mezbûr Molla Abdullah muhtâr-ı cemâ‘at olduğuna mastûrü’l-esâmî on beş nefer kimesnelerin haberlerini nâtıka olmağla mazmûnları bir birini münâkıs olmağın mu‘teber olmayıp her birinin üzerinde olan nısf imâmet her birinin üzerinden ref‘ iktizâ etmediği ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 25 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42184"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42186"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>