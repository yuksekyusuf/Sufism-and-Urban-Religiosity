﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 273<br>Hüküm no: 233<br>Orijinal metin no: [34a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumcu Parşo v. İsteryo’nun altmış guruş alacağını ödemek için Meyhaneci Hıristodori v. Todori’ye yüz altmış gün süre verdiği</b><br><br>İstanbul’da mumcu tâifesinden Parşo v. İsteryo nâm zimmî meclis-i şer‘-i hatîrde meyhâneci tâifesinden Hıristodori v. Todori nâm zimmî muvâcehesinde ikrâr-ı tâm ve takrîr-i kelâm edip mezbûr Hıristodori zimmetinde cihet-i deyn-i şer‘îden yüz doksan guruş hakkım olup bundan akdem huzûr-ı hâkimü’ş-şer‘de mezbûr Hıristodori’den da‘vâ ve taleb eylediğimde ol dahi cevâbında zimmetinde bana yüz yirmi riyâlî guruş deyni olduğunu ikrâr ve ziyâde yetmiş riyâlî guruşu inkâr etmekle mûcibiyle ziyâde olan meblağ-ı mezbûr yetmiş riyâlî guruşu isbât için bana mehl-i şer‘î verildikden sonra mezbûr Hıristodori’nin ikrârı mertebesi olan meblağ-ı mezbûr yüz yirmi riyâlî guruşu bana edâ ve teslîme mezbûr Hıristodori’ye tenbîh olunmuşidi hâlâ meblağ-ı mezbûr [yüz] yirmi riyâlî guruşun altmış riyâlî guruşu mezbûr Hıristodori bana edâ ve teslîm ben dahi ba‘de’l-ahz ve’l-kabz meblağ-ı bâkī altmış guruşu dahi târih-i kitâbdan yüz altmış gün tamâmına değin mezbûr Hıristodori’ye te’cîl eylediğimde ol dahi ecel-i mezbûru kabûl eyledi dedikde mukırr-ı mezbûru vech-i meşrûh üzere cârî olan ikrârında merkūm Hıristodori bi’l-müvâcehe tasdîk ve bi’l-müşâfehe tahkīk eyledikden sonra mezbûr Hıristodori’nin zimmetinde bâkī kalan meblağ-ı müeccel-i mezbûr altmış riyâlî guruşa mahmiye-i İstanbul’da hısnı ebvâbından Narlıkapı hâricinde vâki‘ meyhânede meyhâneci olan Atanaş v. Tayfara nâm zimmî emr ve kabûlü hâviye kefâlet-i sahîha-i şer‘iyye ile kefîl olmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mehmed b. Ramazan, İbrahim b. Ali, Osman Beşe çukadâr, Mehmed Çelebi b. Haydar, İsa Bey b. Ahmed, İsmail b. Yunus, Süleyman Bey el-muhzır ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o879"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>