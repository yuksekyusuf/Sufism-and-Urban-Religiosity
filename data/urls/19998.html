﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 145<br>Hüküm no: 156<br>Orijinal metin no: [54a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ömer Beşe b. Abdülvehhâb’ın ölen Mustafa Beşe b. Abdullah’tan alacaklı olması</b><br><br>Dergâh-ı âlî yeniçerilerinden hâmilü’l-kitâb Ömer Beşe b. Abdülvehhâb nâm râcil mahfil-i kazâda, mahmiye-i Galata müzâfâtından İstinye nâm kasabadan olup bundan akdem fevt olan Mustafa Beşe b. Abdullah nâm râcilin zevce-i metrûkesi olup ve sagīre kızı Âişe’ye kıbel-i şer‘den vasî nasb olunan Mümine bt. Murad nâm hâtun tarafından husûs-ı âti’z-zikre vekîl olup, vekâleti mezbûre Mümine’yi ma‘rifet-i şer‘iyye ile ârifeyn olan Osman Efendi b. el-Hâc Pîrî ve diğer Osman Beşe b. Abdullah şehâdetleriyle şer‘an vekâleti sâbite olan Mustafa b. Abdullah nâm kimesneyi ihzâr ve üzerine da‘vâ edip, müteveffâ-yı mezbûr Mustafa Beşe hâl-i sıhhatinde bundan akdem benden bi tarîki’l-karzi’ş-şer‘î on üç bin nakid fıddî-i Osmânî akçe alıp kabz edip, müteveffâ-yı mezbûr hattâ meblağ-ı mezbûr lâzımü’l-edâ deynimdir deyû hâl-i sıhhatinde beyne’l-işhâd ikrâr dahi etmişdir, suâl olunup meblağ-ı mezbûrun şer‘an alıverilmesini taleb ederim dedikde, gıbbe’s-suâl vekîl-i mezbûr inkâr ile cevâb vermeğin, müdde‘î-i mezbûrdan sıdk-ı makāline beyyine taleb olundukda, udûl-i müslimînden Mehmed Beşe b. Abdullah ve diğer Mehmed Beşe b. Abdülvehhâb nâm kimesneler meclis-i şer‘a li ecli’ş-şehâde hâzırân olup, fi’l-vâki‘ müteveffâ-yı mezbûr hâl-i sıhhatinde müdde‘î-i mûmâ-ileyh Ömer Beşe yedinden bi tarîki’l-karzi’ş-şer‘î on üç bin akçe alıp kabz edip, el-ân zimmetimde lâzımü’l-edâ deynimdir deyû bizim mahzarımızda tav‘an i‘tirâf eyledi, bu husûsa şâhidleriz, şehâdet dahi ederiz deyû edâ-i şehâdet-i şer‘iyye ettiklerinde, ba‘de’t-ta‘dîl şehâdetleri makbûle olmağın, gıbbe’l-istihlâf, mâ-vaka‘a gıbbe’t-taleb sebt olundu.<br><br><br>Şuhûdü’l-hâl: Osman b. el-Hâc Pîrî, İbrahim Halîfe b. Mustafa el-İmâm, Mustafa Halîfe b. Hasan el-İmâm, Hasan b. Abdullah, Mehmed Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19997"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19999"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o209"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>