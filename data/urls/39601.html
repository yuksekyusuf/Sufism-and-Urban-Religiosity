﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 293<br>Hüküm no: 309<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bekir Ağa b. Abdullah’ın Yanya sancağı avarızından olan borcunu ödemeye tenbih olunması</b><br><br>Dergâh-ı ma‘delet-penâh müteferrikalarından olup sâbıkā bostancılar odabaşı olan fahrü’l-a‘yân Lütfullah Ağa b. Hüseyin Dîvân-ı âlî -dâme mahfûfan bi’l-ma‘âlîde- Bekir Ağa b. Abdullah nâm müteferrikayı mahfil-i kazâya ihzâr ve üzerine da‘vâ edip bundan akdem müşârun-ileyh Bekir Ağa bin otuz senesine mahsûb olmak üzere Rumeli’nde vâki‘ Yanya sancağı avârızı cem‘ine emr-i sultâni ile me’mûr oldukda cânib-i saltanat-ı aliyyeden mezbûrun cem‘ eylediği mâldan bana altmış bin fıddî akçe havâle olunup yedime emr-i şerîf-i âlîşân verilip mezkûr Bekir Ağa dahi havâle-i merkūmeyi kabûl edip emr-i sultânîyi alup zikr olunan altmış bin akçeyi bana verecek olup deynine mahsûb etdirdikden sonra meblağ-ı mezbûru edâ ve îfâ etmedin taleb ederim dedikde gıbbe’s-suâl mezbûr Bekir Ağa cevâbında vâki‘ meblağ-ı mezbûr nehc-i meşrûh üzere emr-i sultânî ile benden havâle olunup ben dahi kabûl edip edâ etmeğe ta‘ahhüd edip deynime mahsûb etdirdim lâkin meblağ-ı merkūmu müdde‘î-i mezkûra teslîm eyledim deyip ba‘dehû mezkûrun emriyle sâbıkā maktûl olan Bebr Mehmed Paşa’ya teslim eyledim deyip merkūm Lütfullah Ağa bi’l-külliye inkâr edip mezbûr Bekir Ağa’dan teslîmine beyyine taleb olundukda vech-i şer‘î üzere eda ve îfâ eylediğini isbâta kādir olmayıp istihlâf eyledikde merkūm Lütfullah Ağa dahi meblağ-ı mersûmu bir tarîkle alıp kabz etmeyip bir vecihle istîfâ etmediğine yemîn billâhi te‘âlâ eyledikde edâsına tenbîh olunup mâ vaka‘a bi’t-taleb ketb olundu.<br><br>Tahrîren fî-evâhiri Zilhicceti’l-harâm li-sene selâse ve selâsîn ve elf.<br><br>Şuhûdü’l-hâl: İbrahim Ağa b. el-müteferrika, Süleyman Ağa b. el-müteferrika, Hüsrev Bey b. el-cündî, Ahmed Ağa b. ser-muhzırân-ı Rûm, İbrahim Ağa b. ser-muhzırân-ı Anadolu.</p>          <br><a title="Önceki sayfa" style="text-decoration:none" href="./ayrmetin.php?idno=39600"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39602"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>