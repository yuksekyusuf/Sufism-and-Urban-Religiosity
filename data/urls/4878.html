﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 527<br>Hüküm no: 599<br>Orijinal metin no: [88a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülizar bt. Azerni ile kardeşi Maryem’in evini zapt eden David v. Haçador’la sulh yoluyla anlaşarak sattıkları</b><br><br>Fi’l-asl vilâyet-i Anadolu’da Kayseriye kazâsına tâbi‘ Ova nâhiyesinde Mancisun nâm karye ahâlîsinden olup hâlâ mahmiye-i İstanbul’da Cebecibaşı Mahallesi’nde müsâfiren sâkine ve zâtı ta‘rîf-i şer‘î ile mu‘arrefe olan Gülizar bt. Azerni nâm Nasrâniye asâleten ve mezkûrenin li-ebeveyn kız karındaşı olup hâlâ karye-i mezbûrede sâkine Maryem nâm Nasrâniye tarafından husûs-ı âti’z-zikre vekîl olduğu Kirkor v. Banos ve Begos v. Toros nâm zimmîler şehâdetleriyle şer‘an sâbit olan Agop v. Kirkor nâm zimmî vekâleten meclis-i şer‘-i şerîf-i enverde işbu râfi‘u’s-sifr David v. Haçador nâm zimmî muvâcehesinde her biri bi’l-asâle ve bi’l-vekâle ikrâr ve takrîr-i kelâm edip mezbûr David karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd mezbûr Azerni zimmîden müntakil mülk menzili mezkûr David yirmi seneden beri fuzûlî zabt etmekle biz dahi bi’l-asâle ve bi’l-vekâle menzil-i mezbûru mezkûr David’den taleb ve da‘vâya tasaddî eylemişidik el-hâletü hâzihî beynimize muslihûn tavassut edip bizimle mezbûr David’i da‘vâ-yı mezkûremizden on iki guruş üzerine sulh eylediklerinde biz dahi bi’l-asâle ve bi’l-vekâle sulh-ı mezbûru kabûl ve bedel-i sulh olan meblağ-ı mezbûr on iki guruşu mezkûr David yedinden tamamen ahz u kabz edip menzil-i mezkûra müte‘allika âmme-i da‘vâdan mezbûr David’in bi’l-asâle ve bi’l-vekâle zimmetini ibrâ-i âm ile ibrâ ve iskāt eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 14 min-Şa‘bâni’l-mu‘azzam sene 1121<br><br>Şuhûdü’l-hâl: Mehmed b. Mustafa, diğer Mehmed b. Hüseyin, Çalık Mehmed b. Abdullah, Mustafa Çelebi b. Şa‘ban, Hasan b. Abdullah ve gayruhum mine’l-huzzâr.<br><br>İskender v. Matyad, Sipali v. İskender, Abraham v. Haçador, Begos v. Toros, Kirkor v. Panos, Şahin v. Karakoç, Abram v. Haçik, Melkest? v. Panos</p>          <br><a title="Önceki sayfa" style="text-decoration:none" href="./ayrmetin.php?idno=4877"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4879"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b527"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>