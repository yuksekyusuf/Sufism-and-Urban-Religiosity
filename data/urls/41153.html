﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 53<br>Hüküm no: 3<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey b. Zülfikar’ın geri almak kaydıyla sattığı iki tarlasını Nikola v. Kosta’dan geri aldığı</b><br><br>Dârü’l-hilâfeti’l-aliyye Kostantıniyyeti’l-mahmiye’de Derviş Ali Mahallesi ahâlîsinden işbu râfi‘u’l-kitâb Mehmed Bey b. Zülfikar nâm kimesne meclis-i şer‘-i şerîfde bi’l-fi‘il merhûm ve mağfûrun-leh Sultân Bâyezid Han evkāfının mütevellîsi olan umdetü’l-akrân Abdüllatif Efendi tarafından vekîl-i şer‘îsi Kâtib Mehmed Çelebi huzûrunda Nikola v. Kosta nâm zimmî muvâcehesinde üzerine da‘vâ ve takrîr-i kelâm edip mukaddemâ taht-ı tasarrufumda olup [Çekmece-i] Kübrâ’ya tâbi‘ İkşinoz nâm karyede vâki‘ bir tarafdan çeşme üstü ve bir tarafdan Kara Nikola tarlası ve bir tarafdan Ahmed nâm kimesne tarlası ve bir tarafdan tarîk-ı âm ile mahdû[d] tarla ve yine bir tarafdan mer‘â ve bir tarafdan Abdülbaki oğlu tarlası ve bir tarafdan Mehmed Efendi oğlu tarlası ve bir tarafdan tarîk-ı âm ile mahdûd tarla cem‘an tahmînen elli altı keyl tohum isti‘âb eder iki kıt‘a tarlamı târih-i kitâbdan [kitâb] senesi Şaban’ının yirminci günü merkūm Nikola’ya mütevellî-i mezkûr ma‘rifetiyle seksen dört esedî [2b] guruş bedel-i makbûz mukābelesinde tefvîz bi’l-vefâ ile ferâğ ve tefvîz ol dahi ber-vech-i muharrer tefevvüz ve kabûl etmeğin hâlâ suâl olunup medfû‘u olan bedel-i mezbûru ba‘de’l-kabz zikrolunan tarlalardan kasr-ı yed edip bana teslîme merkūm Nikola’ya tenbîh olunmak matlûbumdur dedikde gıbbe’s-suâl merkūm Nikola cevâbında zikr [olunan] tarlaları bana bâtten ferâğ ve tefvîz eyledi deyip ber-vech-i meşr[û]h bi-tarîkı’l-vefâ tefvîz eylediğini inkâr edicek müdde‘î-i mezbûrdan sıdk-ı makāline beyyine taleb olundukda udûl-i Müslimînden olup mahmiye-i mezbûrede Çukur Mahallesi imâmı olan Ahmed Efendi b. Hüseyin ve Yenikapı kurbünde Mustafa Paşa Mahallesi sükkânından Hasan Çelebi b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘î-i mezbûr Mehmed Bey zikrolunan tarlaları târih-i mezbûrda mütevellî-i mezkûr ma‘rifetiyle merkūm Nikola’ya bedel-i medfû‘-ı mezbûr seksen dört guruş mukābelesinde tefvîz bi’l-vefâ ile bizim huzûrumuzda ferâğ ve tefvîz ol dahi minvâl-i muharrer üzre tefevvüz ve kabûl etmişidi biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince bedel-i merkūmu ba‘de’l-ahz ve zikrolunan tarlalardan kasr-ı yed edip müdde‘î-i mezbûr Mehmed Bey’e teslîme merkūm Nikola’ya tenbîh birle mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Şevvali’l-mükerrem li-sene tis‘în ve elf.<br><br>Şuhûdü’l-hâl: Mehmed Çavuş b. Mehmed, Mehmed Bey b. Abdullah, Mustafa Beşe b. Mehmed, Hasan Çavuş b. Mustafa, Mustafa Beşe b. Mehmed, Veli Bey b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=41152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b053"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>