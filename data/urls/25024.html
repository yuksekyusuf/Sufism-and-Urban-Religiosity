﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 189<br>Hüküm no: 137<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akşemsettin mahallesinden Dilsiz Ümmühani Hatun’un kiralama yoluyla satın aldığı ev</b><br><br>İstiglâl<br><br>Husûs-ı âti’l-beyânın mahâllinde tahrîri’çün <<ma‘an irsâl olunan>> iltimâs olunmağın savb-ı şer‘den Mevlânâ Mustafa Efendi b. Ahmed irsâl olunup ol dahi mahmiye-i İstanbul’da Ak Şemseddin mahallesinde sâkine Âişe Hatun bt. Hüseyin’in menziline varıp zeyl-i rakīmde esâmîleri mastûr olan Müslimîn huzûrunda akd-i meclis-i şer‘ eyledikde bundan akdem mahalle-i mezbûrede Karabaş mahallesinde sâkin iken vefât eden Mustafa b. Abdülkadir’in sulbiye kebîre kızı olup zâtı fahrü’l-eimme Abdurrahman Efendi b. eş-Şeyh Ahmed ve el-Hâc Ebûbekir b. Abdullah ta‘rîferi ile mu‘arrefe olan Fâtıma Hatun nâm bikr-i bâliğa meclis-i mezbûrda li-ebeveyn karındaşı bîzebân Mehmed nâm sagīrin vasîyy-i şer‘îsi ve vâlidesi olup işâret-i ma‘hûdesiyle nutk makāmına kāime olan işbu râfi‘atü’l-vesîka bîzebân Ümmühan Hatun bt. Ali mahzarında tâyi‘aten ikrâr ve takrîr-i kelâm edip akd-i âtî sudûruna dek silk-i mülkümde olup ve zikrolunan Ak Şemseddin mahallesinde vâki‘ iki tarafdan mahalle-i mezbûr Akşems imâmına meşrûta menzile ve bir tarafdan ba‘zan Saraylı Firuz Hatun mülkü ve ba‘zan mahalle-i mezbûre mescid-i şerîfi vakfı olan menzile ve bir tarafdan tarîk-i âmma müntehî ve mahdûd olan cemî‘ menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık vasîyy-i mezbûre bîzebân Ümmühani Hatun’a istiğlâl-i şer‘î tarîki üzere râyic fi’l-vakt on beş bin akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ve teslîm ol dahi vasîsi olduğu li-ebeveyn karındaşım sagīr-i mezbûr bîzebân Mehmed’in mâlıyla vesâyeten işâret-i ma‘hûdesiyle minvâl-i muharrer üzere iştirâ ve tesellüm ve kabûl edip semen-i olan meblağ-ı mezbûr on beş bin akçeyi tamamen vasîyy-i mezbûr yedinden alıp kabz eyledikden sonra yine menzil-i mahdûd-ı mezbûru ba‘de’t-tahliyeti’ş-şer‘iye ve’t-takābuzi’l-mer‘î târih-i kitâbdan bir sene tamamına dek bin beş yüz akçe ücret-i mü’eccele-i mev‘ûde ile vasîyy-i mezbûre bîzebân Ümmühani Hatun’dan istîcâr ve tesellüm ve kabûl ol dahi işâret-i ma‘hûdesiyle minvâl-i muharrer üzere bana îcâr ve teslîm eyledi dedikde vasîyy-i mezbûre bîzebân Ümmühani Hatun işâret-i ma‘hûdesiyle minvâl-i muharrer üzere bana îcâr ve teslîm eyledi dedikde vasîyy-i mezbûre bîzebân Ümmühani Hatun işâret-i ma‘hûdesiyle mukırre-i mezbûreyi vicâhen tasdîk ve şifâhen tahkīk eylediğini mevlânâ-yı mezbûr mahâllinde tahrîr ba‘dehû ma‘an irsâl olunan Mehmed b. Mustafa ile meclis-i şer‘a gelip alâ-vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene isneyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25023"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25025"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1052"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>