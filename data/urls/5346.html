﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 409<br>Hüküm no: 422<br>Orijinal metin no: [97a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraylı Hadice Hanım ile kocası el-Hâc Ahmed’in muhala‘a yoluyla boşandıkları</b><br><br>Muhâla‘a.<br><br>Mahmiye-i İstanbul’da Kabasakal Mahallesi’nde sâkine Sarâyî Hadice bt. Abdullah b. Abdurrahman nâm hatun tarafından husûs-ı âti’l-beyâna vekîl olduğu zâtını ârifân el-Hâc Osman b. Mehmed ve Ahmed Ağa b. Mustafa nâm kimesneler şehâdetleriyle şer‘an sâbit olan fahrü’l-a‘yân ağa babası el-Hâc Mustafa Ağa b. İbrahim meclis-i şer‘-i şerîfde zevci bâ‘isü hâze’l-kitâb el-Hâc Ahmed b. Mehmed mahzarında bi’l-vekâle ikrâr ve takrîr-i kelâm edip bundan akdem müvekkile-i mezbûre mezbûr el-Hâc Ahmed’in zevce-i menkûhası olup beynlerinde hüsn-i mu‘âşeretleri olmamağın zimmetinde mütekarrir ve ma‘kūdun-aleyh iki yüz guruş mehr-i müeccel ve nafaka-i iddet-i ma‘lûmesi üzerlerine meûnet-i süknâsı dahi kendi üzerine olmak üzere zevci mezbûr el-Hâc Ahmed ile bi’l-vekâle muhâla‘a-i sahîha-i şer‘iyye ile muhâla‘a eylediğimde ol dahi hul‘-ı mezbûru ba‘de’l-kabûl hukūk-ı zevciyyete müte‘allika âmme-i de‘âvî ve mütâlebât ve muhâsamâtdan her biri âharı ibrâ ve iskāt eyledi. Min-ba‘d birbirleriyle kat‘â da‘vâ ve nizâ‘ ve husûmetleri kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-şehri Ramazani’l-mübârek li-sene selâse ve erba‘în ve mi’e ve elf.<br><br>Şuhûdü’l-hâl: El-hâc Mehmed b. Hasan, el-Hâc Mehmed b. el-Hâc Mehmed, Molla Hasan b. Mustafa, el-Hâc Mustafa b. Abdulkādir, Hüseyin b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5345"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5347"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>