﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 207<br>Hüküm no: 163<br>Orijinal metin no: [56b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman oğlu Abdullah Bey’in terekesinden babasının hissesine düşeni aldığı</b><br><br>Medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî-mahallâtından Evlice Baba mahallesi ahâlîsinden iken bundan akdem <<vefât>> Ko[r]f[os] muhârebesinde şehîden vefât eden Abdullah Bey b. Süleyman’ın verâseti zevce-i menkûha-i metrûkesi Ümmü Gülsüm Hatun bt. Salih Çelebi ile babası mezbûr Süleyman b. Abdullah ve sulbiye sagīre kızı Fâtıma’ya münhasıra ve tashîh-i mes’elesi sekiz sehimden olup sihâm-ı mezbûrenin bir sehmi zevcesi mezbûre Ümmü Gülsüm’e ve üç sehmi babası mezbûr Süleyman’a ve dört sehmi sagīre-i mezbûre Fâtıma’ya isâbeti tahkīkinden sonra mezbûr Süleyman meclis-i şer‘-i şerîf-i enverde müteveffâ-yı mezbûrun zevce-i metrûkesi ve sagīre-i mezbûre Fâtıma’nın vâlidesi ve tesviye-i umûruna kıbel-i şer‘den mansûbe vasîsi olmağla tereke-i müteveffâ-yı mezbûra bi’l-vesâye ve bi’l-verâse vâzı‘atü’l-yed olan mezbûre Ümmü Gülsüm Hatun tarafından vekîl-i meclisi olan babası işbu bâisü’l-kitâb mezbûr Salih Çelebi b. Mehmed mahzarında ikrâr ve takrîr-i kelâm edip oğlum müteveffâ-yı mezbûrun terekesi tahrîr ve ba‘de ihrâci’l-masârıf ve’d-düyûn ber-mûceb-i defter-i kassâm-ı askerî tashîh-i mezbûr üzere hisseme isâbet eden beş bin sekiz yüz kırk beş akçeyi terekeden olmak üzere vekîl-i mezbûr Salih Çelebi bana def’‘ ve teslîm ben dahi yedinden bi’t-tamâm ve’l-kemâl alıp kabz eyledim meblağ-ı mezbûr beş bin sekiz yüz kırk beş akçeden mezbûre Ümmü Gülsüm Hatun [ve] vekîl-i mezbûr Salih Çelebi yedlerinde ve zimmetlerinde bir habbe bâkī kalmayıp oğlum müteveffâ-yı mezbûrun terekesinden hâric ez [de]fter ve dâhil-i defter kalîl u kesîr [ve] celîl [u] hakīr tereke-i ma‘lûm ve mechûleye müte‘allika [57a] âmme-i de‘âvî ve mutâlebât ve eymân [ve] muhâsamâtdan müvekkile-i mezbûre Ümmü Gülsüm Hatun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’s-sâbi‘ ve aşer min-Şa‘bâni’l-mu‘azzam sene 1130.<br><br>Şuhûdü’l-hâl: Mehmed Efendi b. Ahmed el-imâm, Osman Efendi b. el-Hâc Mustafa el-müezzin, Ömer Çelebi b. el-Hâc Mustafa, Mehmed Çelebi b. İbr[a]him, Mustafa Efendi b. Hüseyin, İsa Beşe Yoğurtçu, Süleyman b. Musa, Mehmed Çelebi b. Abdullah, es-Seyyid Mustafa b. Sefer, es-Seyyid Süleyman b. es-Seyyid Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16320"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16322"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o281"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>