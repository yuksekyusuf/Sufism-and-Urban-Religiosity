﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 273<br>Hüküm no: 285<br>Orijinal metin no: [55a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali oğlu Mehmed ve Ahmed Çelebi’den satın alınan menzilin Dilâver Paşa’nın vefatıyla Mustafa Bey tarafından vakfedildiği</b><br><br>Mahmiye-i İstanbul’da vâki‘ Saray-ı Cedîd-i Sultani’de hâlâ mesârif kâtibi olan Mehmed Çelebi b. ( ) Dîvân âlî -dâme mahfûfan bi’l-me‘âlîde- bâ‘isü’l-kitâb Mustafa Bey b. Abdullah nâm zevvâk-ı sultânî mahzarında ikrâr ve takrîr-i kelâm edip bundan akdem mahmiye-i mezbûre sükkânından Mehmed Çelebi ve Ahmed Çelebi ibney Ali nâm kimesneler mahmiye-i merkūmede Ayasofya-i kebîr kurbünde Üskûbî mahallesinde vâki‘ bir tarafdan Akbıyık nâm sahibü’l-hayr vakfı ve bir tarafdan Fâtıma Hatun Vakfı ve bir tarafdan Geylûnî Ali Paşa Vakfı ve bir tarafdan tarîk-i âm ile mahdûd büyût-ı müte‘addideyi müştemil olan menzili ale’l-iştirâki’s-seviy mülkleri olmak üzere bana beş yüz bin fıddî akçeye bey‘ edip ben dahi iştirâ eylediğimden sonra semen-i merkūmun iki yüz bin akçesini alıp kabz edip üç yüz bin akçesini merkūm Mustafa Bey’e cihet-i karzdan zimmetlerinde edâsı lâzım olan üç yüz bin akçe deynlerine havâle edip ben dahi meblağ-ı mezkûru bi’t-tamâm mersûm Mustafa Bey’e teslîm etmiş idim ba‘dehû ben dahi menzil-i mezbûru bundan akdem vezîriazam iken maktûlen fevt olan Dilâver Paşa’ya altı yüz bin fıddî akçeye bey‘ edip kabz-ı semen ve teslîm-i mebî‘ eylediğimden sonra müşârun-ileyh Dilâver Paşa fevt olmağla cümle terekesi cânib-i mîrîye kabz olunmak fermân olunmağla menzil-i mezbûr dahi cânib-i mîrîye kabz olundukdan sonra paşa-yı mezbûrun terekesini kabza me’mûr olup ol zamânda baş defterdâr olan emîrü’l-ümerâi’l-kirâm Ebûbekir Paşa tarafından husûmete nehc-i şer‘î üzere sâbitü’l-vekâle vekîli olan Ali Ağa b. Mustafa muvâcehesinde menzil-i mezbûr Mustafa Ağa nâm sâhibü’l-hayrın vakf-ı sahîh-i lâzım-ı müsecceli olduğu hâkimü’ş-şer‘ huzûrunda şuhûd-ı udûlle sâbit olmağla vakfiyyetine hüküm olunup hükm-i şer‘le yedinden alınmağla semen-i mezbûr altı yüz bin akçeyi ben dahi ba‘de’l-hükmi’ş-şer‘î cânib-i mîrîye teslîm etmeğle havâle-i mezkûre bâtıla olmağın ben dahi mezkûr Mustafa Bey’e def‘ u teslîm eylediğim üç yüz bin akçeyi istirdâd edip ol dahi bi’t-tamâm bana teslîm eyleyip ben dahi alıp kabz eyledim meblağ-ı mezbûrdan bir akçe hakkım kalmadı dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Hurrire fî-evâhiri Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Fahrü’s-sâde es-Seyyid Mahmud Çelebi b. Abdülvahhab el-hilâfet?, eş-Şeyh Abdülkādir b. Mehmed el-Kudsi, el-Hâc Ahmed b. Ali el-Izzî, Ahmed Çavuş el-mübaşir, İsmail Çelebi b. Ebûbekir reîsü’t-tüccâr, Mehmed Çelebi b. Mustafa, el-Hâc Mahmud b. İsa, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=39576"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39578"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o383"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>