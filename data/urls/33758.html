﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 383<br>Hüküm no: 331<br>Orijinal metin no: [63a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeliha bt. Mustafa’nın, eşinin kapatılan kahvehanesinde başka bir dükkân açamayacağı</b><br><br>Galata’da kahvehâne gediği men‘i<br><br>Sahibe-i arzuhâl mu‘arrefetü’z-zât Zeliha bt. Mustafa nâm hatun Çarşamba günü Arz Odası’nda huzûr-ı lâmi‘u’n-nûr-ı düstûrânelerinde ma‘kūd meclis-i şer‘-i münîrde derûn-ı arzuhâlde mezkûru’l-ism tüccârdan Şahinzâde el-Hâc Ahmed Ağa b. el-Hâc Abdürrezzak muvâcehesinde mahrûse-i Galata’da Kürkçülerbaşı’nda çörekçi fırını verâsında köşede kâin merkūm el-Hâc Ahmed Ağa’nın bi’l-icâreteyn tasarrufunda olan bir bâb vakıf kahvehânede zevcim İsmail Çavuş mukaddemâ müşâhereten müste’cir iken zevcim merkūm bâ-fermân-ı âlî vatan-ı asliyesi olan Erikli kasabasında ikāmete me’mûr ve kahvehâne-i mezkûr dahi sâir mecmû‘-ı kahvehâneler ile ma‘an sedd ü bend ve ocağı hedm ve derûnunda kahveci âlâtı ref‘ ve akd-i icâre fesholunup ol vechile mesdûd olduğu hâlde terk oldukdan sonra bu def‘a nefs-i Galata dâhilinde olan mecmû‘-ı kahvehâneler esnâf-ı sâire dükkânları olmak üzre tâliblerine îcâr ve füruht yahud ashâbı mahzen ve hâne ve sâir münâsib sûretlere tebdîl ederek i‘mâl olunması bâbında müekkeden sâdır olan fermân-ı âlî-şânı lede’l-istimâ‘ ben mezbûr İsmail Çavuş’un zevcesi olduğumdan mukaddemâ zevcim mezbûr dükkân-ı mezkûr derûnunda olan kahveci âlâtını tamamen ahz ve ref‘ edip bir nesnesi kalmamış ise de mücerred fi’l-asl zevcim hevâî gedik sahibi müste’cir olduğuna binâen mutasarrıf-ı mezbûrun emr ve izni olmaksızın mâlımdan üç yüz guruşdan mütecâviz meblağ sarfla iki bâb manav dükkânı binâsına şürû‘ eylediğimde mezbûr el-Hâc Ahmed Ağa dahi beni hâlâ Galata Kādısı Âşir Efendi-zâde [63b] fazîletlü Mehmed Tâceddin Efendi huzûruna ihzâr ve ber-vech-i muharrer mutasarrıf olduğum dükkân-ı mezkûru âhar dükkân olmak üzre ben binâ ve inşâ ederim deyü benim mümâna‘atdan men‘imi da‘vâ ve masrûfumu dahi ba‘de’l-keşf vermeğe rızâsıyla ta‘ahhüd ettikde kādı-i mûmâ-ileyh dahi benim îrâd eylediğim kelâmım meşrû‘â olmadığını bana tefhîm ve dükkân-ı mezkûru âhar dükkân olmak üzre mülk sahibi mezbûr el-Hâc Ahmed Ağa’nın binâ ve inşâsına benim mümâna‘at etmemem iktizâ eylediğini huzûr-ı âlîye i‘lâm etmekle bâlâsına i‘lâmı mûcibince amel olunmak bâbında sahh-ı âlî ile müveşşah fermân-ı celîlü’ş-şân sâdır olmuşdu lâkin benim bundan gayrı geçineceğim olmadığına mebnî dükkân-ı mezkûr mutasarrıfı merkūmûn yedinden bana alıverilip zevcimin gediği olmak üzre ben isti‘mâl ederim deyü takrîr-i meşrûhu üzre dükkân-ı mezkûrda hiçbir vechile hak ve alâkası yoğiken tesâddî eylediği da‘vâsı iltifâta şâyân olmadığından gayrı bir def‘a şer‘le rü’yet ve fasl u hasm olunan da‘vânın tekrar istimâ‘ı şer‘an câiz olmadığı müdde‘iyye-i mezbûre Zeliha Hatun’a tefhîm ve bî-vech mu‘ârazadan men‘ olunmağın bu sûretde mantûk-ı i‘lâm-ı şer‘î ve muktezâ-yı fermân-ı âlîleri üzre amel ve hareket olunmak iktizâ eylediği İstanbul Mahkemesi’nden huzûr.<br><br>Fî 29 min-Ş sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33757"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33759"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>