﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 327<br>Hüküm no: 368<br>Orijinal metin no: [52a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Topal Ahmed b. Mustafa’nın, Yağcı Kostandi v. Riko’nun aleyhine açtığı alacak davasını ispat edemediğinden muarazadan men edildiği</b><br><br>156 guruş<br><br>Ma‘rûz<br><br>Derûn-ı arzuhâlde mezkûrü’l-ism Çörekçi Topal Ahmed b. Mustafa meclis-i şer‘-i enverde arzuhâl eden Yağcı Kostandi v. Riko zimmî muvâcehesinde mersûm Kostandi zimmî târih-i i‘lâmdan altı sene mukaddem bana bey‘ ben dahi iştirâ ve kabz eylediğim ma‘lûmü’l-kıyye revgan-ı sâde semenini tamamen benden istîfâ eylediğinden mâ‘adâ sehven kendiye yüz elli altı guruş dahi ziyâde medfû‘um olmağla istirdâd ederim deyü da‘vâ ettikde ol dahi cevâbında sene-i sâbıkā Recebi’l-ferdinin altıncı günü beynimizde cereyân eden ahz u i‘tânın hesabını sahîhan lede’r-rü’ye husûs-ı mezkûra ve târih-i merkūma gelince müddet-i mezbûrede cereyân eden bi’l-cümle ahz u i‘tâya müte‘allika âmme-i da‘vâdan tarefeynden her birimiz âharın zimmetini kabûlü hâvi [52b] ibrâ ve iskāt etmişdik deyü eylediği def‘ini merkūm Topal Ahmed ikrâr u i‘tirâf ettikde sonra dönüp mersûm Kostandi zimmî bey‘ eylediği revgan-ı sâdenin vezn ve fiyatında ihânet etmediğine yemîn eylesin deyü ibrâ eylediği kelâmına iltifât olunmamağla mûcebiyle mersûm Kostandi zimmîye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-4 min Ra sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31121"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31123"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>