﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 144<br>Hüküm no: 175<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fazlullah Paşa evkafından Pendik mukataasının gelirlerinin paylaşılması kaydıyla Mehmed Ağa’ya iltizam olunduğu.</b><br><br>[Vech-i tahrîr-i] hurûf budur ki<br><br>[Evlâdiye]t ve meşrûtiyet üzere mütevellîsi olduğum Gekbûze’de vâki‘ merhûm Gāzî Fazlullah Paşa Evkāfı’ndan Üsküdar’a [muzâfe Pen]dik karyesi mukāta‘ası işbu bin yüz seksen dört senesi Martı ibtidâsından Şubat’ı gāyetine gelinceye değin bir sene zabt u rabt eylemek üzere kıdvetü’l-emâsil ve’l-akrân Mehmed Ağa -zîde kadruhû- tâlib ve râgıb olup sene-i sâbıkı üzere der-uhde ve iltizâm olunup ol dahi iltizâmı kabûl etmeğin imdi mukāta‘a-i mezbûrdan hâsıl olan a‘şâr-ı şer‘iye ve cürm-ü cinâyet ve bâd-ı hevâ ve resm-i arûsâne ve ispençe ve resm-i iskele ve resm-i yava ve resm-i müjdegāne ve kul ve câriye ve beytülmal-ı âmme ve hâssa ve tapu-yı zemîn her ne hâsıl olur ise vakf-ı şerîf içün ahz ü kabz eyleye nısf-ı mukāta‘a içün işbu temessük merkūm yedine verildi nısf-ı âharı içün her ne hâsıl olur ise tarafımıza teslîm olunmak üzere mukāta‘a-i mezkûrdan hâsıl olan a‘şâr-ı şer‘iyeden mâ‘adâ cüz’î ve küllî mahsûlâtı ve vâki‘ olan beytülmal-ı âmme ve hâssa ve tapu-yı zemîn vâki‘ oldukda on bin akçeden merkūm Mehmed Ağa’ya ancak beş bin akçesin alıp mâ‘adâsın tarafımıza teslîm eylemek üzere merkūm ile her sene mukāta‘a-i mezkûre ber-vech-i iştirâk zabt u rabt olunmak üzere işbu temessük nısf-ı mukāta‘a içün yedine i‘tâ olunup imdi mukāta‘a-i mezkûrlar içün nısf iltizâmı olan dokuz yüz guruş merkūm Mehmed Ağa yedinden vakf-ı şerîf içün ahz ü kabz olunup ancak nısf-ı mukāta‘ayı zabt u rabt eylemek üzere işbu temessük verildi nısf-ı âharı tarafımızdan tahsîl olunmak üzere kavl olundu.<br><br>Bende İbrahim el-mütevellî-i karye-i Pendik hâlâ.</p>          <br><a title="Önceki sayfa" style="text-decoration:none" href="./ayrmetin.php?idno=175"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=177"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o149"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>