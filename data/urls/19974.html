﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 129<br>Hüküm no: 132<br>Orijinal metin no: [45a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ali Hoca b. Hüseyin’in terekesi olan evin borcuna karşılık Ahmed Efendi b. Abdullah’a verilmesi</b><br><br>El-emru kemâ hurrire fîhî harrerehu’l-fakīru ileyhi sübhânehû Abdülkādir b. Yahya el-Kassâmü’l-askerî Bi-medîneti Galata el-mahrûse. Mahmiye-i Galata’da Hüseyin Ağa mahallesinde sâkin iken vefât eden Ali Hoca b. Hüseyin nâm müteveffânın sulbî kebîr oğlu Abdullah tarafından menzil-i âti’z-zikri bey‘ ve semeni[ni] müteveffâ-yı mezbûrun vakf-ı âti’l-beyâna olan deynine takāsa vekîl olup, mahmiye-i mezbûre Kolağası mahallesi sükkânından Nasuh Bey b. Ali ve Ahmed b. Abdullah el-Bevvâbü’s-sultânî şehâdetleri ile vekâleti sâbite olan Mehmed Bey b. Hüseyin meclis-i şer‘-i şerîfde, mahmiye-i mezbûrede vâki‘ Saray-ı âmire’de tilâvet-i eczâ-i şerîfe için vakıf olan nukūda ber vech-i meşrûtiyyet mütevellî olup saray-ı merkūmda hâlâ imâm olan Ahmed Efendi b. Abdullah mahzarında bi’l-vekâle takrîr-i kelâm edip, müvekkilem merkūm Abdullah’a babası müteveffâ-yı mezbûr Ali’den irs-i şer‘le intikāl edip mahalle-i mezbûrede vâki‘ cevânib-i erba‘asının hudûdu Hasan Bey b. Abdullah ve Mehmed Çelebi b. Mustafa ve Mehmed b. Abdullah ve Keyvan Ağa ve Davud Ağa ve Yorgi zimmî ve Anaştas zimmî mülklerine ve tarîk-i âma müntehî olup, dâhiliyyesi beş bâb fevkānî [ve] tahtânî odaları ve üç sofayı ve iki ahırı ve dört bi’r-i mâyı ve bir kuleyi ve zât-ı eşcâr-ı müsmire [45b] iki hadîkayı ve üç kenîfi muhtevî olup, müvekkil-i merkūmun mülk-i mevrûsu olan menzilini mezbûr Ahmed Efendi’ye vakf edip vakf-ı mezbûr için yüz elli sekiz bin akçeye bi’l-vekâle bey‘-i bâtt-ı sahîh-i şer‘le bey‘ edip, meblağ-ı mezbûr yüz elli sekiz bin akçeyi müteveffâ-yı mezbûrun vakf-ı merkūma olan yüz elli sekiz bin akçe deynine mukāssa eyledik. Ba‘de’l-yevm keyfe mâ yeşâ’ mutasarrıf olsun deyû bi’l-vekâle ikrâr ve i‘tirâf ettikde, vekîl-i merkūm Mehmed Bey’in ber vech-i meşrûh sudûr eden ikrârın me[zbûr] Ahmed Efendi bi’l-muvâcehe tasdîk ve tahkīk etmeğin, mâ-vaka‘a bi’t-taleb ketb ve tahrîr olundu. Tahrîren fî evâili şehri Ramazân li sene selâse ve ışrîn ve elf.<br><br><br>Şuhûdü’l-hâl: Mehmed b. Ali el-Müezzin, Çerağī? b. Himmet, Ali Ağa b. Abdülmennân, Mustafa b. Abdullah el-Kilârî, Hasan Bey b. Abdullah el-Bevvâbü’s-sultânî, Abdurrahman b. Ahmed el-Bevvâbü’s-sultânî, Rıdvan Bey [b.] Abdullah el-Bevvâb, Hasan Bey b. ( ) el-Bevvâb, Mustafa Bey el-Bevvâb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19973"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19975"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o218"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>