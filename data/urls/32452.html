﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 72<br>Hüküm no: 26<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hâce Lübâbe Hatun bt. Ahmed’in, boşandığı eşi Hâfız Mehmed Ağa’nın zimmetini ibrâ ettiği</b><br><br>Galata hamamcısının tatlîk i‘lâmı<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhibe-i arzuhâl zâtı mu‘arrefe Hâce Lübâbe Hatun bt. Ahmed meclis-i şer‘-i münîrde zevc-i mutallıkı Galata’da Yeşildirekli Hamamının hamamcısı derûn-ı arzuhâlde mezkûrü’l-ism el-Hâc Hâfız Mehmed Ağa b. el-Hâc Ahmed’in oğlu ve tarafından husûs-ı âtîde vekâleti es-Seyyid Salih b. Yakub ve Mehmed Beşe b. Hasan şehâdetleriyle sâbit olan Hâfız Ali Efendi muvâcehesinde müvekkil-i merkūm el-Hâc Hâfız Mehmed Ağa altı sene mukaddem beni elli guruş mehr-i müeccel tesmiyesiyle tezevvüc ve duhûl edüp işbu târih-i i‘lâmdan altı ay mukaddem bir talâk ile bâyinen tatlîk edüp mehr-i [müeccel-i] mezkûrum zimmetinde iken bir ay mürûrunda yine elli beş guruş mehr-i müeccel tesmiyesiyle tezevvüc ve duhûl ve işbu sene-i mübâreke Ramazanının beşinci günü bir talâk ile bâyinen tatlîk etmekle iki def‘ada zimmetinde mütekarrir ve ma‘kūdun-aleyh mehr-i müeccelelerim olan cem‘an yüz beş guruş ve nafaka-i iddet-i mu‘ayyene-i ma‘lûmem ve meûnet-i süknâm-ı bâkiyem bi’t-terâzî ta‘yîn olunan yirmi guruş ve bedel-i sulh-i sahîhden müvekkil-i merkūmdan matlûbum olan elli guruş ki cem‘an yetmiş beş guruş müvekkil-i merkūm el-Hâc Hâfız Mehmed Ağa vekîl-i mezbûr Hâfız Ali Efendi ma‘rifetiyle bana def‘ ve teslîm eylediğinde ben dahi yedinden tamamen ve kâmilen ahz ü kabz edüp hukūk-ı zevciyete ve zevcim müvekkil-i merkūmun ikrâr-ı mücerredini sebeb tutarak kendisinden cihet-i beyân etmeksizin matlûbum olan üç yüz guruş ile zevcim merkūmun mukaddemâ bana beynimizde ma‘lûm icâre kavliyle müsâneheten îcâr ve teslîm eylediği hamam-ı mezkûr üç buçuk sene taht-ı icâremde olmağla müddet-i mezkûrede hamam-ı merkūm hâsılâtından hıdr nâmıyla müvekkil-i merkūmdan matlûb eylediğim üç yüz elli guruş mutâlebesine ve işbu târih-i i‘lâma gelince sâir cemî‘ hukūk-ı şer‘iyyeye müte‘allika âmme-i de‘âvîden ben müvekkil-i merkūm ile oğlu vekîl-i merkūmdan her birinin zimmetleri[ni] ibrâ ve iskāt eylediğimde onlar dahi kezâlik hukūk-ı zevciyete ve sâire müte‘allika âmme-i da‘vâdan benim zimmetimi ibrâ ve iskāt ve her birimiz âharın ibrâsını kabûlle külliyen kat‘-ı nizâ‘ eyledik dedikde vekîl-i merkūm asâleten ve vekâleten tasdîk eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 13 Za sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>