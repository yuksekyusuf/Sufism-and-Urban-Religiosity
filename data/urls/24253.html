﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 142<br>Hüküm no: 148<br>Orijinal metin no: [16a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kâtib Bâli mescidi vakfı eski mütevellisi Mustafa Bey’in zimmetindeki kalan paranın tahsili</b><br><br>Mahmiye-i İstanbul’da Kâtib Bâli Mescid-i şerîfi Evkāfı’na ve mescid-i mezbûr mahallesi avârızına mevkūf olan nukūda bi’l-fi‘il mütevellî olan Ali Subaşı b. Abdullah meclis-i şer‘-i şerîfde Mustafa Bey b. ( ) mahzarında üzerine da‘vâ edip, bundan akdem mezbûr Mustafa Bey vakfeyn-i mezbûreyne mütevellî oldukda, mukaddemâ mütevellî olan Hüseyin nâm kimesne yedinden mescid-i merkūm vakfı olan mâldan kırk yedi bin yüz akçe ve yine mahalle-i mezbûre avârızı için vakf olan mâldan dahi yedi bin akçe, cem‘an elli dört bin yüz akçe ahz u kabz eylemişdi. Hâlâ tevliyyetim hasebiyle meblağ-ı merkūmu taleb ederim dedikde, gıbbe’s-suâl mezbûr Mustafa Bey cevâbında, vakfeyn-i mezbûreyne mütevellî olduğumda mütevellî-i sâbık-ı mezbûr Hüseyin yedinden mescid-i merkūm vakfından kırk bin dört yüz akçe ve avârız akçesinden dahi iki bin akçe, cem‘an kırk iki bin dört yüz akçe ahz u kabz etdim, ziyâde kabz etmedim deyicek, müdde‘î-i mezbûrdan sıdk-ı makāline beyyine taleb olundukda, udûl-i Müslimînden mefharü’l-a‘yân İbrahim Ağa b. Abdülmennân ez-Zevvâku’s-Sultânî ve Hüseyin Çavuş b. Abdullah mahfil-i kazâda li ecli’ş-şehâde hâzırân olup, fi’l-hakīka mezbûr Mustafa Bey tevliyyeti hasebiyle mukaddemâ mütevellî olan merkūm Hüseyin yedinden vakf-ı mescid-i mezbûr mâlından kırk yedi bin yüz akçe ve zikr olunan avârız akçesinden dahi yedi bin akçe ahz edip vakfeyn-i mezbûreyn mâlından cem‘an elli dört bin yüz akçe makbûzu olmuşdu. Bu minvâl üzre şâhidleriz şehâdet dahi ederiz deyû edâ-i şehâdet-i şer‘iyye ettiklerinde, ba‘de’t-ta‘dîli’ş-şer‘î şehâdetleri makbûle olup mûcebiyle hükm olundukdan sonra, mâ vaka‘a gıbbe’t-taleb ketb olundu. Tahrîren fî evâhiri şehri Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: Fahrü’l-emâcid ve’l-a‘yân Pervâne Ağa b. Abdurrahman, Ömer Ağa b. Hüseyin Atcıbaşı, Habib Halife b. Mustafa el-imâm, Ali b. Abdullah, Receb b. Bâli, Ramazan Çavuş.</p>          <br><a title="Önceki sayfa" style="text-decoration:none" href="./ayrmetin.php?idno=24252"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24254"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>