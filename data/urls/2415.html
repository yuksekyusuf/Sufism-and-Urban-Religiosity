﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 131<br>Hüküm no: 97<br>Orijinal metin no: [20a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un eşi Abdülkerim Efendi’den muhâlaa yoluyla boşanması</b><br><br>Mahmiye-i İstanbul’da Cebecibaşı mahallesinde sâkine Fâtıma bt. Osman Ağa nâm hatun tarafından hul‘ ve ibrâ-i âti’l-beyânı ikrâra vekîl olup vekâleti mezbûrenin zâtını ma‘rifet-i şer‘iyye ile ârifân mahalle-i mezbûrede sâkin Mehmed Efendi b. Mustafa ve Ömer Efendi b. Ali nâm kimesneler <<meclis-i şer‘-i>> şehâdetleri ile şer‘an sâbite olan el-Hâc İsmail Çelebi b. Ali nâm kimesne meclis-i şer‘-i şerîfde müvekkile-i mezbûrenin zevci işbu bâ‘isü’l-kitâb fahrü’l-kuzât Abdülkerim Efendi b. Abdülaziz Efendi tarafından husûs-ı âti’l-beyâna vekîl olup vekâleti mahalle-i mezbûrede sâkin Mustafa Efendi b. İbrahim ve Yusuf Çelebi b. Ali nâm kimesneler şehâdetleri ile şer‘an sâbite olan Hasan Bey b. Ali nâm kimesne mahzarında ikrâr ve takrîr-i kelâm edip müvekkilem mezbûre Fâtıma zevci mezbûr Abdülkerim Efendi zimmetinde mütekarrir ve ma‘kūdün-aleyh olan otuz bin akçe mehr-i müecceli ve nafaka-i iddet-i mu‘ayyene-i ma‘lûmesi üzerine ve me’ûnet-i süknâsı dahi kendi üzerine olmak üzere müvekkil-i mezbûr Abdülkerim Efendi ile muhâla‘a-i sahîha-i şer‘iyye ile muhâla‘a olup ol dahi hul‘-ı mezbûru kabûl eyledikden sonra zevciyete müte‘allıka âmme-i da‘vâ ve mutâlebât ve eymân ve muhâsamâtdan her biri âharın zimmetini ibrâ-i âmm-ı kâtı‘u’n-nizâ‘ ile ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mustafa Ağa b. Çorbacı, Hüseyin Çelebi b. Hüseyin, Ahmed Çelebi b. Abdülkerim, el-Hâc Ahmed, el-Hâc Mustafa b. Cafer el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=2414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>