﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 706<br>Hüküm no: 846<br>Orijinal metin no: [107a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük Mehmed Beşe’nin terekesinden herhangi bir şey gizlemediğine dair Yorgi v. Vasil’e yemin verdirildiği</b><br><br>Teslîm-i muhallefât.<br><br>Mahmiye-i İstanbul’da ( ) mahallesinde sâkin kendi tarafından asâleten ve zevcesi Âliye Hatun tarafından husûs-ı âtîye vekîl olup yedinde olan nakl-i şer‘î zımnında vekâleti sâbite olan Durmuş b. İlyas nâm kimesne meclis-i şer‘de bundan akdem fevt olan Küçük Mehmed Beşe’nin muhallefâtına bi’l-emâne vâzı‘u’l-yed olan Yorgi v. Vasil nâm zimmî muvâcehesinde üzerine da‘vâ ve takrîr-i kelâm edip ben müteveffâ-yı mezbûr Küçük Mehmed Beşe’nin babası ve mezbûr zevcem merkūme Âliye Hatun’dan tevellüd etme sulbî oğlum olup biz hasran vârisi olduğumuzu yedimde olan nakl-i şer‘î ile isbât edip mezbûr zimmî yedinde mevcûd bir kara kılıç ve bir na‘l-pâre tüfenk ve bir tabanca ve boş bir câmedân ve bir yeniçeri dağarcığı ve bir zenbil ve bir terzi endâzesi ve bir akçe kutusu ve bin yedi yüz -1700- nakid akçe muhallefâtı asâleten ve vekâleten kabz edip ba‘dehû müteveffâ-yı mezbûrun muhallefâtından bazı nesne [107b] ihfâ eylediği mesmû‘um olmağla ol ihfâ eylediği muhallefâtı dahi mezbûrdan asâleten ve vekâleten taleb ederim suâl olunsun dedikde gıbbe’s-suâl mezbûr Yorgi zimmî dahi ber-minvâl-i muharrer muhallefât ihfâ eylediğini inkâr eyledikde müdde‘î-i mezbûrdan müdde‘âsı için beyyine taleb olundukda ityân-ı beyyineye kādir olmamağla istihlâf etmeğin mezbûr Yorgi zimmîye müteveffâ-yı mezbûr muhallefâtından bir nesne ketm ve ihfâ eylemediğine yemîn teklîf olundukda ol dahi alâ-vefki’l-mesûl yemîn billâhillezî enzele’l-İncile alâ-İsa aleyhisselâm etmeğin mezbûr Durmuş bilâ-beyyine mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b706"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o959"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>