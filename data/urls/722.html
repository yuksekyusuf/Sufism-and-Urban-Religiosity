﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 42<br>Hüküm no: 5<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Devrekâni kazasındaki Şeyh Badi zâviyedarlığının Seyyid Ali’nin oğlu Osman’a tevcihi</b><br><br>Ma‘rûz,<br><br>Devrekâni kazâsında vâki‘ merhûm Şeyh Badi Zâviyesi’nin evlâdiyet ve meşrûtiyet üzere zâviyedârlık hissesine ber-vech-i iştirâk mutasarrıflar olan es-Seyyid Ali ve ammisi es-Seyyid Mehmed fevt olduklarında mahlûllerinden mezbûr es-Seyyid Mehmed’in oğulları es-Seyyid Salih ve es-Seyyid Hüseyin nâm karındaşlara bin yüz doksan dört senesi Şa‘bân’ında iştirâken tevcîh olunup el-yevm üzerlerinde olduğu askerî rûznâmçesinden derkenâr olunmağla meâl-i arz ve derkenâra nazaran bi’t-tahkīk keyfiyet ve iktizâsı i‘lâm olunmak bâbında sâdır olan fermân-ı âlîşâna imtisâlen kazâ-i mezbûr ahâlîsinden Der-aliyye’de bulunan bî-garaz erbâb-ı vukūfdan Suhteoğlu es-Seyyid İbrahim b. Mustafa ve Dalfesoğlu es-Seyyid Mehmed b. Memiş ve Yolasığmazoğlu Hüseyin b. Memiş nâm kimesneler meclis-i şer‘a celb ile keyfiyeti gereği gibi etrâfıyla suâl olundukda zâviye-i mezkûre mutlaka evlâd-ı evlâda meşrût vakıf olmak üzere te‘âmül-i kadîm cârî olageldiğine nazaran mezbûrân es-Seyyid Ali ve es-Seyyid Mehmed fevt olduklarında merkūm es-Seyyid Ali’nin dahi bir nefer sulbî sahîh oğlu Osman mevcûd olduğundan hisse-i mezkûre merkūm es-Seyyid Mehmed oğulları merkūmân es-Seyyid Salih ve es-Seyyid Hüseyin ile merkūm es-Seyyid Ali’nin oğlu merkūm Osman’a iştirâken tevcîh olunmak muktezâ-yı amel-i kadîm iken mezbûr Osman ol târihde sagīr bulunduğundan ketb ü ihfâ olunarak yalnız mezbûrân es-Seyyid Salih ve es-Seyyid Hüseyin’e tevcîh olunmuş ve bu def‘a mezbûr Ali’nin hissesi oğlu merkūm Osman’a tevcîhi arz ve istid‘â kılınmış ise de arz-ı mezkûr südde-i sa‘âdete vârid olmaksızın mezbûrân es-Seyyid Hüseyin ve es-Seyyid Salih dahi müte‘âkiben bilâ-veled fevt ve ol vechile hissedârlık-ı mezkûr ber-mûceb-i şart-ı [2b] vâkıf ve ber-muktezâ-yı amel-i kadîm mezbûr Osman’a münhasır olup bundan gayri müstahıkk-ı âharı olduğu ma‘lûmumuz değildir deyü herbiri alâ-tarîkı’ş-şehâde ihbâr etmeleriyle bu sûretle ber-mûceb-i ihbâr hissedârlık-ı mezkûr müteveffiyân-ı mezbûrânın mahlûllerinden amel-i kadîme nazaran meşrûtun-lehi olan merkūm Osman’a tevcîh olunmak bâbında emr [ü] fermân.<br><br>Fî 25 Z sene [12]47</p>          <br><a title="Önceki sayfa" style="text-decoration:none" href="./ayrmetin.php?idno=721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b042"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o208"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>