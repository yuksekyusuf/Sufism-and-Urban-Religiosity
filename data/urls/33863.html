﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 485<br>Hüküm no: 436<br>Orijinal metin no: [82a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi b. Mehmed’in, Serasker Paşa Kapısı karşısındaki bir miktar mahalli Mehmed Emin Ağa b. Abdurrahman’a kiraladığı</b><br><br>Serasker Paşa Kapısı karşısında icâreteyn ile bir mikdâr mahâl îcârı<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenârlar ba‘de’l-mütâla‘a Saray-ı Atîk kâtibi esbak-ı merhûm İsmail Efendi Vakfı’nın bi’l-meşrûta mütevelliyesi vâkıf-ı mûmâ-ileyhin sulbiye kerîmesi sahibe-i arzuhâl mu‘arrefetü’z-zât Esma Hanım meclis-i şer‘-i münîrde zikri âtî mahalle vaz‘-ı yedi mütehakkık olan hâlâ Dârü’s-sa‘âdeti’ş-şerîfe ağası hazretleri hasekibaşısı Mehmed Emin Ağa b. Abdurrahman tarafından husûs-ı âtîde vekîl olduğu Hüseyin Ağa b. Mustafa ve Nu‘man Ağa b. İbrahim nâm kimesneler şehâdetleriyle ber-nehc-i şer‘î sâbit olan Hüseyin Efendi b. Mehmed muvâcehesinde İstanbul’da Mercan kurbünde mukaddemâ Saray-ı Atîk ve el-yevm Serasker Paşa Kapısı karşısında evkāf-ı selâse ile mahlût müvekkil-i mûmâ-ileyh Mehmed Emin Ağa’nın uhdesinde olan menzil derûnunda kâin bir tarafdan Nefise Hatun Vakfı’ndan ba‘zan müvekkil-i mûmâ-ileyhin menzilinin orta kapısından ve havlîde matbah derûnundan bağçeye varınca mahâl ve ba‘zan bağçe-i mezkûre ve bir tarafdan ba‘zan âhar vakıfdan Selâm Ağası el-Hâc Mustafa Ağa ile ba‘zan el-Hâc Mehmed Necib Ağa menzilleri ve bir tarafdan yine müvekkil-i merkūm Mehmed Emin Ağa’nın tasarrufunda olan Pir Mehmed Efendi Vakfı’ndan iki bâb dükkân ile merhûm Aşçıbaşı el-Hâc Abdullah Ağa Vakfı’ndan kezâlik iki bâb dükkân ve taraf-ı râbi‘i mukaddemâ tarîk-ı<<âm ile mahdûd>> hâs ve el-ân menzil-i mezkûrun zukāk kapısı ile orta kapı beyninde olan tarîk mahalli ile mahdûd ve’l-müştemilât-ı ma‘lûmeyi hâvî mahâl babam merhûm mezbûrun icâre-i vâhide ile âhara îcârı meşrûta vakf-ı müsecceli olup lâkin mahâll-i mezkûr evkāf-ı selâse ile mahlût olduğuna binâen icâre-i vâhide ile tâlibi olmadığından mâ‘adâ tarîk-ı âmma nüfûz eder kapı küşâdı mümkün olmamağla ânen-fe-ânen müşrif-i harâb olacağı âşikâr ve taraf-ı vakıfda müsâ‘ade ve bende dahi kudret olmamağın hâli üzre terki vakf-ı şerîfe muzır olarak icâreteyn ile tâlibine îcârdan gayrı tarîkı olmadığı bedîdâr olduğundan bin iki yüz otuz üç senesi Zilhicceti’ş-şerîfe gurresinde bâ-fermân-ı âlî Haremeyn-i şerîfeyn müfettişi fazîletlü efendi ve mi‘mâr ağa ma‘rifetleriyle ba‘de’l-keşf kıbel-i şer‘den verilen i‘lâm-ı şer‘î mantûkunca maslahaten li’l-vakfı’ş-şerîf re’y-i hâkimü’ş-şer‘le beş bin beş yüz elli üç buçuk guruş kırk akçe mu‘accele ve yevmî iki akçe icâre-i müeccele ile müvekkil-i mûmâ-ileyh Mehmed Emin Ağa’ya bi’t-tevliye îcâr ve teslîm eylediğimde ol dahi ba‘de’l-istîcâr ve’l-kabûl mu‘accele-i merkūmeyi bana teslîm ben dahi ahz ve münâsib mahâlde âhar akāra tebdîl olunmak üzre Bezzâzistân-ı atîkde hıfz etmişdim lâkin ol târihde meblağ-ı merkūm mahâll-i mezkûrun mu‘accele-i mümâsilinden noksandır deyü bu def‘a da‘vâya tesâddî eylediğimde meblağ-ı merkūm târih-i mezkûrda mahâll-i mezbûrun mu‘accele-i misliyesinden ezyed ve evfer olduğunu şâhidân-ı merkūmân ihbârlarıyla zâhir ve mütehakkık olmuş iken müvekkil-i mûmâ-ileyh sıyâneten li’l-vakfi’l-mezkûr mâlından teberru‘an dört bin guruş dahi teslîm ve ol vechile mu‘accele-i merkūmeyi dokuz bin beş yüz elli üç buçuk guruş kırk akçeye iblâğ ve umûr-ı vakfa sarfla istihlâke emretmekle ben dahi ahz ve umûr-ı vakfa sarfla ba‘de’l-istihlâk meblağ-ı mecmû‘-ı merkūm dokuz bin beş yüz elli üç buçuk guruş kırk akçeyi ta‘ahhüd-i sâbıkam vech üzre münâsib mahâlde bir akār tedârik ve vakf-ı mezkûra müstagal olmak üzre iştirâya kemâ-kân ta‘ahhüd etmemle fîmâ-ba‘d mahâll-i mezkûr müvekkil-i mûmâ-ileyh Mehmed Emin Ağa’nın bi’l-icâreteyn dâhil-i havza-i tasarrufudur deyü takrîrini vekîl-i merkūm Hüseyin Efendi tasdîk etmeğin bu sûretde der-dest olan mütevellî temessükü mûcibince işbu i‘lâm-ı dâ‘iyânem derciyle ifâde-i hâl siyâkında Dîvân-ı hümâyûndan bâlâsı tuğrâ-yı garrâ-yı cihândârî ile müzeyyen bir kıt‘a fermân-ı âlî-şân i‘tâsını istid‘â eyledikleri İstanbul Mahkemesi’nden huzûr.<br><br>Fî 17 min-Z sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33862"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33864"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b485"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>