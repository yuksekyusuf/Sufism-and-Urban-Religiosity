﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 139<br>Hüküm no: 102<br>Orijinal metin no: [22b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Melkon’un küçük çocuklarına menzil bedelinden borcu olduğunu ikrar etmesi</b><br><br>Medîne-i Üsküdar-ı meymenet-âsâra muzâfe Kandilli karyesinde hâlike olan Paris bt. Canik Nasrâniyenin asıl defteri beş varaka kayd olunmuşdur. Fî-gurreti C sene [12]56.<br><br>Karye-i mezbûrede vâki‘ bir bâb vakıf menzilin nısfı derûn-ı defterde mastûretü’l-ism hâlike Paris Nasraniyenin ile’l-helâk bi’l-icâreteyn taht-ı tasarrufunda olup ba‘de helâkihâ evlâd-ı sıgārı Takohi ve Derohi ve Kirkor’a intikāl-i âdî ile ba‘de’l-intikāl sıgār-ı mersûmûnun babaları ve velîleri mersûm Sarrâf Melkon zimmî nısf menzil-i mezkûru mesûğ-ı şer‘îye binâen bâ-ma‘rifet-i mütevellî muhammen tahmînleriyle hâlâ Ebniye-i hâssa Müdürü sa‘âdetlü Abdülhalim Efendi’nin memhûren pusulası mûcebince ihbâr olunan elli bin guruş bedel mukābelesinde bi’l-velâye âhara ferâğ ve tefvîz ve bedeli olmak üzere sıgār-ı mersûmûna teberru‘ ve ibrâ-i zimmet olunan meblağ-ı merkūm elli bin guruşu veliyy-i mersûm Melkon zimmî bi’l-velâye kabz ve bilâ-zarûretin kendi umûruna sarfla istihlâk edip zimmetinde sıgār-ı mersûmûna vâcibü’l-edâ deyni olduğunu ba‘de’l-ikrâr emriyle derûn-ı defterde isimleri mastûr küfelâdan Karabet ve Serkiz ve Bedros zimmîlerden her biri meblağ-ı merkūm elli bin guruşa kefâlet-i mutlaka-i sahîha-i şer‘iyye ile her biri müte‘âkiben kefîl bi’l-mâl ve zâmin olduklarında vasiyy-i mezbûr Mehmed Ağa dahi kefâlet-i merkūmeyi ba‘de’l-kabûl veliyy-i mersûm Melkon zimmî sıgār-ı mersûmûnu kendi malından infâk ve iksâya ta‘ahhüd eylediği işbu mahalle zeyl olundu.<br><br>Fî 15 B sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=1004"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1006"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>