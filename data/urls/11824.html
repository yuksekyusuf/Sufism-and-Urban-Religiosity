﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 550<br>Hüküm no: 493<br>Orijinal metin no: [160a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Evkafı’na ait harap evin enkazının Saray-ı Atik teberdaranı kethüdası Ahmed Ağa’ya satılması ve arsasının kiraya verilmesi</b><br><br>Dârü’s-saltanati’s-seniyye Kostantıniyyetü’l-mahmiye’de Medîne-i Münevvere -sallallâhü te‘âlâ alâ-münevvirihâ- Evkāfı’na mütevellî olan fahrü’l-emâsil ve’l-akrân İsmail Çelebi b. Mehmed meclis-i şer‘-i şerîf-i şâmihü’l-imâd ve mahfil-i dîn-i münîf-i râsihü’l-erkânda mahmiye-i mezbûrede Sarây-ı Atîk-i Sultânî teberdârânı kethüdâsı olan sâhibü hâze’l-kitâb kıdvetü’l-emâcid ve’l-ekârim umdetü’l-efâhim ve’l-e‘âzim zü’l-kadri’r-refî‘ ve’l-câhi’l-menî‘ el-mahfûfu bi-sunûfi avâtıfi’l-meliki’l-a‘lâ Ahmed Ağa b. ( ) muvâcehesinde ikrâr u i‘tirâf edip bundan akdem vefât eden merhûm Mustafa Efendi hâl-i hayâtında mahmiye-i mezbûrede Üskûbî mahallesinde iki tarafı mahalle-i merkūme mescidi vakfı ve bir tarafı yine Haremeyn-i Şerîfeyn Vakfı ve bir tarafı Kasım Paşa mülkü ve tarîk-i hâs ile mahdûd büyût-ı müte‘addideyi ve üç su kuyusunu müştemil olan mülk menzilini vakf ve habs edip süknâsını evvelâ nefsine ba‘dehû evlâdına ba‘de’l-inkırâz Medîne-i Münevvere fukarâsına vakf ve şart edip hâlen evlâddan menzil-i mezkûra mutasarrıf olan Ahmed Çelebi fevt olup evlâd münkarız olmağla menzil-i mezkûr vakfa âid olmuşdu, el-hâletü hâzihî menzil-i mezbûr mürûr-ı eyyâm ile harâb olup kābil-i intifâ‘ olmayıp ta‘mîrine cânib-i vakfda dahi müsâ‘ade olmamağla menzil-i mezbûrun nıkzı Sûk-ı Sultânî’de tâlibine arz olunup ragabât-ı nâs inkıtâ‘ından sonra müşârun-ileyh Ahmed Ağa üzerinde yetmiş bin akçede karâr edip ziyâde ile tâlib-i âhar bulunmamağın nıkz-ı mezkûru müşârun-ileyh Ahmed Ağa’ya meblağ-ı mezbûr yetmiş bin nakd-i râyic fi’l-vakt akçeye vakfa enfa‘ olmağla ber-mûceb-i izn-i şer‘-i kavîm bey‘-i kat‘î ile bey‘ ve teslîm edip ol dahi vech-i mübeyyen üzere iştirâ ve tesellüm eyledikde semen-i mezbûru müşârun-ileyh Ahmed Ağa yedinden tamâmen alıp kabz eylediğimden sonra menzil-i mezbûrun tûlen ve arzen bâ-hesâb-ı şatrancî otuz bin dokuz yüz elli zirâ‘ arsasını beher sene yedi yüz yirmi akçe mukāta‘a ile müşârun-ileyh Ahmed Ağa’ya îcâr eyledim, ba‘de’l-yevm müşârun-ileyh Ahmed Ağa arsa-i mezkûre üzerinde kendi mâlıyla mülkü olmak üzere müceddeden binâ ihdâs eylesin dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Hurrire fi’l-yevmi’s-sânî min-Ramazâni’l-mübârek li-sene seb‘a ve selâsîn ve elf.<br><br>Şühûdü’l-hâl: Mefharü’l-emâsil ve’l-akrân Mehmed Ağa b. ( ) Kethüdâ-yı âğa-yı sarây-ı mezbûr, Zübdetü’l-eşbâh Ahmed Halîfe b. Abdülmennan, Abdurrahman Bey b. Abdullah el-bevvâbü’s-sultânî, Süleyman Bey b. Mustafa el-bevvâbü’s-sultânî, Hasan Bey b. Abdullah el-bevvâbü’s-sultânî, Yusuf Bey b. Abdullah el-bevvâbü’s-sultânî, Mehmed Bey b. ( ) el-bevvâb, Muharrirü’l-hurûf Hasan Efendi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b550"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>