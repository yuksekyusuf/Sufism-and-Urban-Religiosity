﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 183<br>Hüküm no: 150<br>Orijinal metin no: [73-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zileli Mehmed’in vefat eden İshak Nazif isimli küçük çocuğun mirasından faydalanabilmesi için öncelikle varis olduğunu ispat etmesi gerektiği</b><br><br>Hukūk, 1100 guruş<br><br>Ma‘rûz,<br><br>Arzuhâl eden Zileli Mehmed b. Bekir b. Osman mahmiye-i İslambol’da meclis-i şer‘-i hatîrde Karagümrük kurbünde Keçecipîrî mahâllesinde sâkin iken bundan akdem vefât eden İshak Nazif b. el-Hâc Mehmed Efendi b. Mehmed b. el-Hâc Ömer nâm sagīrin vasiyy-i muhtârı Çukadâr Ahmed b. Mustafa mahzarında sagīr-i mezbûrun hâleteleri Meryem ve Hadîce nâm hatunlar sagīr-i mezbûrun zî-rahm cihetinden vâriseleri olduklarını bundan akdem vasiyy-i mezbûr muvâcehesinde ba‘de’l-isbât ve’l-hükm vasiyy-i mezbûr yedinde olan bin sekiz yüz doksan iki buçuk guruş hisselerini ma‘rifet-i şer‘le ahz u kabz etmeleriyle benim büyük babam mezbûr Osman sagīr-i mezbûrun ceddi mezbûr el-Hâc Ömer ile li-ebeveyn karındaşlar ve babaları ismi diğer el-Hâc Mehmed ve dedeleri ismi el-Hâc Ali ve anaları ismi Şehban bt. Bekir ve maskat-ı re’sleri Zile’de Sakalar mahâllesi olup ben sagīr-i mezbûr usûbet-i nesebiye cihetinden vâris ve mezbûretân Meryem ve Hadîce’den mukaddem olmağla sicill-i mahfûzda mukayyed yetmiş sekiz senesi Muharremi’nin yirmi altıncı günü târîhiyle müverrah i‘lâm mantûkunca mezbûrâtın vasiyy-i mezbûrdan makbûzlarını i‘tirâf eylediğim bin sekiz yüz doksan iki buçuk guruşu mezbûretândan âhar ammimiz oğlu İbrahim ile ma‘an da‘vâya tasaddî edip onlar dahi verâseti inkâr etmeleriyle mezbûretân ile an-inkâr beş yüz guruş bedel-i makbûz mukābelesinde sulh olup sagīr-i mezbûrun cemî‘ terekesine müte‘allıka âmme-i de‘âvîden mezbûretânın zimmetlerini ibrâ etmiş idik. Lâkin meblağ-ı mezkûrun bin yüz guruşu vasiyy-i mezbûr yedinde kaldığı hâlâ benim ma‘lûmum olmağla taleb ederim deyü eylediği da‘vâsında evvelâ verâset-i meşrûhasını isbât etmediğinden mâ‘adâ takrîri üzere vasiyy-i mezbûrdan şer‘an da‘vâsı mesmû‘a olmadığı bi’l-iltimâs huzûr-ı âlîlerine i‘lâm olundu.<br><br>Fî 8 Muharremü’l-haram sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>