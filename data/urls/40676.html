﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 403<br>Hüküm no: 397<br>Orijinal metin no: [57a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Mehmed’in alacağı olduğu iddiasıyla Hasan Beşe b. Mehmed aleyhine açtığı davada beş yüz akçe üzerine sulh olduğu</b><br><br>Mahmiye-i İstanbul’da Mehmed Ağa Câmi‘-i şerîfi kurbünde sâkin Ahmed b. Mehmed nâm haddâd meclis-i şer‘-i hatîrde yine mahmiye-i mezbûrede Kırkçeşme kurbünde Sekbânbaşı mahallesinde sâkin iken bundan akdem vefât eden Hüseyin Beşe b. Mehmed’in li-ebeveyn karındaşı ve hasrân vârisi olmağla muhallefâtına vâzı‘u’l-yed olduğu şer‘an zâhir ve müte‘ayyin olan işbu bâ‘isü’l-kitâb Hasan Beşe nâm râcil mahzarında tav‘an ikrâr ve i‘tirâf edip mezbûr Hasan Beşe zimmetinde beynimizde ma‘lûm yedimden müşterâ ve makbûz bir neftî çuka ferâce altı yüz akçe ve müteveffâ-yı mezbûr Hüseyin Beşe’ye dahi hâl-i hayâtında bi-tarîkı’l-vedî‘a üç bin nakid akçe def‘ ve teslîm ol dahi ahz u tesellüm edip kable’l-ahz vefât etmekle meblağ zimmetinde kalmışidi deyu meblağ-ı mezbûr altı yüz akçeyi kendi malından ve meblağ-ı mezbûr üç bin akçeyi müteveffâ-yı mezbûrun muhallefâtından da‘vâ eylediğimde ol dahi inkâr etmekle beynimizde münâza‘ât-ı kesîre vâkı‘a olmuşidi el-hâletü hâzihî mezbûr Hasan Beşe beni vesâtat-ı muslihîn ile da‘vâ-yı mezbûremden beş yüz akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr beş yüz akçeyi mezbûr Hasan Beşe yedinden tamâmen ahz u kabz edip mâ‘adâ da‘vâsından mezbûr Hasan Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d husûs-ı mezbûr ve sâire müte‘allika mezbûr Hasan Beşe ile da‘vâ ve husûmet ve alâkam yokdur da‘vâ edersem inde’l-hükkâmi’l-kirâm mesmû‘a ve makbûle olmasın dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Osman Beşe çukadâr, İsa Bey b. Ahmed, İsmail Çelebi b. Yunus ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40675"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40677"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o856"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>