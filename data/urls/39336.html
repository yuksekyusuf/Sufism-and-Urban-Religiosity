﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 79<br>Hüküm no: 44<br>Orijinal metin no: [7a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Hamza Efendi’nin devlete intikal eden 25 parça mezraasının tasarruf hakkının Ahmed Ağa b. Mahmud Paşa’ya devredildiği</b><br><br>Bundan akdem reîsülküttâb olup emr-i şerîf-i sultânî ile mağzûben katl olunan Hamza Efendi’nin cümle terekesi cânib-i mîrîye kabz olunmak fermân olunmağın maktûl maktûl-i mezbûrun terekesini bey‘e ve semenini kabza meʼmûr olup bi’l-fi‘l atebe-i aliyye-i sultâniyyede vezâretle başdefter[dâr] olan ilh. Abdulbâki Paşa Dîvân-ı âlî -dâme mahfûfen bi’l-ma‘âlî- de mefharü’l-emâcid ve’l-ekârim hâvi’l-mahâmid ve’l-mekârim, zü’l-kadri’l-bâzih ve’ş-şerefi’ş-şâmih Ahmed Ağa b. el-Vezîr merhûm Mahmud Paşa taraf-ı pür-şerefinden husûs-ı câi’l-beyânı tasdîka vekîl olup vekâleti nehc-i şer‘î üzere alâ-vechi’l-hasm sâbite olan zü’l-kadri’l-evfer Ahmed Ağa b. Sefer mahzarında ikrâr ve takrîr-i kelâm edip maktûl-i mesfûrun yedinde ve taht-ı tasarrufunda olup hazret-i Ebî Eyyûb el-Ensârî -aleyhi rahmetü’l-Bârî- [de] âsûde oldukları medîne hâricinde vâki‘ inde ahâli’d-diyâr ma‘lûmü’l-hudûd ve’l-mikdâr olup tahmînen yetmiş keyl tohum istî‘âb eder yirmi beş kıt‘a mezra‘a hakk-ı karârı ile cânib-i mîrîden âhara verilmek için sûk-ı sultânîde nidâ ve müzâyede olundukda müvekkil-i müşârun-ileyh Ahmed Ağa üzerinde on üç bin akçede karâr edip ziyâde ile âhar tâlibi olmamağın vech-i merkūm üzere meʼmûr olduğum ecilden zikr olunan mezâri‘in hakk-ı tasarrufunu müşârun-ileyh Ahmed Ağa’ya tefvîz edip mukābele-i tefvîzde mezkûr Ahmed Ağa’nın yedinden meblağ-ı merkūm on üç bin akçeyi bi’t-tamâm mîrî için ahz u kabz eyledim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fî-evâili Recebi’l-ferd li-seneti selâse ve selâsîn ve elf.<br><br>Şuhûdü’l-hâl: (…) Çavuş b. Abdullah, Mehmed Halîfe b. Abdullah, Süleyman Ağa b. Abdullah, Süleyman Çavuş b., Hasan Bey b. el-cündî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39335"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39337"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>