﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 116<br>Hüküm no: 116<br>Orijinal metin no: [13b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi’nin borcunu ödemesi</b><br><br>300 guruşa hüküm<br><br>Ma‘rûz<br><br>Bâ‘isü’l-i‘lâm Osman Ağa b. Hüseyin nâm kimesne İstanbul Bâb Mahkemesi’nde meclis-i şer‘-i münîrde nüvvâbdan es-Seyyid Mustafa Efendi b. Mustafa nâm kimesne muvâcehesinde târîh-i i‘lâmdan sekiz sene mukaddem merkūm es-Seyyid Mustafa Efendi zimmetinde cihet-i karzdan dört yüz guruş alacak hakkım olup merkūm es-Seyyid Mustafa Efendi bundan akdem mâlından bir re’s doru tayı üç yüz guruşa bey‘ ve yine kezâlik mâlından bir kilimini yüz guruşa bey‘ ve temlîk ve teslîm <eylediğimde>> ve ben dahi yedinden ber-vech-i muharrer iştirâ ve temellük ve tesellüm ve kabz ve kabûl eylediğimden sonra semenleri olan meblağ-ı mecmû‘-ı mezkûr dört yüz guruşu merkūm es-Seyyid Mustafa Efendi zimmetinde alacağım olan meblağ-ı mezkûr dört yüz guruşa bi’t-terâzî takās ve mahsûb ve ol vechile istîfâ-yı hak etmişidim lâkin ben zikr olunan tayı gāib ani’l-meclis Müezzinbaşı Ahmed Efendi ahırına rabt ve tevdî‘ eylediğimde mezbûr es-Seyyid Mustafa Efendi zikri mürûr eden tayı benim iznimsiz fuzûlî ve bi-gayri hakkın ahz ve yedinde mevcûd iken helâk olmağla zikr olunan tayın kıymet-i şer‘iyesini merkūm es-Seyyid Mustafa Efendi’den tazmîn taleb ederim deyü da‘vâ ettikde ol dahi cevâbında ber-vech-i muharrer ikrâr lâkin müdde‘î-i merkūm Osman Ağa mârru’z-zikr tayı gāib-i merkūm Ahmed Efendi’ye hibe ve temlîk ve tesîm edip ol dahi mâl-ı mevhûbu iken kezâlik bana hibe ve temlîk ve teslîm etmişidi deyü müdde‘î-i merkūmun inkârına mukārin eylediği def‘ini isbâtdan izhâr-ı acz edip bi’t-taleb müdde‘î-i merkūm Osman Ağa bi’l-muvâcehe vech-i şer‘î üzere tahlîf olunmağın mûcebince dâfi‘-i merkūm es-Seyyid Mustafa Efendi def‘-i mezkûruyla müdde‘î-i merkūm Osman Ağa’ya bilâ-beyyine mu‘ârazadan ba‘de’l-men‘ ikrâr ü i‘tirâfı mûcebince tay-ı mezkûrun kıymeti idiğini tasdîk eylediği üç yüz guruşu müdde‘î-i merkūm Osman Ağa’ya damânen edâ ve teslîme merkūm es-Seyyid Mustafa Efendi’ye tenbîh olunduğu bi’l-iltimâs huzûr[-ı âlîlerine i‘lâm olundu]<br><br>Fî 29 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7926"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7928"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>