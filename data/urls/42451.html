﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 294<br>Hüküm no: 345<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Parsih ve ortağı Zakar ile vefat eden İbrahim Efendi’nin varislerinin birbirleri aleyhindeki alacak davasında zimmetlerini ibra etmeleri</b><br><br>Bâ-mühr-i hazret-i efendi<br><br>Ma‘rûz,<br><br>Sâbıkā Keban ma‘den emîni olup bundan akdem vefat eden İbrahim Efendi b. Hasan b. İbrahim’in verâseti vâlidesi Fâtıma Hatun bt. Abdülvehab b. Abdullah ile li-ebeveyn karındaşları Abdullah Ağa ve Emine Hatun’a inhisârı tahakkukundan sonra derûn-ı arzuhâlde mezkûrü’l-ism Keresteci Parsih ve şerîki Zakar zimmîler meclis-i şer‘-i münîrde kendinden asîl ve mezbûrân Fâtıma ve Emine taraflarından zikri âtî husûsta sâbitü’l-vekâle vekîl olan arzuhâl ashâbından mezbûr Abdullah Ağa mahzarında müteveffâ-yı mezbûr İbrahim Efendi zimmetinde bin yüz altmış dokuz senesi Saferi’nde hayatında yedimizden ve mâl-ı şirketimizden iştirâ ve kabz eylediği yirmi bir Hindî destâr ve dört beldârî ve medrese ta‘mîri için kereste ve bir sîm raht ve eyer ma‘a takım ve bir sâ‘at bahâlarından bin dört yüz otuz guruş ve sene-i merkūme Şevvâli’nde cihet-i karzdan beş bin sekiz yüz yetmiş beş guruş ve bi-şartı’r-rücû‘ emriyle malımızdan Derzi Agob’a verdiğimiz elli guruş ve kezâlik malımızdan menzil ta‘mîrine ve hamam binâsına masrûfumuz iki bin dört yüz guruş ki cem‘an dokuz bin yedi yüz elli beş guruş hakkımız olup hayatında ikrâr ve mezbûr Abdullah Ağa edâsına kefîl olup kable’l-edâ fevt olmağla verese-i mezbûrenin vaz‘-ı yed eyledikleri terekesinden hâlâ taleb ederiz deyü da‘vâ ve mezbûr Abdullah Ağa bi’l-asâle ve bi’l-vekâle cevâbında müdde‘iyân-ı mesfûrânın müdde‘âlarını inkârından mâ‘adâ bin yüz altmış dokuz senesi Ramazanı târîhiyle müverrah işbu yedimizde olan iki kıt‘a deyn temessükleri mantûklarınca mûrisimiz müteveffâ-yı mezbûr İbrahim Efendi’nin mersûmân Parsih ve Zakar zimmîler zimmetlerinde beş bin guruş hakkı olup bin üç yüz guruşunu hayatında mersûmândan ahz ve bâkī üçbin yedi yüz guruşu kable’l-istîfâ fevt olup bize mevrûs olmağla bi’l-asâle ve bi’l-vekâle taleb ederim deyü da‘vâ ve mersûmân Parsih ve Zakar cevâblarında inkâr edip beynlerinde ba‘de’l-münâza‘a tarafeynden her biri ber-minvâl-i muharrer âhardan eylediği da‘vâlarında meccânen fâriğler olup kıbel-i şer‘den yedlerine verilen hüccetlerde tafsîl olunduğu üzere müdde‘âlarına ve bi’l-cümle sâire müte‘allika âmme-i da‘vâ ve kâffe-i mutâlebâtdan her biri âharın zimmetini ve müteveffâ-yı mezbûr bi’l-asâle ve bi’l-vekâle ibrâ edip ve her biri ibrâyı kabûlle kat‘-ı nizâ‘ ettikleri huzûr-ı âlîlerine i‘lâm olundu.<br><br>Fî 18 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>