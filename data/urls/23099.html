﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 127<br>Hüküm no: 185<br>Orijinal metin no: [78-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salamon v. Yahuda’nın Murdahay, Andovile ve İlya’da alacağı olduğunu ıspatlayamadığı</b><br><br>Kasaba-i Hasköy’de sâkin Salamon v. Yahûda nâm Yahûdî meclis-i şer‘-i şerîfde işbu bâ‘isûne’s-sifr Murdahay v. Salamon ve Andovile v. Avraham ve İlya v. Kalef nâm Yahûdiler muvâcehelerinde üzerlerine takrîr-i da‘vâ edip merkūmûn Yahûdiler zimmetlerinde bir mikdâr hakkım olup vermekde ta‘allül eylediklerinde bin üç yüz altmış akçeye sulh olup bedel-i sulh olan meblağ-ı mezbûrun altı yüz akçesini ahz ü kabz edip mâ‘adâ olan yedi yüz altmış akçeyi hâlen taleb ederim suâl olunsun dedikde, gıbbe’s-suâl merkūmûn Yahûdiler cevâblarında müdde‘î-i merkūma bir akçe deynimiz olmayıp şirret edip bi-gayr-ı hakkın altı yüz akçemizi almışdır deyü inkâr eylediklerinde merkūm Salamon’dan sıdk-ı kelâmını mübeyyine beyyine taleb olundukda ikāmet-i beyyineden ızhâr-ı acz eyleyip istihlâf eyledikde fi’l-hakīka bedel-i sulh-i mezbûrdan müdde‘î-i merkūma bin üç yüz altmış akçe deyni olmadığına merkūmûn Murdahay ve Andovile ve İlya’ya yemîn teklîf olundukda onlar dahi her biri alâ-hasebi’l-mesûl yemîn billâhi’llezî enzele’t-Tevrâte alâ Musa aleyhi’s-selâm etmeğin mâ-hüve’l-vâki‘ bi’l-ibtigā ketb olundu.<br><br>Fî-evâsıtı Şevvali’l-mükerrem sene isneteyn ve seb‘în ve elf.<br><br>Şuhûdü’l-hâl: Mehmed Çavuş b. Abdullah, Mahmud Çelebi b. Mehmed, Mehmed Beşe b. Abdullah, Dilaver b. Abdullah, Hüseyin Çelebi b. Muharrem, Mehmed Çelebi b. Ömer, Mehmed b. Abdullah el-muhzır ve gayruhum mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=23098"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23100"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o225"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>