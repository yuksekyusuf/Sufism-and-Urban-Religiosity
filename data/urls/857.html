﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 144<br>Hüküm no: 140<br>Orijinal metin no: [28a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yomra kazası Çivana köyü camii imam ve hatipliği görevinin İsmail b. Hüseyin’den alınarak asıl sahibi Ahmed b. İsmail’e verilmesi</b><br><br>Sâdır olan fermân-ı âlîlerine imtisâlen Akçaâbad ma‘a Yomra kazâsı [nâibi] es-Seyyid İbrahim Efendi’nin mühr-i mutâbık arzıyla ve hâmişinde mastûr derkenârlara nazar olundukda kazâ-i mezbûra tâbi‘ Çivana karyesinde vâki‘ câmi‘-i şerîfin ber-vech-i hasbî imâmet ve hitâbet cihetlerine bundan akdemce mutasarrıf olan Ahmed b. İsmail’in hizmet-i mezkûrelerinde kusûru yoğiken ecânibden İsmail b. Hüseyin nâm kimesne hilâf-ı inhâ bir-takrîb bundan akdem Trabzon nâibi Mehmed Efendi’den aldığı bir kıt‘a arzı mûcebince ve mûceb-i arz kendüye tevcîh ve üzerine berat ettirmiş ise de tevcîhi târihinden berü câmi‘-i şerîfde edâ-i salât olmayıp kendisi tarîk-ı ticâretden me’lûf ve diyâr-ı âharda olduğundan merkūm İsmail’in ref‘inden ber-tevcîh-i esbak-ı mezbûr ile İsmail Halîfe’ye tevcîh olunması meâl-i arz ve derkenârdan müstebân ve ciheteyn-i mezkûreteyn mezbûr Ahmed b. İsmail’in üzerinde iken zuhûr-ı terk-i diyâr yirmi seneden mütecâviz Der-aliyye’de tavattun etmekle ref‘inden Trabzon nâibi es-Seyyid el-Hâc Hasan Efendi’nin arzıyla kırk bir senesi Cemâziyelâhir’inde merkūm Molla İsmail’e tevcîh olunup hasmı zuhûrunda terâfu‘-i şer‘-i şerîf olunmadıkça ref‘ine tesâddî olunmamak üzere kaydı bâlâsına dahi bâ-emr-i âlî kırk dokuz senesi Rebî‘ülûlâ’nın on dördüncü günü müverrah şerh verildiği askerî rûznâmçesinden ve derkenârlardan müstebân ve mezbûr Ahmed’in ciheteyn-i mezkûreteyni edâ ve hizmetde kusûru olmadığı kazâ-i mezbûr ahâlîsinden Der-aliyye’de müsâfiren sâkinler Mehmed b. Feyzullah ve Mehmed b. Osman nâm kimesnelerin alâ-tarîkı’ş-şehâde haber vermeleriyle ciheteyn-i mezkûreteyn merkūm İsmail’in ref‘inden sahib-i evveli mezbûr Ahmed’e yâhûd ber-mûceb-i derkenâr kaydı bâlâsına şerh verildiği üzere terâfu‘-i şer‘-i şerîfe havâlesi husûsu irâde-i seniyyeye menût idiği huzûr.<br><br>Fî 11 L sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=856"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=858"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o182"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>