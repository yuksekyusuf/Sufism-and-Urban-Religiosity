﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 203<br>Hüküm no: 155<br>Orijinal metin no: [66-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’un, kocası Mustafa Bey’deki mehir ve alacağına kefil olan Mehmed Reşid Ağa’ya açtığı alacak davasında haksız bulunduğu</b><br><br>Mu‘ârazadan men‘<br><br>[Ma‘rûz]<br><br>Anadolu’da Kocaeli sancağında vâki‘ Geyve kasabası sâkinelerinden sâhibe-i arzuhâl mu‘arrefetü’z-zât Fatıma bt. Osman nâm hatun Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde mârrü’z-zikr Geyve Kazâsı’na tâbi‘ Bey karyesi ahâlisinden olup bâ-mektûb-ı sâmî li-ecli’t-terâfu‘ ihzâr olunan derûn-ı arzuhâlde ismi mezkûr Mehmed Reşid Ağa b. Ali nâm kimesne muvâcehesinde kasaba-i merkūme ahâlisinden olup kezâlik bâ-mektûb-ı sâmî ihzâr olunan merkūme Fatıma Hatun’un hâlâ zevci Mustafa Bey b. Ebûbekir hâzır olduğu hâlde hâzır-ı merkūm Mustafa Bey zimmetinde mehr-i mu‘accel ve cihet-i karzdan cem‘an on iki bin guruş alacağım olmağla ben meblağ-ı mecmû‘-ı mezkûru işbu târih-i i‘lâmdan altı ay mukaddem kazâ-i mezbûr nâibi sâbık Boluvîzâde es-Seyyid Mehmed Esad Efendi’nin huzûrunda zevcim hâzır-ı merkūm Mustafa Bey’den da‘vâ eylediğimde ol dahi cevâbında benim ber-vech-i muharrer müdde‘âmı ikrâr ü i‘tirâf edip lâkin meblağ-ı mecmû‘-ı mezkûr on iki bin guruşu sana tediye ve teslîm etmiş idim deyü inkârıma mukārin eylediği def‘ini zevcim hâzır-ı mezbûr isbâtdan ızhâr-ı acz ve tâlib-i tahlîf dahi olmamağla mûcebiyle zevcim merkūm def‘-i mezkûruyla bilâ-beyyine mu‘ârazadan ba‘de’l-men‘ ikrârı mûcebiyle meblağ-ı mecmû‘-ı mezkûr on iki bin guruşu bana edâya zevcim mezbûr Mustafa Bey’e tenbîh olunmağla zevcim hâzır-ı mezbûr meblağ-ı mecmû‘-ı mahkûmün-bih-i mezkûrun tahsîli’çün habsolundukdan sonra mezbûr Mehmed Reşid Ağa zevcim hâzır-ı mezbûr tarafından vekîl olarak meblağ-ı mecmû‘-ı mahkûmün-bih-i mezkûr on iki bin guruşdan benimle dört bin iki yüz elli guruş üzerine sulh olduğumda ben dahi sulh-ı mezkûru ba‘de’l-kabûl merkūm Mehmed Reşid Ağa bedel-i sulh-ı mezkûr dört bin iki yüz elli guruş bana zimmetinde kendi deyni olduğunu nâtık bin iki yüz elli altı senesi Zilka‘detü’ş-şerîfesinin yirmi ikinci günü târihiyle müverrah karz unvânıyla mu‘anven yedime bir kıt‘a temessük i‘tâ etmiş idi el-hâletü hâzihî meblağ-ı mezkûr dört bin iki yüz elli guruşu merkūm Mehmed Reşid Ağa’dan hâlâ taleb ederim deyü da‘vâ ettikde merkūm Mehmed Reşid Ağa dahi cevâbında kaziyye minvâl-i muharrer üzere olduğunu tasdîk lâkin yedimde olup işbu sene-i mübâreke Recebi’l-ferd’inin yirmi birinci günü târihiyle müverraha ve hâlâ İzmid Mahkemesi Nâibi Ahmed Şerif Efendi’nin imzâ ve mührünü hâviye bir kıt‘a hüccet-i şer‘iye nâtıka olduğu üzere merkūme Fatıma Hatun meblağ-ı mahkûmün-bih-i mezkûr on iki bin guruşu hâzır-ı mezbûr Mustafa Bey’den da‘vâ ettikde merkūm Mustafa Bey dahi cevâbında ke’l-evvel müdde‘iye-i mezbûre Fatıma Hatun’u def‘a tasaddî ve def‘-i mezkûrunu Akdoğan karyeli Ahmed b. Süleyman ve Menekşe karyeli Tâhir b. Osman nâm şâhideyn-i mu‘addileyn şehâdetleriyle bi’l-muvâcehe ber-nehc-i şer‘î isbât etmeğin mûcebiyle sulh-ı mezkûrun butlânıyla ba‘de’l-hükm müdde‘iye-i mezbûre Fatıma Hatun meblağ-ı mahkûmün-bih-i mezkûr on iki bin guruş da‘vâsıyla men‘ olunmuş idi deyü mezbûr Mustafa Bey’in tasdîkiyle eylediği def‘ini ve mazmûn-ı hüccet-i merkūmeyi müdde‘iye-i mezbûre Fatıma Hatun bi-tamamihâ tâyi‘an ve kat‘iyyen ikrâr ü i‘tirâf etmeğin mûcebince müdde‘iye-i merkūme Fatıma Hatun da‘vâ-yı mezkûresiyle merkūm Mehmed Reşid Ağa’ya dahi bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 min-Za sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>