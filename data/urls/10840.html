﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 290<br>Hüküm no: 297<br>Orijinal metin no: [42b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süvâri Mukabelesi halifelerinden Abdülbâki Efendi’nin saman mahzeni hissesini Zeliha Hatun’a satması</b><br><br>Hisse mübâya‘ası<br><br>Mahmiye-i İslâmbol’da el-Hâc Pîrî mahallesinde sâkin Mukābele-i Süvârî hulefâlarından Abdülbâki Efendi b. İsmail meclis-i şer‘-i hatîrde işbu râfi‘atü’l-vesîka Zeliha Hatun bt. Nuh tarafından husûs-ı âti’l-beyânı tasdîka vekîl olduğu ber-nehc-i şer‘î ve tarîk-i mer‘î üzere sâbit olan el-Hâc Mehmed b. Ahmed nâm kimesne mahzarında ikrâr-ı tam ve takrîr-i kelâm edip mahmiye-i mezbûrede Davudpaşa iskelesi kurbünde Kasab İlyas mahallesinde vâki‘ ma‘lûmü’l-hudûd ve’l-müştemilât mukāta‘alı bir bâb saman mahzeninin kırk sekiz sehm i‘tibârıyla altı sehmi müvekkile-i mezbûre Zeliha Hatun’un ve yirmi dört sehmi Hadice nâm sagīrenin ve beş sehmi Hasan nâm kimesnenin irsen yedlerinde mülkleri ve on üç sehmi dahi benim bâ-hüccet-i şer‘iye şirâen yedimde mülk ve hakkım olmağın ben zikr olunan mahzende ber-vech-i muharrer mâlik olduğum on üç sehmi tarafeynden îcâb ve kabûlü hâvî şurût-ı müfside ve mu‘ârazadan ârî bey‘-i bâtt-ı sahîh-i şer‘î ile müvekkile-i mezbûre Zeliha Hatun’a yüz yirmi guruşa bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz yirmi guruşu müvekkile-i mezbûre Zeliha Hatun yedinden tamamen ahz ü kabz eyledim, ba‘de’l-yevm mahzen-i mahdûd-ı mezkûrun on üç sehmi dahi müvekkile-i mezbûre Zeliha Hatun’un mülk-i müşterâsı ve hakk-ı sarfı olup benim kat‘a alâka ve medhalim kalmamışdır dedikde gıbbe.<br><br>Fî 20 min-Ra sene 1197<br><br>Şühûdü’l-hâl: Sabri Ahmed Efendi b. İsmail, Molla Ali b. Halil, Salih b. Halil, Hüseyin b. Ahmed, Mehmed Çavuş b. Ahmed, İbrahim b. Mehmed, Çukadâr Ali Ağa b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>