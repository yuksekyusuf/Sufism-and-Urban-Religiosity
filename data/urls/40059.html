﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadareti Mahkemesi 80 Numaralı Sicil (H. 1057-1059/M. 1647-1649)<br>cilt: 15,&nbsp;sayfa: 95<br>Hüküm no: 73<br>Orijinal metin no: [18b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdülbâki b. Kemaleddin’in tasarrufundaki vakıf dükkânı Mehmed Beşe b. İvaz’a bıraktığı</b><br><br>Vilâyet-i Anadolu’da vâki‘ Günyüzü kazâsına tâbi‘ Gecek nâm karye ahâlîsinden Abdülbâkī b. Kemaleddin nâm kimesne meclis-i şer‘-i hatîr-i lâzımü’t-tevkīrde, ketenci tâifesinden işbu sâhibü’l-kitâb Mehmed Beşe b. İvaz mahzarında tav‘an ikrâr ve i‘tirâf edip Dârü’l-hilâfeti’l-aliyye mahmiye-i Kostantıniyye’de Saraçhâne kurbunda Hüsam Bey mahallesinde vâki‘ üç tarafı yine vakf-ı mezbûra ve bir tarafı tarîk-i âm ile mahdûd bir bâb ketenci dükkânı merhûm el-Hâc İlyas Vakfı’ndan olup icâre-i mu‘accele-i ma‘lûme ve beher mâh on beş akçe ücret-i müeccele ile babam mezbûrun ile’l-vefât tasarrufunda olup ba‘de vefâtihî mârrü’z-zikr dükkân intikāl-i âdî ile bana isâbet ve intikāl eylediğinden sonra hâlâ ben dahi sâlifü’z-zikr cemî‘ dükkânı kâffe-i hukūkuyla mezbûr Mehmed Beşe’ye iki bin fıddî râyic fi’l-vakt akçe mukābelesinde vakf-ı mezbûr mütevellîsi ma‘rifetiyle ferâğ ve tefvîz ve teslîm edip ol dahi vech-i muharrer üzre tefevvüz ve tesellüm ve kabûl ettikden sonra mukābele-i ferâğ olan meblağ-ı mezbûr iki bin akçeyi mezbûr Mehmed Beşe yedinden tamâmen ahz u kabz eyledim. Ba‘de’l-yevm zikr olunan dükkân-ı mezbûr Mehmed Beşe’nin hakk-ı müfevvezidir dedikde, mukırr-ı mezbûrun vech-i meşrûh üzre cârî ve sâdır olan ikrârını el-mukarru lehü’l-mezbûr vicâhen tasdîk ve şifâhen tahkīk edicek, mâ hüve’l-vâki‘ bi’t-taleb ketb olundu. Hurrire fi’l-yevmi’l-hâmis min şehri Rebî‘ilâhir li sene 1059.<br><br><br>Şuhûdü’l-hâl: El-Hâc İvaz b. Hacı, Hasan b. İbrahim, Ali Baba b. Yusuf, Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40058"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40060"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm080&bsm=rsm080b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm080&bsm=rsm080o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>