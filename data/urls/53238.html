﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 233<br>Hüküm no: 213<br>Orijinal metin no: [19a-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayreddin Çavuş mahallesi ahalisinin, kendisinden rahatsız oldukları ve uygunsuz ve ahlaksız hareketleri olan Fatma bt. Hüseyin’in mahallelerinden ihraç edilmesi talepleri</b><br><br>Ma‘rûz<br><br>Medîne-i Üsküdar’da Hayreddin Çavuş mahallesi imâmı Ali Efendi b. Ahmed ve el-Hâc İsmail b. Mustafa ve Yakub b. es-Seyyid Mehmed ve es-Seyyid el-Hâc Mahmud b. Mahmud ve el-Hâc Hasan Ağa b. Hüseyin ve İbrahim Beşe b. Yusuf ve Ömer Beşe b. İbrahim ve es-Seyyid Ahmed b. İsmail ve Fahri b. Ali nâm kimesneler medîne-i mezbûrede mahfil-i bâbda meclis-i şer‘-i hatîrde mu‘arrefetü’z-zât Fatıma bt. Hüseyin mahzarında mezbûre Fatıma mahalle-i mezbûrede vâki‘ vâlidesi menzilinde sâkine olup lâkin kendi hâlinde olmayıp hadîdetü’l-lisân ve bî-edeb olmağla dâimâ mûcib-i ta‘zîr olur elfâz-ı kabîha ile herbirimize şetm ve ırzımızı hetk eylediğinden mâ‘adâ mezbûre Fatıma nâ-mahremden ictinâb etmeyip ba‘zı feseka makūlesinden mechûlü’l-ahvâl kimesneler menzili civârında geşt ü güzâr etmekle bi’d-defa‘ât kendiye nush ü pend eylediğimizde mütenassıha olmayıp ef‘âl-i kabîhasında ısrâr ve bizi ta‘cîz ve tekdîrden hâlî olmayıp kendiden bi’l-külliye emniyetimiz meslûb olmuşdur deyü sû’-i hâlini muvâcehesinde ihbâr ve fîmâ-ba‘d mezbûre Fatıma menzil-i mezkûrda ikāmet etmeyip mahalle-i mezbûreden ihrâc olunmak bâbında fermân-ı âlîleri sudûrunu ahâli-i mezbûreden herbiri istid‘â ve istirhâm eyledikleri bi’l-iltimâs huzûr-ı âlîlerine i‘lâm olundu.<br><br>Fî 22 min-L sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53237"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53239"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1080"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>