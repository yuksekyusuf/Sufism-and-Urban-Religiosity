﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 221<br>Hüküm no: 169<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un Rahime Hatun ve Havva Hatun aleyhindeki miras davasının reddedilmesi</b><br><br>Mahmiye-i İstanbul’da Kalenderhâne mahâllesinde sâkin iken bundan akdem fevt olan el-Hâc Mehmed b. Hasan nâm kimesnenin verâseti zevceteyn-i metrûketeyn Havva bt. Abdullah nâm hatun ile Rahime bt. Abdullah nâm hatuna ve zevi’l-erhâm cihetinden Âişe bt. Abdi nâm hatuna münhasıra olduğu şer‘an zâhir oldukdan sonra mezbûre Âişe mahmiye-i mezbûrede meclis-i şer‘de mezbûretân Havva ve Rahime mahzarlarında üzerlerine da‘vâ ve takrîr-i kelâm edip mûrisimiz müteveffâ-yı mezbûr el-Hâc Mehmed fevt oldukda bi’l-cümle muhallefâtı zevceleri mezbûretân Havva ve Rahime ahz u kabz etmekle hâlâ tereke-i müteveffâ-yı mezbûrdan bana isâbet ve intikāl eden hisse-i ırsiyemi mezbûretân Havva ve Rahime’den tereke-i müteveffâ-yı mezbûrdan taleb ederim suâl olunsun dedikde, gıbbe’s-suâl mezbûretân Havva ve Rahime cevâblarında müteveffâ-yı mezbûrun ismi mâl ıtlâk olunur kat‘â eşyâsı olmayıp terekesi olmamağla tereke-i müteveffâ-yı mezbûre vaz‘-ı yedlerini inkâr edicek [48b] mezbûre Âişe’den müdde‘âsına beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka müteveffâ-yı mezbûr fevt oldukda ismi mâl ıtlâk olunur eşyâsı olmayıp kalîl u kesîr terekesine vaz‘-ı yed etmediklerine mezbûretân Havva ve Rahime’ye yemîn teklîf olundukda onlar dahi alâ-vefkı’l-mesûl yemîn billâhi’l-aliyyi’l-a‘lâ etmeğin mûcebiyle mezbûre Âişe bilâ-beyyine mezbûretân Havva ve Rahime’ye bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-hâmis min-şehri Rebî‘ülevvel sene 1116<br><br>Şuhûdü’l-hâl: Ebubekir Efendi b. ( ), Çörekci? Mehmed b. ( ), Ebubekir Odabaşı b. ( ), Ekmekçi Yusuf Beşe b. ( ), Hasan Nalçacı b. ( ), Hasan Çelebi b. Abdullah, Ali Çavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>