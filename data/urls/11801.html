﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 533<br>Hüküm no: 470<br>Orijinal metin no: [155a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye Valide Sultan Vakfı mütevellisi Himmet Bey’in Ayşe Hatun bt. Abdullah’a ait Kumkapı’daki evin vakfa ait olduğu iddiası</b><br><br>Budur ki, mahmiye-i Kostantıniyye’de vâki‘ merhûme ve mağfûrün-lehâ Safiye Vâlide Sultân -tâbet serâhâ- Hazretleri Evkāfı’na mütevellî olan Himmet Bey b. ( ) nâm bevvâb-ı sultânî meclis-i şer‘-i şerîf-i enverde işbu sâhibetü’l-kitâb Âişe Hatun bt. Abdullah mahzarında üzerine takrîr-i da‘vâ edip vakf-ı mezbûrdan olup mahmiye-i merkūmede Kumkapısı kurbünde ( ) mahallesinde vâki‘ bir tarafı Fâtıma Hatun mülkü ve bir tarafı Eğlence Hatun mülkü ve bir tarafı tarîk-i âm ve bir tarafı tarîk-i hâs ile mahdûd olup bir bâb fevkānî ve bir tahtânî beyti ve muhavvata ve kenîfi müştemil olan vakıf menzili mezbûre Âişe Hatun bî-vech zabt u tasarruf eder, menzil-i mezkûru vakıf için taleb ederim, suâl olunsun dedikde gıbbe’s-suâl merkūme Âişe Hatun cevâbında fi’l-hakīka menzil-i mezkûr seyyidim olup hâlâ Medîne-i Münevvere -sallallâhü te‘âlâ alâ-menevvirihâ-’de şeyhü’l-harem olan iftihârü’l-havâs ve’l-mukarrebîn ma‘denü’l-mülûk ve’s-salâtîn muhtâru ehli’l-izzi ve’t-temkîn Mehmed Ağa b. Abdulmuin’in mülk-i mahz-ı sahîhi olmağla menzil-i mezkûru cümle tevâbi‘ ve levâhıkıyla bin otuz senesi Cemâziyelâhire’sinin on birinci gününde bana hibe-i sahîha-i şer‘iyye ile hibe ve temlîk edip ben dahi ittihâb ve kabz ve temellük eylediğimde yedime hüccet-i şer‘iyye vermişdi, menzil-i mezkûr vech-i muharrer üzere vakıf olduğu ma‘lûmum değildir deyicek, mütevellî-i merkūmdan takrîrine muvâfık beyyine taleb olundukda ityân-ı beyyineden âciz olmağın mütevellî-i mezbûr mu‘ârazadan men‘ birle mâ-hüve’l-vâkı‘ bi’t-taleb ketb olundu.<br><br>Fî-evâili Cemâziyelûlâ li-sene seb‘a ve selâsîn ve elf.<br><br>Şühûdü’l-hâl: Fahrü’l-akrân Hüseyin Bey b. ( ) el-bevvâbü’s-sultânî, Ali Bey b. Abdullah el-bevvâbü’s-sultânî, Abdurrahman Bey b. Mehmed el-bevvâbü’s-sultânî.</p>          <br><a title="Önceki sayfa" style="text-decoration:none" href="./ayrmetin.php?idno=11800"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11802"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b533"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>