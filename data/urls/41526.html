﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 396<br>Hüküm no: 377<br>Orijinal metin no: [83a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe b. Şa‘ban’ın iptal edilen ev satışından üzerinde kalan meblağı Receb Beşe b. Mahmud’a teslim etmesi</b><br><br>Havâss-ı Refî‘a kazâsına tâbi‘ Silivri kasabasında Ali Bey Mahallesi sükkânından işbu bâ‘isü’l-kitâb Receb Beşe b. Mahmud nâm kimesne meclis-i şer‘-i hatîr-i lâzımü’t-tevkīrde Hüseyin Beşe b. Şa‘ban nâm kimesne mahzarında üzerine da‘vâ ve takrîr-i kelâm edip mezbûr Hüseyin Beşe işbu hâzıra bi’l-meclis Solak Mehmed Çelebi kızı Fâtıma nâm hatunun mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd menzilini bey‘e ve kabz-ı semene vekîl olmak üzre menzil-i mezbûru bundan akdem bana on bin akçeye bey‘ ve teslîm ben-dahi iştirâ ve tesellüm edip semeni olan meblağ-ı mezbûr on bin akçenin dört bin sekiz yüz akçe olmak üzre kırk esedî guruşunu mezbûr Hüseyin Beşe’ye def‘ ve teslîm ol dahi ahz ü kabz etmekle hâlâ mezbûre Fâtıma Hatun menzil-i mezbûru bey‘e ve kabz-ı semene mezbûr Hüseyin Beşe’yi vekîl etdiğini inkâr edip mezbûr Hüseyin Beşe dahi ber-vech-i muharrer vekâletini isbât edemeyip mezbûre Fâtıma Hatun’a yemîn verdiğinden sonra merkūme Fâtıma Hatun menzil-i mezbûru benden kabz ve tesellüm etmekle mezbûr Hüseyin Beşe’ye medfû‘um olan meblağ-ı mezbûr kırk esedî guruş merkūm Hüseyin Beşe’nin yedinde kalmağın suâl olunup meblağ-ı mezbûru bana red ve teslîme mezbûr Hüseyin Beşe’ye tenbîh olunmak matlûbumdur dedikde gıbbe’s-suâl mezbûr Hüseyin Beşe cevâbında kazıyye müdde‘î-i mezbûrun tafsîl etdiği vech üzre olup menzil-i mezbûr için müdde‘î-i mezbûrdan ber-vech-i muharrer kırk esedî guruş ahz ü kabz ve hâlâ yedinde olduğunu bi’t-tav‘i’s-sâf ikrâr ve i‘tirâf etmeğin mûcebince meblağ-ı mezbûr kırk guruşu müdde‘î-i mezbûra edâ ve teslîme merkūm Hüseyin Beşe’ye tenbîh birle mâ-vaka‘a bi’t-taleb ketb olundu. Fi’l-yevmi’l-hâmis aşer min-Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Attar Durmuş Beşe b. ( ), Attar Hasan Beşe b. Abdullah, Ahmed Efendi el-kayyûm, Musa Beşe b. ( ), Kara Mehmed Pazarcı b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41525"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41527"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>