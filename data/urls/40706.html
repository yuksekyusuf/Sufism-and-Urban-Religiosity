﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 429<br>Hüküm no: 427<br>Orijinal metin no: [61b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia ve Ümmühani’nin kız kardeşleri merhume İsmihan’ın mehri, kefaleti ve defin masrafları hususunda kocası Şaban Efendi zimmetinde alacakları olmadığını ikrar ettikleri</b><br><br>Mahmiye-i İstanbul’da Sinan Ağa mahallesi sâkinelerinden iken bundan akdem vefât eden İsmihan bt. Ahmed nâm hâtunun verâseti zevci Şa‘ban Efendi b. Yahya ile li-ebeveyn karındaşı kızları Râbia ve Ümmühani bintey İbrahim nâm hâtunlara münhasıra olup ve tereke-i müteveffât-ı merkūme dört sehimden i‘tibâr olunup sihâm-ı mezbûrenin nısfı olan iki sehmi zevci merkūm Şa‘ban Efendi’ye ve birer sehmi merkūmetân Râbia ve Ümmühani’ye isâbet eylediği şer‘an mütehakkık oldukdan sonra merkūme Râbia Hâtun kendi kıbelinden asâleten ve kız karındaşı merkūme Ümmühani Hâtun tarafından husûs-ı âti’z-zikre vekîl olup vekâlete şer‘an sâbite oldukdan sonra vekâleten meclis-i şer‘de merkūm Şa‘ban Efendi mahzarında tav‘an ikrâr ve i‘tirâf edip mûrise-i müteveffât-ı merkūmenin gāib ani’l-meclis Mehmed Efendi b. Ali nâm kādı zimmetinde mülk ve hakkı olup hayâtında bey‘ ve teslîm ettiği ma‘lûmü’l-hudûd menzil semeninden otuz bir bin akçe hakkı olup kable’l-istîfâ vefât edip meblağ-ı mezbûr irs-i şer‘î ile bize intikāl etmekle bi’l-verâse kabz ve beynimizde vech-i meşrûh üzere kısmet edip herbirimiz hisse-i şer‘iyyemizi ahz u kabz ettiğimizden sonra müteveffât-ı merkūmenin nikâhı ma‘kūd olup zevci mezbûr Şa‘ban Efendi zimmetinde mütekarrir olan altı bin akçe mehr-i müeccel hakkını ve cihet-i kefâletden mezbûr Şa‘ban Efendi zimmetinde mütekarrir iki bin akçe hakkından hisse-i şer‘iyyemizi mezbûr Şa‘ban Efendi’den taleb ve da‘vâ ettiğimizde mezbûr Şa‘ban Efendi mehr-i müeccel-i mezkûrun dört bin akçesini ikrâr ve mâ‘adâyı inkâr edip ve cihet-i kefâletden olan iki bin akçeyi dahi ikrâr edip cem‘an zimmetinde ikrârı üzere müteveffât-ı merkūmenin altı bin akçe hakkından vech-i meşrûh üzere üç bini merkūm Şa‘ban Efendi’ye ve üç bin akçesi bize intikāl etmekle bize intikāl eden üç bin akçeyi asâleten ve vekâletim [62a] hasebiyle ahz u kabz ettiğimden mâ‘adâ mûrise-i mezbûrenin techîz ve tekfîni zevc üzerine olup lâkin mezbûr Şa‘ban Efendi hâzır olmağla müvekkilem ve ben müteveffât-ı merkūmenin techîz ve tekfînini ve sâir masârıf-ı lâzımesi için dört bin râyic [fi’l]-vakt akçe istidâne ve kabz edip sarf etmemiz ile hâlâ mezbûr Şa‘ban Efendi’den taleb eylediğimizde merkūm Şa‘ban Efendi masrûf-ı mezbûrun iki bin akçesini kabûl ve mâ‘adâyı tecvîz etmeyip kabûlü olan meblağ-ı mezbûr iki bin akçeyi müteveffât-ı merkūmenin techîz ve tekfîni için bize def‘ ve teslîm edip biz dahi ahz u kabz eyledik min ba‘d merkūm Şa‘ban Efendi ile zikrolunan menzil semenine ve mehr-i müeccel-i mezkûrdan i‘tirâfı olan dört bin akçeye ve cihet-i kefâletden olan iki bin akçeye ve techîz ve tekfîne sarf ettiğimiz meblağdan kabûlü olan iki bin akçe[ye] müte‘allika bi-vechin mine’l-vücûh ve sebebin mine’l-esbâb da‘vâ ve hakkımız yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Zilka‘deti’ş-şerîfe li-sene 1067.<br><br>Şühûdü’l-hâl: İlyas Efendi b. Resul, Osman Çavuş b. Yahya, Mehmed Efendi b. Veli, Mehmed Efendi b. Abdülmü’min Efendi, Ramazan Efendi el-kādî, Ali Efendi el-kādî.</p>          <br><a title="Önceki sayfa" style="text-decoration:none" href="./ayrmetin.php?idno=40705"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40707"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b429"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o851"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>