﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 180<br>Hüküm no: 139<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akbıyık mahallesinde Hacı Hüseyin Ağa’nın harap durumdaki evini yıkıp eski evinin ölçülerinde yeniden inşasına izin verilmesi</b><br><br>Bâ-mühr-i hazret-i efendi<br><br>Ma‘rûz<br><br>Fermân-ı âlîlerine imtisâlen husûs-ı âti’l-beyânı mahâllinde keşf ve tahrîr için savb-ı şer‘den bi’l-iltimâs ta‘yîn olunan keşif nâibimiz müderrisîn-i kirâmdan Mustafa Efendi dâ‘îleri hâssa mi‘mârlarından el-Hâc Süleyman ve es-Seyyid Mehmed halîfeler ile mahmiye-i İstanbul’da Akbıyık mahallesinde sahib-i arzuhâl el-Hâc Hüseyin Ağa’nın mutasarrıf olduğu harâba müşrif menziline varıp cerîdede mastûrü’l-esâmî imâm ve ahâlî-i mahalle ile menzil-i mezbûrun ebniye-i mevcûdesine ba‘de’n-nazar mi‘mârân-ı mezbûrân ihbârıyla zemînden irtifa‘ı kadden on altı zirâ‘ ve tarîk-ı âm üzerine mümted iki aded şehnişînlerden biri arzen bir buçuk ve biri iki zirâ‘ idiği müte‘ayyin olmağın mûmâ-ileyh el-Hâc Hüseyin Ağa zikrolunan menzil kābil-i süknâ olmamağla bi’l-külliye hedm edip sâlifü’z-zikr şehnişînler ile vaz‘-ı kadîm ve i[r]tifâ‘-ı aslîsi üzere müceddeden binâ için emr-i âlî ricâ eylediği mevlânâ-yı mûmâ-ileyh inhâsıyla huzûr-ı âlîlerine i‘lâm olundu.<br><br>Fî 6 min-Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7178"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7180"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>