﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 46 Numaralı Sicil (H. 1096 - 1097 / M. 1685 - 1686)<br>cilt: 19,&nbsp;sayfa: 227<br>Hüküm no: 228<br>Orijinal metin no: [31a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Efendi b. Hacı Yusuf’un kölesi Süleyman b. Abdullah’ı azat ettiği</b><br><br>Husûs-ı âti’l-beyânı mahallinde ketb ü tahrîr için kıbel-i şer‘den bi’l-iltimâs Mevlânâ Karabaşzâde Mehmed Efendi irsâl olunup ol dahi mahmiye-i İstanbul’da Mesih Paşa-yı Atîk mahallesinde sâkine olup hâlâ arpa emîni olan umdetü erbâbü’t-tahrîr ve’l-kalem Mehmed Efendi b. el-Hâc Yusuf’un menziline varıp zeyl-i kitâbda mastûrü’l-esâmî olan müslimîn huzûrunda akd-i meclis-i şer‘ ettikde, mûmâ-ileyh Mehmed Efendi meclis-i ma‘kūd-ı mezbûrda ikrâr ve takrîr-i kelâm edip hâlâ bana rıkkını mu‘terif olup orta boylu, ala gözlü, oluk kaşlı Gürciyyü’l-asl bâ‘isü’l-kitâb Süleyman b. Abdullah nâm abd-i memlûkümü, hasbeten lillâhi te‘âlâ ve haseneten li rûhi rasûlihi’l-mu‘allâ malımdan tahrîr ve i‘tâk ve kayd-ı rıkdan ıtlâk ve silk-i ahrâr-ı asliyyîne idrâc ve ilhâk eyledi ve ba‘de’l-yevm mevsûf-ı mezbûr Süleyman sâir ahrâr-ı asliyyîn gibi hür olmuşdur dedikde vâki‘ hâli Mevlânâ-yı mezbûr mahallinde tahrîr edip ba‘dehû ma‘an irsâl olunan Mehmed b. Mustafa ve Mehmed Rıdvan meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu. Fi’s-sâbi‘ aşer min Recebi’l-ferd li sene seb‘a ve tis‘în ve elf.<br><br><br>Şuhûdü’l-hâl: Umdetü erbâbü’l-iz ve’l-ikbâl Hasan Efendi, Fahrü erbâbü’t-tahrîr ve’l-kalem Nigâhî? Mustafa Efendi, ve fahrü’l-eşbâh Acem Mehmed Ağa, Fahrü erbâbü’l-kalem Mahmud Efendi, umdetü erbâbü’l-kalem Osman Efendi, imâm Şaban Efendi b. Abdurrahman. </p>          <br><a title="Önceki sayfa" style="text-decoration:none" href="./ayrmetin.php?idno=3171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=3173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab046&bsm=bab046b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab046&bsm=bab046o756"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>