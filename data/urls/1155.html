﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 294<br>Hüküm no: 252<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Parise’nin vasisi olan babası Haçadur’un azledilerek yerine başkasının vasi tayini</b><br><br>Medîne-i Üsküdar’a muzâfe Kādı karyesinde mütemekkine iken bundan akdem hâlike olan Aziz bt. Haçadur Nasrâniyenin sadriye sagīre kızı Parise’nin babası ve velîsi Haçadur v. Harim nâm zimmî sagīre-i mezbûrenin anası mersûmeden mevrûs malını mütlif ve mübezzir olup ol vechile mahmûdü’l-hâl olmamağla sagīre-i mersûmenin anası hâlike-i mersûmeden mevrûs malını hıfza ve kemâ-hüve hakkuhû sagīre-i mersûmenin tesviye-i umûrunu rü’yete bir vasî nasbı lâzım ve mühim olduğu zeyl-i rakīmde muharrerü’l-esâmî bî-garaz mevsûku’l-kelim kimesnelerin ihbârlarıyla tahakkuk etmeğin sagīre-i mersûmenin min-kıbeli’l-üm ceddesi olup müstakīme ve her vechile vesâyet uhdesinden gelmeğe kādire idüğü zâhir olan işbu hâmiletü’r-rakīm Karpana bt. Mardıros Nasrâniyeyi hâkim-i hâsim-i vâlâ cenâb -vaffakallâhu te‘âlâ bi’s-sıdk ve’s-savâb rafe‘a kudretü’l-vehhâb- efendi hazretleri dahi sagīre-i mersûmenin tesviye-i umûrunu rü’yete vasî nasb [ü] ta‘yîn buyurduklarında ol dahi vesâyet-i mezkûreyi kabûl eylediğinden sonra vasiyy-i mersûme Karpana Nasrâniyenin talebiyle hâkim-i müşârün-ileyh hazretleri sagīre-i mersûmenin nafakası için malı nemâsından işbu târîh-i rakīmden kadr-ı ma‘rûf idüğü bi’l-ihbâr zâhir olan beher şehr üçer yüz guruş farz ve takdîr buyurup meblağ-ı mezkûru sagīre-i mersûmenin nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer sagīre-i mersûmenin malı nemâsına rücû‘a mersûme Karpana Nasrâniyeye izin vermeleriyle mâ-vaka‘a [bi’t-taleb ketb olundu].<br><br>Fî 6 L sene [12]56.<br><br>Şuhûdü’l-hâl: Mustafa Ağa b. Hasan, Mehmed Salih b. Mehmed, Mehmed Ağa b. el-Hâc Ali,<br><br>Artin v. Haçadur, Mardıros v. Haçadur, İşnan oğlu Bogos, Sahak v. Agob ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=1154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>