﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 346<br>Hüküm no: 324<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un eşi Abdullah’dan muhalaa usulüyle boşanması</b><br><br>Mahmiye-i İstanbul’da kâtib Muslihiddin mahâllesinde sâkine olup zâtı Eyyâm İsmail Efendi b. Ömer ve Hüseyin Efendi b. Mustafa nâm kimesneler ta‘rîfleriyle mu‘arrefe olan Âişe bt. Abdullah nâm hatun mahmiye-i mezbûrede meclis-i şer‘de zevc-i muhâlı‘ı işbu bâ‘isü’l-vesîka Abdullah b. Ahmed nâm kimesne mahzarında bi-tav‘ihâ ikrâr ve takrîr-i kelâm edip zevcim mezbûr Abdullah ile beynimizde hüsn-i mu‘âşeretimiz olmayıp hul‘a tâlibe olduğum ecilden zimmetinde mütekarrir ve ma‘kūdün-aleyh olan altı yüz akçe mehr-i müeccelimin üç yüz akçesini bana edâ ve teslîm, ben dahi yedinden ba‘de’l-ahz ve’l-kabz mehr-i müeccelimden bâkī üç yüz akçe ve nafaka-i iddet-i ma‘lûmem üzerlerine ve meûnet-i süknâm dahi kendi üzerime olmak üzere zevcim mezbûr Abdullah ile muhâla‘a-i sahîha-i şer‘iyye ile muhâla‘a olduğumda ol dahi hul‘-ı mezbûru kabûl eylediğinden sonra hukūk-ı zevciyete ve sâir beynimizde ma‘lûm hukūka müte‘allıka âmme-i da‘vâdan mezbûr Abdullah’ın zimmetini ibrâ ve iskāt eyledim dedikde gıbbe’ş-şer‘î mâ-vaka‘a bi’t-taleb ketb lundu.<br><br>Fî 27 min-Rebî‘ülâhir sene 1116.<br><br>Şuhûdü’l-hâl: Salih Çelebi b. Ahmed, Molla Ahmed b. Mehmed, el-Hâc Abdülkerim b. Ömer, Mehmed b. Ahmed, Mehmed Efendi b. Hüseyin, Ahmed Beşe b. Mehmed, el-Hâc Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=41853"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41855"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>