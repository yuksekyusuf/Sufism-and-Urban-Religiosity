﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 456<br>Hüküm no: 350<br>Orijinal metin no: [109a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ovanes v. Pigal’ın izinsiz olarak yaptığı kömürlüğü yıkması için tenbih olunması</b><br><br>Husûs-ı âti’z-zikrin mahâllinde istimâ‘ ve fasl u hasmı bâbında fermân-ı âlî vârid olmağın imtisâlen-leh savb-ı şer‘-i mutahhardan keşif nâibimiz olan Abdullah Efendi b. Ali irsâl olunup ol dahi hâssa mi‘mârlardan Ali Halîfe b. Abdullah ve Mustafa Halîfe b. Abdülmennan ile mahmiye-i İstanbul’da Samatya kapısı dâhilinde el-Hâc Hüseyin mahallesinde vâki‘ merhûm Çoban Çavuş Evkāfı’ndan olup lede’l-ahâlî ve’l-cîrân ma‘lûmü’l-hudûd Ermeni odalarına varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz kimesneler mahzarında akd-i meclis-i şer‘-i şerîf eyledikde zikrolunan odalarda sâkine işbu bâ‘isetü’s-sifr Sara bt. Agop nâm Nasrâniye meclis-i ma‘kûd-ı mezbûrda ve vakf-ı mezbûrun evlâdiyet ve meşrûtiyyet üzere bi’l-fi‘il mütevellîsi olan Mehmed Çelebi b. Osman hazır olduğu hâlde câr-ı mülâsıkım Ovanes v. Pigal nâm zimmî muvâcehesinde üzerine da‘vâ ve takrîr-i kelâm edip mezbûr Ovanes işbu odalar kapısı arasında tarîk-i hâssın sol cânibinde mi‘mârân-ı mezbûrân mesâhaları üzere tûlen dört ve arzen iki bi-hesâb-ı terbî‘i sekiz zirâ‘ kömürlük ihdâs etmekle nazar olunup zikrolunan kömürlük zarar-bîni olmağla kal‘ ve ref‘ etdirilmek matlûbumdur dedikde gıbbe’s-suâl mezbûr Ovanes cevâbında zikrolunan kömürlüğü kadîme muhâlif sonradan ihdâs eyleyip ve izn-i mütevellî dahi olmayıp fuzûlen binâ eylediğini ikrâr ve i‘tirâf eylemeğin mi‘mârân-ı mezbûrân ve Müslimûn-ı mezbûrdan zikrolunan kömürlüğe ba‘de’n-nazar zarar-bîni olup ve kal‘ında dahi cânib-i vakfa kat‘an zararı yokdur deyü herbiri icmâ‘ ve ittifâk ve alâ tarîkı’ş-şehâde haber vermeleriyle zikrolunan kömürlüğü kal‘ ve ref‘ etmek üzere mezbûr Ovanes’e tenbîh eyledikde mevlânâ-yı mezbûr mahâllinde tahrîr ve ma‘an irsâl olunan Ali Çelebi b. Mustafa ve Hasan b. Abdullah ile meclis-i şer‘e gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Süleyman Çelebi b. Abdullah, Abdullah Çelebi b. Ahmed, Musa Efendi b. Hasan, Ahmed Efendi b. Selâm el-imâm, Mustafa Çelebi b. İbrahim, Mehmed Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28765"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28767"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b456"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o807"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>