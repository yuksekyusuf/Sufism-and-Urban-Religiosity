﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 166<br>Hüküm no: 189<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım bt. Cafer Paşa’nın bazı emlakini oğlu Cafer Kapudan b. Şaban Ağa’ya hibe ettiği</b><br><br>Mahmiye-i Galata’ya tâbi‘ kasaba-i Beşiktaş’da Sinanpaşa mahallesi sâkinelerinden fahrü’l-muhadderât Âişe Hânım bt. el-merhûm Cafer Paşa tarafından vech-i âtî üzere ikrâra vekîl olup hasm-ı şer‘î-i câhid mahzarında müşârun ileyhâyı ma‘rifet-i şer‘iyye ile ârifân olan İbrahim b. Ahmed Ağa ve İshak Çelebi b. Nurullah nâm kimesneler şehâdetleri ile şer‘an vekâleti sâbite olan umdetü’l-a‘yân Mehmed Bey b. el-merhûm Ahmed Ağa meclis-i şer‘-i hatîr-i lâzımü’t-tevkīrde müvekkile-i müşârun-ileyhânın sadrî kebîr oğlu işbu sâhibü’l-kitâb zahrü’l-akrân Cafer Kapudan b. Şaban Ağa mahzarında bi’l-vekâle ikrâr ve takrîr-i kelâm edüp müvekkile-i müşârun-ileyhânın silk-i mülkünde münselik olup kasaba-i mezbûre bağları sınırı dâhilinde vâki‘ bir tarafı bazen Küçük Çavuş bağı ve bazen Beylik bağı ve iki tarafı Hürmüz nâm zimmî bağı ve bir tarafı tarîk-i âm ile mahdûd iki kıt‘a mülk bağını ve yine zikri mürûr eden bağlar kurbünde vâki‘ lede’l-ahâlî ve’l-cîrân ma‘lûmü’l-hudûd ve’z-zirâ‘ mülk arsa-i hâliyesini bi-cümleti’t-tevâbi‘ ve’l-levâhık târih-i kitâbdan dört sene mukaddem oğlu mûmâ-ileyh Cafer Kapudân’a safka-i vâhide ile hibe-i sahîha-i şer‘iyye ile hibe [58b] ve temlîk ve teslîm edüp ol dahi meclis-i hibede ittihâb ve temellük ve tesellüm eylemiş idi târih-i kitâb-ı mezkûr gününden beri sâlifü’z-zikr bağlar ile arsa-i mezkûre mûmâ-ileyh Cafer Kapudan’ın mülk-i mevhûbu olup müvekkile-i müşârun-ileyhânın kat‘â alâka ve medhali yokdur dedikde vekîl-i mezbûrun vech-i muharrer üzere cârî ve sâdır olan ikrârını mûmâ-ileyh Cafer Kapudan bi’l-müvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Tahrîren fi’l-yevmi’l-ışrîn min-Şa‘bâni’l-mu‘azzam li-sene isneteyn ve sittîn ve elf.<br><br>Şühûdü’l-hâl: es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=10350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>