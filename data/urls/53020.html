﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 238<br>Hüküm no: 418<br>Orijinal metin no: [67b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Odabaşı’nın varislerinden Hatice’nin Halil’den alacağı olmadığı</b><br><br>Ma‘rûz,<br><br>Gekvize ahâlîsinden iken mukaddemâ fevt olan Mehmed Odabaşı’nın veresesinden li-ebeveyn kız karındaşı sahibe-i arzuhâl Hatice hasmı es-Seyyid Halil ile Dîvân-ı âlîlerinde ma‘kūd meclis-i şer‘de mürâfa‘a olduklarında mezbûre Hatice mûrisi müteveffâ-yı mezbûr Mehmed Odabaşı hayatında mâlından bir …? içinde bin aded fındık altınını ve yedi kîselik zimem temessüğünü kasaba-i mezbûrede es-Seyyid Halil’e emânet vaz‘ ve teslîm eyledi deyü ba‘de’d-da‘vâ ve’l-inkâr şâhid ikāmeti için Üsküdar mahkemesine havâle olundukda mezbûre Hatice’nin ikāmet eylediği Akşehir kazâsından olup İstanbul’da sâkin es-Seyyid Ramazan ve yine İstanbul’da sâkin Yusuf ve Yahya nâm kimesneler şehâdet edip lâkin müteveffâ-yı mezbûrun babası ve dedesi isimlerini zikredemediklerinden mâ‘adâ mezbûr es-Seyyid Mustafa Akşehir’den gelirken ve merkūm Yusuf dahi İznik’den gelirken müteveffâ-yı mezbûrun ziyâretine vardıkda deyü ber-takrîb beyân ve mezbûr Yahya dahi mezbûr es-Seyyid Halil’in zevcesi Âmine ile ikisine verdiler deyü takrîr etmekle şübhe olunup mahâllinden ihtiyâten şâhid taleb olundukda müdde‘iye-i mezbûrenin şâhide olmak üzere haber verdiği kimesneler ihzâr ve istintâk olunduklarında bi’l-külliye ma‘lûmları olmadığından mâ‘adâ mezbûr Mehmed Odabaşı zî-kudret ve mâldâr olmayıp ancak esâmesi ulûfesiyle ta‘ayyüş eder deyü kazâ-i mezbûr ahâlîsi taraflarından senevî kırkar ellişer guruş ücretle şehir kethudâlığı idi, derd-mend makūlesinden olup bu kadar mâla mâlik olmamışdır, husûs-ı mezbûr kizb ve tezvîr ve şâhidleri şâhid-i zûrdur deyü kasaba-i mezbûre ahâlîsinin ihtiyâr ve a‘yânı haber verip ve bundan akdem İstanbul kādısı efendi huzûrunda on beş gün mikdârı mürâfa‘a ve isbâta kādire olmayıp ve mezbûr es-Seyyid Halil’in yedinde olan hüccet-i şer‘iyye mûcebince mukaddemâ Gekvize nâibi huzûrunda mezbûrun zevcesi Fâtıma ile mezbûr es-Seyyid Halil ve zevcesi Âmine’den da‘vâ ve isbât edemeyip tahlîf dahi etmeğin bu makūlelerin da‘vâlarına iltifât olunmamak sedd-i bâb-ı? tezvîre esir olmağla ol bâbda emr [u] fermân men lehu’l-emrindir.<br><br>Fî 14 Recebi’l-ferd sene 1155</p>          <br><a title="Önceki sayfa" style="text-decoration:none" href="./ayrmetin.php?idno=53019"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53021"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o241"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>