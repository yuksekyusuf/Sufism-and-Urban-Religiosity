﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 570<br>Hüküm no: 440<br>Orijinal metin no: [104b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin sahibi olduğu evin yarısını eşi Fatıma Hatun’a sattığı</b><br><br>Hilâl-i sutûrda mastûr husûsun mahallinde tahrîri içün cânib-i şer‘-i hatîrden bi’l-iltimâs ba‘s olunan Mevlânâ Yahya Efendi Dârü’l-hilâfeti’l-aliyye Kostantıniyyetü’l-mahmiye mahallâtından Kasab Timurhan mahallesinde sâkin Mehmed Efendi b. el-merhûm Veliyüddin Efendi’nin menziline varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i şerîf ettikde müşârün-ileyh Mehmed Efendi meclis-i ma‘kūd-ı mezkûrda zevce-i menkûhası olup zâtı mahalle-i mezbûre sükkânından el-Hâc Ali b. Abdullah ve Ömer Ağa b. Mustafa ma‘rifetleriyle mu‘arrefe olan hâfızatü’l-kitâb fahrü’l-muhadderât Fâtıma Hatun bt. Ramazan mahzarında ikrâr ve takrîr-i kelâm edip mahalle-i mezbûrede vâki‘ arsası merhûm Kasab Timurhan Vakfı’ndan olup ebniyesi yedimde mülküm olan bir tarafdan Hadîce Hatun bt. el-merhûm Mustafa Efendi menziline ve bir tarafdan Hasan Efendi b. Ali menziline ve bir tarafdan el-Hâc Ali b. Abdullah menziline ve bir tarafdan tarîk-i âmma müntehî fevkānî bir bâb oda ve bir sofa ve tahtında bir bâb oda ve bir matbah ve bir mağsel ve dehliz ve kenîf ve zât-ı eşcâr cüneyneyi hâvî menzilin ebniye-i memlûke-i mezbûrenin nısf-ı şâyi‘ini cümle tevâbi‘ ve levâhık ile tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile zevcem mezbûre Fâtıma Hatun’a yüz yetmiş guruşa bey‘ ve temlîk ve teslîm ol dahi iştirâ ve temellük ve tesellüm ve kabz ve kabûl edip ve arsa-i mahdûde-i mezkûrenin nısf-ı şâyi‘ini ma‘rifet-i mütevellî ve bedel-i misli olan otuz guruşa mezbûre Fâtıma Hatun’a ferâğ ve tefvîz ol dahi tefevvüz ve kabûl ettikden sonra semen-i mezbûr ile bedel-i mezbûr cem‘an iki yüz guruşun elli guruşunu mezbûre Fâtıma Hatun’un [105a] zimmetinde mütekarrer mehrine ve elli guruşu dahi mukaddemâ yedinden istikrâz eylediğim elli guruş ki cem‘an yüz guruş deynim olmağla meblağ-ı mezbûrun yüz guruşuna takas ol dahi mukāssa ve kabûl edip ve yüz guruşu dahi zevcem mezbûre Fâtıma Hatun yedinden alıp kabz eyledim ba‘de’l-yevm menzil-i mezbûrun ebniyesinin nısf-ı şâyi‘i zevcem mezbûrenin mülk-i müşterâsı ve arsa-i mezbûrenin dahi nısf-ı şâyi‘i hakk-ı tefvîzidir keyfe mâ teşâ mutasarrıf olsun dedikde gıbbe’t-tasdîkı’ş-şer‘î vâki‘ hâli ba‘de’l-ihbâr bi’t-taleb kayd olundu.<br><br>Fî 7 min-Saferi’l-hayr sene 1110.<br><br>Şuhûdü’l-hâl: Hasan Efendi b. Ali, el-Hâc Musa b. Hüseyin, Mustafa b. Mehmed, el-Hâc Abdullah b. Şa‘bân</p>          <br><a title="Önceki sayfa" style="text-decoration:none" href="./ayrmetin.php?idno=37383"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37385"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0570"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1140"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>