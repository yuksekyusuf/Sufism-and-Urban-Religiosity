﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 186<br>Hüküm no: 133<br>Orijinal metin no: [20a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Hüseyin’in Opar kazasındaki bostan yeri hissesini haksızca zaptettiği iddiasıyla Piço v. Tanaş aleyhine dava açtığı</b><br><br>Vilâyet-i Rumeli’nde Opar kazâsına tâbi‘ Merdşar nâm karye ahâlîsinden Ahmed b. Hüseyin meclis-i şer‘-i hatîr-i lâzimü’t-tevkīrde karye-i mezkûreden Piço v. Tanaş nâm zimmî mahzarında üzerine takrîr-i da‘vâ edip karye-i mezbûrede vâki‘ bir tarafdan Küçük Aydın nâm zimmî mülküne ve bir tarafdan mezbûr Piço’nın karındaşı Koka nâm zimmî mülküne ve iki tarafdan tarîk-ı âmma müntehî samanlık yerini ve bahçeyi müştemil olan bostan yerinin dört sehimden bir sehmi karındaşım gāib ani’l-meclis Ali nâm kimesnenin ve üç sehmi benim mülk ve hakkım olup karındaşım mezbûr Ali kendi mülk ve hakkı olan bir sehm-i şâyi‘ini mezbûr Piço’ya semen-i ma‘lûma bey‘ ve teslîm edip ol dahi zikrolunan bostan yerinden bir sehm-i şâyi‘ini iştirâ ve tesellüm eyledikden sonra benim mülk ve hakkım olan üç sehm-i şâyi‘imi dahi fuzûlen zabt u tasarruf eder suâl olunup zikrolunan bostan yerinden benim mülküm olan üç sehm-i şâyi‘imden yed-i âdiyyesi def‘ ve izâle olunmak matlûbumdur dedikde gıbbe’s-suâl mezbûr Piço cevâbında müdde‘î-i mezbûr Ahmed’in müdde‘âsı olan bostan yerinin dört sehimden bir sehm-i şâyi‘ini karındaşı mezbûr Ali bana bey‘ ve teslîm edip ve üç sehm-i şâyi‘ini li-ebeveyn karındaşım olup bundan akdem hâlik olan Koka nâm zimmîye on dört bin beş yüz akçeye bey‘ edip ol dahi vech-i muharrer üzere iştirâ eyledi zikrolunan bostan yerinin ancak dört sehimden bir sehm-i şâyi‘i benim mülküm olup mâ‘adâsında bir vechle alâka ve medhalim yokdur dedikde mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâmin ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Osman Çelebi muhzırbaşı, Ahmed Çelebi b. Abdülkerim, Osman Beşe çukadâr ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40411"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40413"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o893"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>