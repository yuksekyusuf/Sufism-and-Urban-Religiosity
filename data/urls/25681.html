﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 670<br>Hüküm no: 794<br>Orijinal metin no: [100b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Mehmed’in satılan köle bedelinden Hacı Ahmed b. Mansur’da olan alacağını tahsil ettiğini ikrar ettiği</b><br><br>Gulâm semeninden ikrâr-ı meblağ.<br><br>Fi’l-asl Mağrib diyârında olup hâlâ müsâferet vechi üzere mahmiye-i İstanbul’da Üskübî mahallesinde sâkin el-Hâc Ahmed b. Mansur nâm kimesne meclis-i şer‘-i hatîr-i lâzımü’t-tevkīrde hâlâ Tunus Vâlîsi ‘izzetlü Mehmed Paşa yesserallâhu mâ yeşâ’ hazretlerinin kapıkethudâları olan fahrü’l-emâsil ve’l-akrân makbûlü’s-sudûr ve’l-erkân Mehmed Ağa b. Mehmed en-Numân mahzarında takrîr-i kelâm edip mezbûr Mehmed Ağa’nın medîne-i İzmir’de sâkin vekîli Ömer Beşe b. el-Hâc Mehmed el-Mağribî Efrenciyyü’l-asl Mastor b. Covan nâm abd-i memlûkünü yine kendi babası yelkenci müste’mene tâmmü’l-vezn ve’l-ayâr üç yüz riyâlî guruşa bey‘ ve semenini benimle merkūm Mehmed Ağa’ya irsâl ve ben dahi getirip yedlerine teslîm etmişimdir husûs-ı mezbûr mûmâ-ileyh Mehmed Ağa’dan suâl olunup takrîri tahrîr ve yedime def‘ olunmak matlûbumdur dedikde gıbbe’s-suâl mûmâ-ileyh Mehmed Ağa cevâbında fi’l-vâki‘ vekîlim Ömer Beşe’nin bey‘ eylediği memlûke Mastor [v.] Covan semeni olan tâmmü’l-vezn ve’l-ayâr üç yüz riyâlî guruşu merkūm el-Hâc Ahmed yedinden bi’t-tamam ve’l-kemâl ahz u kabz eyledim dedikde ol ki vâki‘ hâldir bi’t-taleb ketb olundu.<br><br>Fi’l-yevmi’s-sâbi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: el-Hâc İsa b. Abdülmümin, el-Hâc Selim b. Cuma, Hüseyin b. Hüseyin Efendi ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=25680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b670"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o965"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>