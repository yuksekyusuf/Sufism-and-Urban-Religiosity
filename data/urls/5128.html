﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 227<br>Hüküm no: 204<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Çelebi b. İbrahim Bey ve kardeşi İsmail Çelebi’nin vefât eden Kudüs kadısı Ahmed Efendi’nin vârisi oldukları ve alacaklarını tahsil ettikleri</b><br><br>Fi’l-asl Vilâyet-i Anadolu’da Ayıntab (Antep) kazâsı sükkânından olup hâlâ Mahmiye-i İstanbul’da Firuzağa Mahallesi’nde sâkin İsmail Çelebi b. ( ) karındaşı Ömer Çelebi b. İbrahim Bey meclis-i şer‘-i hatîr-i lâzımü’t-tevkīrde Mehmed Çelebi b. Abdullah mahzarında her biri üzerine takrîr-i da‘vâ ve tasvîr-i müdde‘â edip bizler bundan akdem Kuds-i şerîf kādısı iken fevt olan Ahmed Efendi b. el-Hâc Mustafa b. el-Hâc Mehmed’in li-ebeveyn er karındaşı müteveffâ-i mezbûr İbrahim Bey’in sulbî oğulları olup müteveffâ-i mezbûr Ahmed Efendi’nin verâseti zevce-i menkûha-i metrûkesi Hadice bt. Ali ile usûbet-i nesebiye cihetinden bizlere ve müteveffâ-i mezbûrun âhar karındaşı Mehmed’in oğlu Halil’e münhasıra olup müteveffâ-i mezbûr Ahmed Efendi’nin işbu Mehmed Çelebi zimmetinde cihet-i karz-ı şer‘îden yirmi guruş hakkı olmağla meblağ-ı mezbûrdan her birimizin hissesine isâbet eden beşer guruşdan ikimizin hissesine isâbet eden on guruşu mezbûr Mehmed Çelebi’den taleb eylediğimizde bizlere edâdan imtinâ‘ eder suâl olunup takrîrleri tahrîr ve meblağ-ı mezbûr on guruşun alıverilmesi bi’l-verâse matlûbumuzdur dediklerinde gıbbe’s-suâl mezbûr Mehmed Çelebi cevâbında müteveffâ-i mezbûr Ahmed Efendi’ye cihet-i mezkûreden yirmi guruş deyni olduğunu ikrâr lâkin müdde‘iyân-ı mezbûrân müteveffâ-i mezbûrun ber-vech-i meşrûh vârisleri olduğu ma‘lûmum değildir deyü inkâr edicek müdde‘iyân-ı mezbûrândan müdde‘âlarını mübeyyine beyyine taleb olundukda udûl-i ahrâr-ı ricâl-i Müslimînden olup yine kazâ-i mezbûr sükkânından es-Seyyid el-Hâc Yusuf Efendi b. es-Seyyid Yusuf ve el-Hâc Hasan b. Seydî nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müdde‘iyân-ı mezbûrân İsmail Çelebi ve Ömer Çelebi bundan akdem Kuds-i şerîf kādısı iken fevt olan Ahmed Efendi b. el-Hâc Mustafa b. el-Hâc Mehmed’in li-ebeveyn er karındaşı İbrahim Bey’in sulbî oğulları ve müteveffâ-i mezbûrun verâseti zevce-i menkûha-i metrûkesi Hadice bt. Ali ile müdde‘iyân-ı mezbûrâna ve müteveffâ-i mezbûrun âhar karındaşı Mehmed’in oğlu Halil’e münhasıradır ve mezbûrlardan gayrı vârisi olduğu ma‘lûmumuz değildir bizler bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe ri‘âyet-i şerâiti’l-kabûl şehâdetleri makbûle olmağın mûcebince müdde‘iyân-ı mezbûrân İsmail Çelebi ve Ömer Çelebi’nin verâsetlerine ba‘de’l-hükm deyn-i mezbûr yirmi guruşdan müdde‘iyân-ı mezbûrânın hisselerine isâbet eden on guruşu mezbûrâna edâ ve teslîme mezbûr Mehmed Çelebi’ye ba‘de’t-tenbîh mezbûrân İsmail Çelebi ve Ömer Çelebi meclis-i şer‘de yine mezbûr Mehmed Çelebi muvâcehesinde her biri ikrâr ve takrîr-i kelâm edip meblağ-ı mezbûrdan edâsına tenbîh olunan on guruşu verâseten ve meblağ-ı bâkī on guruşu vekâleten mezbûr Mehmed Çelebi yedinden bi’t-tamam ve’l-kemâl ahz u kabz eyledik ba‘de’l-yevm meblağ-ı mezbûr yirmi guruşdan mezbûr Mehmed Çelebi zimmetinde nesne bâkī kalmamışdır dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 27 Cumâdelûlâ sene [1]143.<br><br>Şuhûdü’l-hâl: Mehmed b. Abdullah, diğer Mehmed b. Abdullah, Mustafa Çelebi b. İbrahim, Mehmed Beşe b. Mustafa, Salih b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=5127"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5129"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o721"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>