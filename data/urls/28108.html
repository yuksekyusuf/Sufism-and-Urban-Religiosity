﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 105<br>Hüküm no: 83<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefine reislerinden Mehmed Reis b. Ahmed’e buğday ticaretinde ortakları olan Hüseyin Reis b. Abdullah ve İbrahim Çelebi b. Hüseyin tarafından haksız muarazalarının önlenmesi</b><br><br>Sefîne reislerinden işbu râfi‘ü’l-kitâb Mehmed Reis b. Ahmed meclis-i şer‘-i şerîf-i enverde Hüseyin Reis b. Abdullah ve İbrahim Çelebi b. Hüseyin mahzarında takrîr-i kelâm edip bundan akdem bi-tarîki’l-mudârebe merkūm Hüseyin Reis kendi mâlından yüz doksan guruş ve merkūm İbrahim Çelebi üç yüz guruş ve gāib ani’l-meclis Mustafa Çelebi nâm kimesne yüz guruş ve ben kendi mâlımdan iki yüz yetmiş yedi guruş ki cem‘an sekiz yüz guruş ihrâc ve birbirine halt edip meblağ-ı mecmû‘-ı merkūm ile kasaba-i Mankalya’dan ma‘lûmül-mikdâr buğday iştirâ ve sefîneye tahmîl ve mahmiye-i İstanbul’a getirip bey‘ ve kabz-ı semen eylediğimden sonra hâlâ kıbel-i şer‘den beynimizde muhâsebe görüldükde zikr olunan buğdayın fâidesinden harc-ı kudemâsına ve esedî başı ve ücret-i mellâhîn ve ücret-i sefîneye ve bi’l-cümle harc-ı lâzıme ihrâc olundukda altmış guruş bâkī kalıp meblağ-ı bâkī-i mezbûr re’s-i mâlımıza göre iktisâm olundukda mezbûr Hüseyin Reis’in asl-ı mâlı olan yüz doksan guruşa on üç guruş ve merkūm İbrahim Çelebi’nin asl-ı mâlı olan üç yüz guruşa yirmi bir guruş ve mezbûr Mustafa Çelebi’nin asl-ı mâlı olan yüz guruşuna yedi guruş ve benim mâlım olan iki yüz yetmiş yedi guruşa on dokuz guruş isâbet edip asl-ı mâlları ile fâidesinden isâbet eden sâlifü’z-zikr meblağları kendülere tamâmen def‘ ve teslîm edip mesârif-ı mezkûrede ve mârrü’l-beyân buğdayın iştirâ ve bey‘ olundukda semenlerinde bir vechile hîlem olmadığına tahlîf dahi olunmuş iken mezbûrân Hüseyin Reis ve İbrahim Çelebi bi-gayrı vech-i şer‘î bana ta‘arruz ederler, suâl olunup takrîrleri tahrîr ve bî-vech mu‘ârazadan men‘ olunmak matlûbumdur dedikde gıbbe’s-suâl merkūmân Hüseyin Reis ve İbrahim Çelebi cevâblarında fi’l-hakīka kaziyye bâlâda tafsîl ü beyân ve şerh ü ayân olunan vech üzere olduğunu her biri tav‘an ikrâr u i‘tirâf etmeğin mûcebiyle mezbûrân Hüseyin Reis ve İbrahim Çelebi bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yemvi’t-tâsi‘ ve’l-ışrîn min-Zilhicce.<br><br>Şuhûdü’l-hâl: İbrahim Çelebi b. Ahmed, el-Hâc Abdi b. Mahmud, Şaban Beşe, Ali [b.] Bâli.</p>          <br><a title="Önceki sayfa" style="text-decoration:none" href="./ayrmetin.php?idno=28107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>