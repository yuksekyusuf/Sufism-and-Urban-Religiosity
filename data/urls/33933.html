﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 149<br>Hüküm no: 26<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstabul ve çevresinde üretim yapan ekmek fırınlarının belirlenen ölçüler içerisinde ekmek yapmaları</b><br><br>Bâ-sah.<br><br>İstanbul kādısı fazîletlü efendi.<br><br>Âsitâne-i sa‘âdet ve Bilâd-ı selâsede vâki‘ habbâz esnâfının tabh ve i‘mâl eyledikleri nân-ı azîzin dirhemi dûn ve tevzî‘âtdan verilen ecnâs-ı zehâyirin fiyatı rahîs olduğu gereğ[i] gibi tebeyyün ve tahakkuk etmiş ve habbâzân kethüdâsı ma‘rifetiyle anbarlarda mevcûd zehâyirden habbâzâna verilen zahîreden bu def‘a tabh ettirilen nân-ı azîz el-yevm i‘mâl olunmakda olan nân-ı azîzin sikkesinden a‘lâ zuhûr etmiş olduğuna mebnî ber-mûceb-i nizâm-ı kadîm kurudan kuruya hesâb olunsa şimdiye kadar i‘mâl olunan yetmiş iki dirhem nân-ı azîzin üzerine iki dirhem ve Anbâr-ı âmireden verilen hınta fiyatına otuz sekiz para zam ve ilâve olunmak îcâb edeceğinden Kapan nâibi ve Anbâr emîni efendiler ile Kapan-ı dakīk tüccârı ve habbâzân kethüdâsı hâzır oldukları hâlde keyfiyetleri lede’t-tahkīk merhameten ve mesâriflerine i‘âneten sâlifü’z-zikr otuz sekiz paranın otuz parasının afvıyla Anbâr-ı [âmire]’den tevzî‘ olunacak hınta fiyatına sekiz para ve el-hâletü hâzihî i‘mâl olunan nân-ı azîzin dirhemine iki dirhem zam ve ilâve olunarak hâs ve a‘lâ nân-ı azîz i‘mâline ve Anbâr-ı âmireden alacakları zahîre bahâsının tekmîlen istîfâsına ve işleyecekleri nân-ı azîzin bilâ-noksân i‘mâline müte‘ahhid ve rızâ-dâde olduklarını zahîre nâzırı vekîli efendi bâ-takrîr ifâde ve i‘mâl olunan nân-ı azîzin numû[ne]lerini takdîm etmekden nâşî [20b] tartılan numûne üzere hâs ve pişkin olarak işlemelerine dikkat ve ihtimâm olunması husûsuna irâde-i seniyye ta‘alluk olmağla imdi habbâzân kethüdâsı ve kapan tüccârı ve ustabaşılar vesâir iktizâ edenleri celb ederek <<muktezâ>> muktezâ-yı ta‘ahhüdleri üzere tutulan numûneye tatbîk ikişer dirhem zammıyla yetmiş dörder dirhem olarak pişkin ve hâs olmak üzere nân-ı azîz tabh olunup ibâdullâha fürûht ile cenâb-ı zıllullâhi’çün isticlâb-ı da‘avât-ı hayriyyeye dikkat ve anbardan alınacak zehâyiri dahi sekiz para zammıyla alıp hilâf-ı ta‘ahhüd ve münâfî-yi irâde tutulan nümûnenin mugāyiri sikkesi bozuk ve dirhemi noksan nân-ı azîz tabh etmeleri lâzım gelir ise mazhar-ı mücâzât olacaklarını tefhîme mübâderet eyleyesin deyü.<br><br>24 Ca sene [12]39.</p>          <br><a title="Önceki sayfa" style="text-decoration:none" href="./ayrmetin.php?idno=33932"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33934"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>