﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 214<br>Hüküm no: 232<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un, Kaptan Rizo aleyhindeki iddialarının asılsız ve uydurma olduğu</b><br><br>Bâ-hatem-i hazret-i efendi,<br><br>Ma‘rûz,<br><br>Edirne ahâlîsinden olup İstanbul’da Horhor’da müsâfireten sâkine Havva Hatun dîvân-ı âlîlerinde ma‘kūd meclis-i şer‘-i münîrde diyâr-ı Eflâk’da sâbıkā bir Breceniş? Kapudanı olup bâ-fermân-ı âlî el-Hâc Hasan Çavuş mübâşeretiyle Âsitâne-i sa‘âdete ihzâr olunan Rizo v. Dimitraşko muvâcehesinde ben Rodoscuk sâkinlerinden Boyacı el-Hâc İbrahim nâm kimesnenin kızı olup li-ebeveyn karındaşım es-Seyyid Molla Mustafa ticâretle diyâr-ı Eflâk’a vardıkda Yazıcısı İbrahim ve mezbûr İbrahim’in karındaşı oğlu Hüseyin ile ma‘an kapudan-ı mesfûrun menziline nüzûl ve bir gece meks ve ertesi günü Bükreş’e giderken kapudan-ı mersûm Rizo refîkleri Aletin ve Hodiva ve sâir ittibâ‘ıyla Kuyubaşı nâm mahâlde yollarına inip mezbûrûn es-Seyyid Molla Mustafa ve İbrahim Yazıcı ve Hüseyin’i katl ve hasran vârisi olduğum karındaşım mezbûr es-Seyyid Molla Mustafa’nın yirmi beş kese akçelik malını ve mezbûrân İbrahim Yazıcı ve Molla Hüseyin’in on beş kese akçelik malını bi-gayr-ı hakkın ahzetmişdir deyü bundan akdem ben mezbûr İbrahim Yazıcı’nın anası olmak üzere gāibete ani’l-beled Emine Hatun ile ma‘an dîvân-ı âlîşân’a arzuhâl edip mesfûr Rizo Kapudan’ı bâ-fermân-ı âlî ihzâr etdirmiş idim, lâkin ben Ruscuk ahâlîsinden Boyacı el-Hâc İbrahim’in kızı ve mezbûr es-Seyyid Molla Mustafa’nın kız karındaşı ve vârisesi olmayıp fi’l-hakīka Edirne ahâlîsinden Hüseyin nâm kimesnenin kızı olup da‘vâ-yı mezkûremde mubtıl ve kâzibe olmağla bir vechile aslı yoğiken celb-i mâl sevdâsıyla işbu hâzırân bi’l-meclis Yergöğü Beşliağası Abdülbaki ve Mahmudpaşa Hanı’nda sâkin Arzuhâlî el-Hâc Mustafa’nın tahrîk ve iğrâlarıyla arzuhâle cesâret ve nizâ‘a mübâderet etmiş idim. Kapudan-ı mesfûr Rizo ile vechen mine’l-vücûh ve sebeben mine’l-esbâb aslâ ve kat‘â da‘vâ ve nizâ‘ ve husûmetim yokdur deyü ikrâr ve mesfûr Rizo tasdîk eylediğinden mâ‘adâ Aletin dedikleri Moşiye? ta‘bîr olunur arsanın ve Hodiva dedikleri Yergöğü hudûduna karîb Eflâk kurâlarından bir karyenin ismi olup ve mezbûr Boyacı el-Hâc İbrahim’in iki oğlu olmağla biri on sene mukaddem fevt olup ve biri hâlâ hayatda ve es-Seyyid Molla Mustafa ismiyle oğlu olmayıp husûs-ı mezkûr mahz-ı tezvîr idüğünü Yergöğü Nâibi Ali’nin bir kıt‘a ve Eflâk voyvodasının bir kıt‘a arzları dahi nâtıklar olmağla kapudan-ı mesfûr Rizo ihzârı bâbında sâdır olan emr-i âlînin kaydı terkīn ve sebîli tahliye olunmak bâbında emr-i âlî ricâsında olduğu huzûr-ı âlîlerine i‘lâm olundu. Ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 17 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>