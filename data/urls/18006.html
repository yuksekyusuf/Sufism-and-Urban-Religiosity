﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 642<br>Hüküm no: 1053<br>Orijinal metin no: [119a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgo v. Kosta’nın Nalband İsmail Beşe’ye olan borcunu ödemesi</b><br><br>Maʻrûz;<br><br>İşbu bâʻisü’l-iʻlâm Na‘lband İsmail Beşe nâm kimesne Cebeci karyesi ahâlîsinden ihzâr olunan Yorgo v. Kosta zimmî muvâcehesinde bundan akdem benden on sekiz guruşa bir tek kara sığır öküzü iştirâ ve kabz etmekle meblâğ-ı mezbûr on sekiz guruşu taleb ederim deyü daʻvâ, mesfûr Yorgo mârru’z-zikr bir tek öküzü on dört guruşa müddeʻî-i mezbûrdan iştirâ ve kabz etmiş idim deyü meblâğ-ı mezbûr on dört guruş zimmetinde edâsı lâzım deyni olduğunu ikrâr ziyâdeyi münkir olmağla ziyâdeyi isbât etmek üzere müddeʻî-i mezbûr şâhide havâle olunup ikrârı mertebesi meblâğ-ı mezbûr on dört guruşu müddeʻî-i mezbûr İsmail Beşe’ye edâ ve teslîm eylemek üzere mesfûr Yorgo zimmîye tenbîh-i şerʻî-birle Eyüb mahkemesinde baʻde’t-tescîl bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 29 min-Zilkaʻdeti’ş-şerîfe sene 1161</p>          <br><a title="Önceki sayfa" style="text-decoration:none" href="./ayrmetin.php?idno=18005"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18007"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b642"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>