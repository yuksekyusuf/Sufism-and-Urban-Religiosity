﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 224<br>Hüküm no: 241<br>Orijinal metin no: [47a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halime Hatun’un varisleri Mehmed ve Ayşe’nin alacak iddiasından men olunmaları</b><br><br>Mahrûse-i Galata muzâfâtından kasaba-i Beşiktaş’da Sinan Paşa-i cedîd mahallesi sâkinelerinden iken bundan akdem vefât eden Halime Hatun’un hasren vârisleri olan li-ebeveyn kız karındaşı oğlu Mehmed nâm kimesne ile li-ebeveyn kız karındaşı kızı Âişe nâm hatun meclis-i şer‘-i şerîfde işbu bâ‘isü’l-kitâb Mehmed Çelebi b. Yahya nâm kimesne mahzarında her biri üzerine da‘vâ ve takrîr-i kelâm edip müteveffâ-yı mezbûre Halime hayâtında li-ebin er karındaşı olup medîne-i Ebâ Eyyûb-i Ensârî kādısı iken vefât eden Mehmed Efendi’nin terekesinden hissesine isâbet eden ellibin akçe ile yüz kıt‘a riyâlî guruşu kabz etdiğinden sonra mezbûr Mehmed Çelebi meblağ-ı mezbûr elli bin akçe ile yüz riyâlî guruşu mezbûre Halime’nin yedinden bi-gayr-ı hakkın ahz u kabz etmişdir. Suâl olunup alıverilmek matlûbumdur dediklerinde gıbbe’s-suâl mezbûr Mehmed Çelebi cevâbında müteveffâ-yı mezbûre sıhhat ve nefâz-ı tasarrufâtında kendüyü ölünce beslemek üzere meblağ-ı mezbûru bana hîbe ve teslîm, ben dahi ittihâb ve kabûl ve kabz edip mezbûre Halime’yi ölünce beslemiş idim deyü def‘ ile mukābele edicek gıbbe’s-suâl ve’l-inkâr mezbûr Mehmed Çelebi’den def‘-i mezbûrunu mübeyyine beyyine taleb olundukda mahmiye-i İstanbul’da Yakub Ağa mahallesi ahâlîsinden olup merhûm Hâfız Ahmed Paşa Câmi‘-i şerîfi’nde hatîb olan Mustafa Efendi b. Mahmud ve medîne-i mezbûrede Câmi‘-i kebîr mahallesi sükkânından Hasan Çelebi b. Mustafa ve Mustafa Çelebi b. Hüdaverdi nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka müteveffât-ı mezbûre Halime karındaşı müteveffât-ı mezbûrun terekesinden hissesine isâbet eden elli bin akçe ile yüz riyâlî guruşu ba‘de’l-kabz sıhhat ve nefâz ve tasarrufâtından bizim huzûrumuzda ölünce kendüyü beslemek üzere mezbûre Mehmed Çelebi’ye hîbe ve teslîm edip mezbûr Mehmed Çelebi dahi ittihâb ve kabûl ve kabz etmiş idi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘iyân-ı mezbûrân vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Abdülkerim Çelebi b. Abdurrahman, Mehmed b. Sunullah, Hasan Beşe b. Saraç-ı hazret efendi, İbrahim Çelebi b. Ahmed, Mehmed Beşe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>