﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 523<br>Hüküm no: 461<br>Orijinal metin no: [151b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi Subaşı mahallesinden Rukiye bt. Hasan’ın Medine-i Münevvere Evkafı’na ait evi kiralaması</b><br><br>Mahmiye-i Kostantıniyye’de Abdi Subaşı mahallesinde sâkine Rukiye bt. Hasan nâm hatun meclis-i şer‘a gelip takrîr-i kelâm edip Medîne-i Münevvere -sallallâhü te‘âlâ alâ-münevvirihâ- Evkāfı’ndan olup mahalle-i mezbûrede vâki‘ bir tarafı Mehmed Efendi b. ( ) el-Kādî mülkü ve bir tarafı mahalle-i mezbûre câmi‘i ve bir tarafı Mehmed Çelebi b. Selami mülkü ve bir tarafı tarîk-i âm ile mahdûd olup muhavvata-i hâ[ri]ciyyesi fevkānî bir odayı ve muhavvata-i dâhiliyyesi fevkānî iki bâb odayı ve matbah ve ahırı ve iki bi’r-i mâ ve cüneyneyi müştemil olan vakıf menzili zevcim Osman Şahin Bey icâre-i mu‘accele ve müeccele ile mutasarrıf olup ba‘de vefâtihî evlâdı olmamağla menzil-i mezkûru bin otuz üç senesi Şevvâlü’l-mükerrreminin gurresinde vakf-ı mezbûra mütevellî olan Ali Bey’den ben dahi dört bin akçe icâre-i mu‘accele ve beher şehr doksan akçe icâre-i müeccele ile istîcâr edip menzil-i mezkûrda icâre-i mu‘acceleye mahsûb olmak üzere binâ ihdâsına izin birle târîh-i mezbûruyla müverrah hatem ve imzâsını müştemil bir tezkire verip yedimde olan tezkire-i mersûme zâyi‘ olmağın hâlâ vakf-ı mezbûr mütevellîsi olan İsmail Çelebi menzil-i mezkûr vech-i muharrer üzere vakf-ı merkūm defterinde üzerimde mukayyed bulunmağın târîh-i kitâb şehri evâili ile müverrah yedime hatem ve imzâsını müştemil tezkire vermişdi, el-hâletü hâzihî nazar olunup mûcebince savb-ı şer‘den dahi hüccet-i şer‘iyye verilmek matlûbumdur dedikde gıbbe’n-nazar mezbûrenin yedinde olan tezkireye nazar olunup mazmûnu takrîrine muvâfık bulunmağın mâ-hüve’l-vâkı‘ bi’t-taleb ketb olundu.<br><br>Hurrire fi’t-târîhi’l-merkūm.<br><br>Şühûdü’l-hâl: Ali Bey b. Abdullah el-bevvâb, Mustafa Çelebi b. Mehmed el-kâtib, İsmail Çelebi b. Abdi el-kâtib, el-Hâc İbrahim Çelebi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11791"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11793"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b523"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>