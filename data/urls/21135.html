﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 149<br>Hüküm no: 71<br>Orijinal metin no: [16b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Kalafat Hasan Beşe’nin vasiyet ettiği işlerin yapılması için malın üçte biri için Bekir Halife’yi vasî tayin ettiği</b><br><br>İşbu sahibüˈl-vesîka Bekir Halîfe b. Mustafa meclis-i şer‘-i şerîfde mahrûse-i Galata a‘mâlinde kasaba-i Tophâne mahallâtından Cihangir mahallesinde sâkin iken bundan akdem vefât eden Kalafat Hasan Beşe b. Abdullahˈın verâseti zevceteyn-i metrûketeyn Fatma bt. Abdullah nâm hatunlara ve kebîre kızı Emetellah ve sulbî sagīr oğlu ve sagīre kızı Fatmaˈya münhasıra olduğu şer‘an zâhir ve müte‘ayyin oldukdan sonra sagīrân-ı mezbûrânın tesviye-i emirlerine kıbel-i şer‘den mansûb vasîleri ve vâlideleri olan mezbûre Şâkire ile merkūmân Fatma ve Emetullah mahzarlarında üzerlerine da‘vâ ve takrîr-i kelâm [edip] müteveffâ-yı mezbûr hâl-i sıhhatinde bi-emrillahi te‘âlâ vefâtımdan sonra cümle mâlımın sülüsünden beş bin akçe ifrâz olunup meblağ-ı mezbûrun iki bin akçesi techîz ve tekfîn ve yevm-i mevtimde tabh olunan helvâma sarf oluna ve iki bin beş yüz akçesi üçümde ve yedimde ve kırkımda ve senemde tabh-ı ta‘âm olunup fukarâ-yı Müslimîn oluna ve beş yüz akçesi mezarım üstüne vaz‘ olunacak taşlara verile deyü huzûr-ı Müslimînˈde vasiyet ve ikrâr ve Müslimînˈi işhâd ve musırratan alâ-ikrârihî vefât edip sülüs mâlı dahi meblağ-ı mezbûra müsâ‘id ve tenfîzinebeni vasî-i muhtâr nasb ve ta‘yîn ve ben dahi ba‘deˈl-kabûl meblağ-ı mezbûr beş bin akçeyi mezkûrâtın yedlerinde olan tereke-i müteveffâyı merkūmdan biˈl-vesâye taleb ederim suâl olunsun dedikde gıbbeˈs-suâl veˈl-inkâr vasî-i mezbûrdan müdde‘âsına mübeyyine beyyine taleb olundukda mahalle-i mezbûrede sâkin Esad Efendi b. Hasan [17a] ve Mehmed Ali Çelebi b. Mehmed nâm kimesneler li-ecliˈş-şehâde meclis-i şer‘a hâzıran olup isreˈl-istişhâd fi’l-vâkiʻ müteveffâ-yı mezbûr hâl-i sıhhatinde bi-emrillâh-i te‘âlâ vefâtından sonra cümle mâ-melekimin sülüsünden beş bin akçe ifrâz olunup meblağ-ı mezbûru tafsîli murâd ettiği vech üzere bizim huzûrumuzda vasiyet ve ikrâr ve tenfîze mezbûr Bekir Halîfeˈyi vasîyy-i muhtâr nasb ve ta‘yîn ol dahi ba‘deˈl-kabûl musırratan alâ-ikrârihî vefât edip sülüs mâlı dahi meblağ-ı mezbûra müsâ‘iddir biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâyitiˈl-kabûl şehâdetleri makbûle oldukdan sonra mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-âşir min-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: Şa‘bân Efendi el-imâm, Hamza Beşe b. Mehmed, Receb Bey b. Mehmed, Abdi Beşe Kalafatçı, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1011"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>