﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 370<br>Hüküm no: 354<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahsa’nın menzil ve arsasını daha önce Kuyumcu Meremmetçioğlu Oseb’e satmış olduğunu tescil ettirdiği</b><br><br>Galata’da menzil<br><br>Mahrûse-i Galata’ya muzâfe Beşiktaş nâhiyesine tâbi‘ Kuruçeşme nâm mahâlde mütemekkine Hekim Manil v. Bogos ve Oseb v. Vasil nâm zimmîler ta‘rîfleriyle mu‘arrefe olan Ahsa bt. Artin nâm Nasrâniye meclis-i şer‘-i hatîrde kuyumcu tâifesinden işbu bâ‘isü’s-sifr Meremmetçioğu Oseb v. Andon nâm zimmî muvâcehesinde ikrâr-ı tâm ve takrîr-i kelâm edip mahrûse-i mezkûrede Sultan Bayezid mahallesinde vâki‘ bir tarafdan Komidas zimmî menzili ve bir tarafdan Kiryako zimmî menzili ve bir tarafdan Sultane Nasrâniye menzili ve taraf-ı râbi‘i tarîk-i âm ile mahdûd derûnunda bir bi’r-i mâ ve müştemilât-ı sâireyi muhtevî tûlen ve arzen bi-hesâbı terbî‘î iki yüz yirmi zirâ‘ bir bâb muhterik mülk menzil arsası bin iki yüz yirmi üç senesi Saferi’l-hayrı’nın on ikinci günü târîhiyle müverraha bir kıt‘a hüccet nâtıka olduğu üzere yedimde ırsen ve şirâen mülküm iken ben arsa-i mezkûreyi bin iki yüz yirmi sekiz senesi Cumâdelâhiresi’nin on altıncı günü üç bin beş yüz guruş semen-i medfû‘ ve makbûza Mahmudpaşa Mahkemesi’nde mersûm Oseb zimmîye bey‘ ü temlîk ve mahâllinde teslîm edip lâkin mersûm Oseb zimmî yedine i‘tâ olunan bir kıt‘a mübâya‘a hücceti mersûm Oseb zimmînin menzilinde ve hüccet-i mezkûrenin mukayyed olduğu sicil mahkeme-i mezkûrede bundan akdem vukū‘ bulan harîkde muhterik olmuş olmağla ol vechile mesfûrun yedinde olan senedi zâyi‘ ise de benim arsa-i mezkûrede târîh-i mezkûrdan beri vechen mine’l-vücûh ve sebeben mine’l-esbâb aslâ ve kat‘â alâka ve medhalim olmayıp mersûm Oseb zimmînin mülk-i müşterâsı ve hakk-ı sırfıdır dedikde gıbbe’t-tasdîki[‘ş-şer‘î mâ-vaka‘a bi’t-taleb ketb olundu]<br><br>Fî 25 Şa‘bân sene 1247<br><br>Şuhûdü’l-hâl: Hafız İsmail Ağa b. Mustafa, Ali Ağa b. el-Hâc Mehmed, Muhzır Hüseyin Çelebi b. Yusuf.<br><br>Vicen v. Anderyas, Oseb v. Vasil, Bedros v. Bogos.</p>          <br><a title="Önceki sayfa" style="text-decoration:none" href="./ayrmetin.php?idno=34531"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34533"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o496"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>