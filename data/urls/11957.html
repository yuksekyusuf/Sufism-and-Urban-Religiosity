﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 76<br>Hüküm no: 39<br>Orijinal metin no: [22-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hazret-i Hüdai Dergâhı türbedarlarından Halil Dede’nin vefatıyla küçük oğlu Mehmed Feyzullah’a intikal eden evin satışına izin verilmesi</b><br><br>İbrahim, izin: 1 kıt‘a<br><br>Numara: 227, 75 guruş<br><br>Medîne-i Üsküdar’da Gülfam Hatun mahallesinde sâkin iken bundan akdem vefât eden Hazret-i Hüdâî Dergâh-ı şerîfi türbedârlarından Halil Dede b. Halil’in sulbî sagīr oğlu Mehmed Feyzullah’ın vâlidesi ve tesviye-i umûruna bâ-hüccet-i şer‘iye vasîyy-i mansûbesi olup zâtı ta‘rîf-i şer‘î ile mu‘arrefe olan işbu bâ‘isetü’l-vesîka Fâtımatü’z-zehra Hanım bt. Abdullah m. bi’l-vesâye takrîr-i kelâm edüp nezâret-i Evkāf-ı Hümâyûn’a mülhak evkāfdan merhûm Kapıcı Mustafa Dede Vakfı musakkafâtından mahalle-i mezbûrede vâki‘ üç numara ile murakkam ma‘lûmü’l-hudûd bir kıt‘a bağçe ve müştemilât-ı sâireyi hâvî cem‘an beher şehr altmış akçe icâre-i müeccelelü bir bâb menzil iki kıt‘a temessükle müteveffâ-yı mezbûrun hayatında bi’l-icâreteyn taht-ı tasarrufunda olup ba‘de vefâtihî sagīr-i mezbûra hasbe’l-âde intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun nafaka ve kisveye dahi eşedd-i ihtiyâcı olmağla sagīr-i mezbûrun menzil-i mezkûru bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup hâlâ medîne-i mezkûre nâibi mekremetlü Mehmed Salim Efendi ile Dokuzuncu Dâire-i Belediye’den i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil-i mezkûru bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla beş bin guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 16 Zilka‘de sene [1]300<br><br>Şühûdü’l-hâl: Mekteb-i Tıbbiye-i Mülkiye-i Şâhâne şâkirdânından Ahmed Hamdi Efendi b. Kâmil, Karantina memûrlarından Mehmed Emin Ağa b. Murad ve gayruhum.<br><br>[23] Derûn-ı hüccetde bast ü beyân olunduğu üzere vasiyye-i mezbûre Fâtımatü’z-zehra Hanım sagīr-i mezbûrun menzil-i mezkûru bedel-i misli idiği mütehakkık olan lira-yı Osmânî yüz guruş hesâbıyla beş bin guruş mukābelesinde Muhzır Ahmed Ağa b. Mehmed’e ol dahi der-akab meblağ-ı merkūm mukābelesinde vasiyye-i mezbûre Fâtımatü’z-zehra Hanım’a ba‘de’l-ferâğ vasîyy-i mezbûre Fâtımatü’z-zehra Hanım sagīr-i mezbûrun mâlından ve li-ecli’l-idâne vasî nasb olunan mezbûr Muhzır Mehmed Ağa yedinden istidâne ve kabz ve umûruna sarfla istihlâk eylediği lira-yı Osmânî yüz guruş hesâbıyla beş bin guruş deyni mukābelesinde mutasarrıfa olduğu menzil-i mezkûru sagīr-i mezbûra vefâen ferâğ ve tefvîz edeceğinden ferâğı icrâ ve senedâtı i‘tâ olunmak üzere işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=11956"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11958"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o359"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>