﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 483<br>Hüküm no: 568<br>Orijinal metin no: [84a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Mehmed’in, sefîne semeninden kalan borcunu Tığlızâde Mustafa Ağa b. İsmail’e ödemesi gerektiği</b><br><br>837,5 guruş sefîne semeninden bâkī hüküm<br><br>Ma‘rûz<br><br>Sâhib-i arzuhâl hâssa hasekilerinden Tığlızâde Mustafa Ağa b. İsmail meclis-i şer‘-i münîrde derûn-ı arzuhâlde mezkûrü’l-ism el-Hâc Ali b. Mehmed mahzarında târih-i i‘lâmdan üç ay mukaddem Galata’da kalafat yeri nâm mahalde Mezbuta Şayika tâ‘bir olunur bir kıt‘a sefînenin nısfı benim ve nısf-ı âharı gāib ani’l-beled Ünyeli Hacı Said nâm kimesnenin yedimizde iştirâken mülkümüz iken şerîkim mezbûr Hacı Said nısf hissesini bundan akdem işbu merkūm el-Hâc Ali’ye bey‘ murâd eylediğini bana ifâde eyledikde ben dahi sefîne-i merkūmeden nısf hisse-i şâyi‘amı merkūm el-Hâc Said vesâtetiyle mezbûr el-Hâc Ali’ye bin dört yüz otuz yedi buçuk guruşa bey‘ ve temlîk ve teslîm eylediğimde ol dahi iştirâ ve temellük ve tesellüm ve kabûl eyledikden sonra semeni olan [84b] meblağ-ı mezbûrun altı yüz guruşunu bana edâ ve teslîm ve mâ‘adâ sekiz yüz otuz yedi buçuk guruşu hâlâ zimmetinde olmağla meblağ-ı bâkī-i merkūmu mezbûr el-Hâc Ali’den taleb ederim deyü ba‘de’d-da‘vâ ve’l-istintak merkūm el-Hâc Ali cevâbında kaziyye minvâl-i meşrûh üzere olduğunu bi-tamâmiha tâyi‘an ve kat‘an ikrâr u i‘tirâf etmeğin alâ-mûceb-i i‘tirâfihî meblağ-ı bâkī-i merkūm sekiz yüz otuz yedi buçuk guruşun müdde‘î-i mezbûr Mustafa Ağa’ya edâsıyla mezbûr el-Hâc Ali ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî-27 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b483"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>