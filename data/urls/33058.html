﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 191<br>Hüküm no: 160<br>Orijinal metin no: [38b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Ayşe Hatun bt. Osman’ın un değirmeni gediğini Mehmed Ağa b. İbrahim’e sattığı</b><br><br>4.000 guruşa değirmen<br><br>Mahrûse-i Galata’ya muzâfe kasaba-i Tophâne’de el-Hâc Memi mahallesinde sâkine Şerîfe Âişe Hatun bt. el-Hâc Osman’ın zevci ve tarafından husûs-ı âti’l-beyânı ikrâra vekîl olduğu zât-ı mezbûreyi bi’l-ma‘rifeti’ş-şer‘iye ârifân es-Seyyid el-Hâc Ömer Ağa b. es-Seyyid Mustafa ve Hüseyin Ağa b. Abdurrahman nâm kimesneler şehâdetleriyle ber-nehc-i şer‘î sâbit olan sâbıkā uncular Kethudâsı Mehmed Efendi ve el-Hâc Hüseyin meclis-i şer‘-i hatîr-i lâzımü’t-tevkīrde hâlâ uncular kethudâsı işbu bâ‘isü’l-kitâb el-Hâc Mehmed Ağa b. el-Hâc İbrahim mahzarında bi’l-vekâle ikrâr-ı tam ve takrîr-i kelâm edip mahrûse-i mezbûrede Azebkapısı dâhilinde vâki‘ Beşdirekli Hamam karşısında kâin beşdirek ta‘bîr olunur ma‘lûmü’l-hudûd üç horoslu bir bâb uncu değirmeni derûnunda mevcûde beyne’l-hıref gedik ta‘bîr olunur on iki re’s bârgir ve sâir âlât-ı lâzıme-i ma‘lûmeden sekiz re’s bârgir ve onlara isâbet eden sâir âlât-ı lâzıme-i ma‘lûme benim ve mâ‘adâ dört re’s bârgir ve onlara isâbet eden sâir âlât-ı lâzıme-i ma‘lûme zevce[m] müvekkile-i mezbûrenin yedimizde iştirâken mâlımız ve mülkümüz olmağın zevcem müvekkile-i mezbûre Şerîfe Âişe Hatun âlât-ı lâzıme-i mezkûreden akd-i âtiyyü’z-zikrin sudûruna değin ber-vech-i muharrer yedimde mâlım ve mülküm olan dört re’s bârgir ve onlara isâbet eden sâir âlât-ı lâzıme-i ma‘lûmeyi tarafeynden îcâb ve kabûlü hâvî şurût-ı müfsideden ârî bey‘-i bât-ı sahîh-i şer‘î ile dört bin guruşa mezbûr el-Hâc Mehmed Ağa’ya bey‘ ve temlik ve vech-i lâyıkı üzere teslîm eylediğimizde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm dört bin guruşu bana def‘ ü teslîm eylediğinde ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d âlât-ı lâzıme-i mezkûreden dört re’s bârgir ve onlara isâbet eden sâir âlât-ı lâzımede benim kat‘a alâka ve medhalim kalmayup mezbûr el-Hâc Mehmed Ağa’nın mâl-ı müşterâsı ve hakk-ı sırfı olmuşdur dedi dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 4 Ca sene 1238.<br><br>Şühûdü’l-hâl: Ekmekçiler Kethudâsı Mehmed Efendi b. Ali, es-Seyyid el-Hâc Veliyüddin Ağa b. Ali, Hatîbzâde es-Seyyid el-Hâc Hasan Ağa b. Ali, Bedirzâde el-Hâc İsmail Ağa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=33057"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33059"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o437"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>