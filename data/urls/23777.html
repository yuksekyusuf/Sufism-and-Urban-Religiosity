﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 383<br>Hüküm no: 549<br>Orijinal metin no: [297-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe bt. Abdullah’ın evini Abdi Bey b. Şaban’a sattığı</b><br><br>Mahmiye-i İstanbul’da Nene Hâtun mahallesi sâkinelerinden Âişe bt. Abdullah nâm hâtun meclis-i şer‘-i şerîfde hâssa serrâclarından râfi‘ü’l-kitâb Abdi Bey b. Şaban mahzarında bi’t-tav‘ ikrâr ve takrîr-i kelâm edip Havâss-ı Kostantıniyye’ye tâbi‘ kasaba-i Hasköy mahallâtından Ahmed Çelebi mahallesinde vâki‘ bir tarafı İbrahim Paşa mülkü ve bir tarafı ba‘zan Mehmed Efendi ve ba‘zan Ali Beşe ve ba‘zan Ali Halîfe mülkleri ve bir tarafı tarîk-i hâs ve bir tarafı tarîk-i âm ile mahdûd iki bâb fevkānî ve iki bâb tahtânî beytleri ve bir sofa ve bir ahırı ve bir kenîfi ve bir su kuyusunu ve hadîka-i zât-ı eşcâr-ı müsmire ve gayr-ı müsmireyi ve bir dönüm bağı müştemil mülk menzilimi cümle tevâbi‘ ve levâhıkı ile mezbûr Abdi Bey’e fıddî râyicü’l-vakt elli bin akçeye bey‘-i bâtt-ı sahîh-i şer‘î ile bey‘ ve teslîm ol dahi vech-i meşrûh üzre iştirâ ve kabûl ettikden sonra semen-i [298] mezbûr elli bin akçeyi müşterî-i mezbûr yedinden tamâmen ahz u kabz eyledim, ba‘de’l-yevm menzil-i mahdûd-ı mezkûr mezbûr Abdi Bey’in mülk-i müşterâsıdır dedikde mukırra-i mezbûre Âişe’nin ikrârını müşterî-i mezbûr vicâhen tasdîk ve şifâhen tahkīk edicek mâ vaka‘a bi’t-taleb ketb olundu. Hurrire fî evâhiri şehri Şa‘bâni’l-mu‘azzam li sene isneyn ve hamsîn ve elf.<br><br><br>Şuhûdü’l-hâl: Ahmed Efendi el-İmâm, Mehmed b. Mustafa, Ahmed Ağa b. Abdurrahman, Mahmud Çelebi b. Mehmed serrâc, Mustafa b. Halil, Mehmed Efendi el-İmâm, Ahmed Çelebi b. Muslu, Kadri b. Hasan, Hüseyin b. Mehmed, Ali Çelebi b. Hüseyin, Ali b. Ahmed, Hüseyin b. Ahmed </p>          <br><a title="Önceki sayfa" style="text-decoration:none" href="./ayrmetin.php?idno=23776"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23778"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>