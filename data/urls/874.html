﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 154<br>Hüküm no: 157<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tosya’daki Abdurrahman Paşa Camii müezzinliğinin Hafız Mehmed’in üzerinde olduğu</b><br><br>Sâdır olan fermân-ı âlîlerine imtisâlen arzuhâl ve derkenâra ba‘de’n-nazar medîne-i Tosya’da vâki‘ merhûm Abdurrahman Paşa Câmi‘-i şerîf Vakfı’ndan almak üzere yevmî iki akçe vazîfe ile câmi‘-i şerîf-i mezkûr müezzinliği ciheti sahib-i arzuhâl merkūm Hâfız Mehmed b. Mehmed’in üzerinde olduğu Anadolu Muhâsebesi’nden muhrec ve yevmî bir akçe vazîfe ile vakt-i mağrib ve işâ ve subhda müezzinlik ciheti tedâvül-i ebedî ile el-yevm derûn-ı arzuhâlde ismi mezkûr es-Seyyid Mehmed b. Mahmud’un üzerinde olduğu askerî rûznâmçesinden muhrec derkenârlardan müstebân ve vakf-ı mezbûrun 982 târihiyle müverrah Anadolu Muhâsebesi’nde mukayyed Arabiyyü’l-ibâre vakfiyesinde vakf-ı mezkûr câmi‘inde yevm-i Cuma ve evkāt-ı hamse müezzinlikleri başka başka zikr ve tasrîh olunmuş olup vakt-i mağrib ve işâ ve subh müezzinliğine dâir nesne tahrîr olunmadığı kuyûddan nümâyân ve vakt-i mağrib ve işâ ve subh müezzinliği cihetinin kaydı terkīn olunmasını sahib-i arzuhâl merkūm işbu arzuhâl ile istid‘â etmiş ise de 1164 târihinden berü müezzinlik-i mezkûr ciheti bâ-berât âhara tevcîh oldukları mutasarrıfı merkūm es-Seyyid Mehmed’in bâ-berât uhdesinde olduğundan bilâ-mürâfa‘a merkūm es-Seyyid Mehmed’in gıyâbından üzerinden ref‘ ve kaydının terkīni husûsu hilâf-ı şer‘-i şerîf olduğundan husûs-ı mezkûru mahâllinde vakf-ı mezbûr mütevellîsi hazır olduğu hâlde merkūm es-Seyyid Mehmed huzûr-ı şer‘a celb ve istintâk olunarak isti‘lâm olunmak iktizâ eylediği huzûr-ı âlîlerine.<br><br>Fî-gurreti C sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=873"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=875"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o179"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>