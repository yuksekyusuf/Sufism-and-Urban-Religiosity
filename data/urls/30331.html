﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 160<br>Hüküm no: 129<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boğdurulan Zülfikar b. Yakub’un vârislerinin katli emreden Fethülislam kaymakamı Mustafa Ağa b. Mehmed ile diyet ve eşya davasında sekiz yüz guruş karşılığında sulh oldukları ve ibralaştıkları</b><br><br>Sulh an-diyet ve eşyâ<br><br>Sevâhil-i Nehr-i Tuna’da vâki‘ Feth-i İslâm kazâsına tâbi‘ Rahova iskelesi emîni olup bundan akdem mahnûkan fevt olan Zülfikar b. Yakub’un verâseti vâlidesi Fâtıma bt. Yakub b. Abdullah nâm hatun ile li-ebeveyn er karındaşları Yahya ve Mustafa’ya münhasıra oldukdan sonra mezbûr Yahya kendi tarafından asâleten ve vâlidesi mezbûre Fâtıma ve Mustafa taraflarından husûs-ı âti’z-zikri taleb ve da‘vâ ve lede’l-iktizâ sulh ve ibrâya ve bedel-i sulhu kendülere irsâl ve îsâle vekîl olduğu Murad Beşe b. Cafer ve Abdullah Beşe b. Ali nâm kimesneler şehâdetleriyle sâbit olmağla vekâleten meclis-i şer‘-i hatîr-i lâzımü’t-tevkīrde hâssa-i hasekiden olup zikrolunan Feth-i İslâm kāimmakāmı olan bâ‘isü’l-kitâb Mustafa Ağa b. Mehmed tarafından husûs-ı âtiyyü’z-zikrde kezâlik vekîl olduğu Molla Halil b. Yusuf ve el-Hâc Hüseyin b. Ali nâm kimesneler şehâdetleriyle sâbit olan es-Seyyid Ali Rıza Efendi b. es-Seyyid el-Hâc İbrahim nâm kimesne mahzarında bi’l-asâle ve bi’l-vekâle üzerine da‘vâ ve takrîr-i kelâm edip müvekkil-i mezbûr Haseki Mustafa Ağa bundan akdem mûrisimiz mezbûr Zülfikar’ı bi-gayr-ı hakkın boğdurdukdan sonra emvâlinden dahi mecmû‘u sekiz yüz guruş kıymetli eşyâ-i ma‘lûmesini bi-gayr-ı hakkın ahz ve kabz etmekle, mûrisimiz mezbûr Zülfikar’ın diyetini ve eşyâ-i mezkûrenin bi’l-asâle ve bi’l-vekâle reddini taleb ederim deyü tesâddî eylediğim da‘vâ-yı mezkûremden bâ-vesâtet-i muslihîn vekîl-i merkūm es-Seyyid Ali Rıza Efendi ile diyet da‘vâmdan altı yüz elli ve eşyâ da‘vâmdan yüz elli guruş ki cem‘an sekiz yüz guruş üzerine ba‘de akdi’l-musâlaha ve’l-kabûl bedel-i sulh-ı mezkûr cem‘an sekiz yüz guruşu vekîl-i mezbûr es-Seyyid Ali Rıza Efendi bana tamamen def‘ teslîm, ben-dahi ber-vech-i muharrer yedinden ahz ü kabz edip zikrolunan diyet ve eşyâ ve bi’l-cümle husûs-ı sâireye müte‘allika âmme-i de‘âvî ve mutâlebât ve kâffe-i eymân ve muhâsamâtdan bi’l-asâle ve bi’l-vekâle müvekkil-i merkūm Haseki Mustafa Ağa’nın zimmeti ile bi’l-cümle etbâ‘ının ve cemî‘ ahâlî-i kazâ ve re‘âyâsının zimmetlerini ibrâ-i âmm-ı sahîh-i şer‘î ile ibrâ ve ıskāt, ol dahi bana medfû‘u bedel-i sulh-ı mezkûra ve sâir[e] müte‘allika âmme-i de‘âvî ve mutâlebât ve kâffe-i eymân ve muhâsamâtdan benim ve müvekkillerim mezbûrân Fâtıma ve Mustafa’dan her birinin zimmetlerini ibrâ-i âm ile ibrâ ve ıskāt ve her birimiz âharın ber-vech-i muharrer ibrâsını kabûl eyledik <<dedikde>> dediğini vekîl-i merkūm es-Seyyid Ali Rıza Efendi tasdîk etmeğin mâ-hüve’l-vâki‘ bi’l-ibtigā sebt ve imlâ olundu.<br><br>Fî 24 min-Rebî‘ülâhir sene [1]194.<br><br>Şuhûdü’l-hâl: Sâbıkā Hırşova voyvodası Halil Ağa b. Yusuf, Nâib-i sâbık Osman Efendi b. el-Hâc Mustafa, es-Seyyid Musa b. Mustafa, Hâssa bostânîyânından Ali Ağa b. Yusuf, es-Seyyid Ömer Ağa b. es-Seyyid Ömer, Mehmed Said Efendi b. Mehmed Emin, Kāimmakām-ı sâbık Ser-turnâyî Abdullah Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o320"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>