﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 59<br>Hüküm no: 23<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtedî Mehmed Edhem b. Abdullah’ın, ihtidasından evvel Aleniko adlı kadına borç verdiği iddiası</b><br><br>1500 guruş men‘<br><br>Ma‘rûz<br><br>Mübârek rikâb-ı kamer-tâb-ı mülûkâneye takdîm olunan işbu arzuhâlde mezkûrü’l-ism mühtedî Mehmed Edhem b. Abdullah Çarşamba günü Arz odasında huzûr-ı hazret-i sadâret-penâhîlerinde ve ba‘dehû bi’t-terâzî dâ‘îhânelerinde ma‘kūd meclis-i şer‘-i münîrde İstanbul’da Cebe Ali Kapısı hâricinde mütemekkine Hekîm Yani zevcesi sâhibe-i arzuhâl mu‘arrefetü’ş-şahs Aleniko bt. Dimitri nasrâniye muvâcehesinde ben kable’l-ihtidâ Rum patrikhânesinde mukīm olmam takrîbiyle bin iki yüz otuz sekiz senesi Şa‘bânı’nın on sekizinci günü mersûme Aleniko nasrâniye malımdan ve yedimden karz aldığı bâ-temessük bin sekiz yüz guruşun üç yüz guruşunu bundan akdem bana edâ ve teslîm etmekle bâkīsi olan bin beş yüz guruş el-yevm zimmetinde hakkım olup hatta meblağ-ı bâkī-i mezkûr bin beş yüz guruş cihet-i mezkûreden zimmetinde bana deyni olduğunu ikrâr dahi etmiş olmağla meblağ-ı bâkī-i mezkûru nasrâniye-i mesfûreden hâlâ taleb ederim deyu da‘vâ ettikde ol-dahi külliyen inkâr etmekle müdde‘î-i mezbûr ber-vech-i muharrer müdde‘âsını isbâtdan izhâr-ı acz edip talebiyle mesfûre Aleniko nasrâniyeye bi’l-müvâcehe vech-i şer‘î üzere yemîn verilmeğin mûcebince müdde‘î-i mezbûr Mehmed Edhem da‘vâ-yı mezkûresiyle mesfûre Aleniko nasrâniyeye bilâ-beyyine mu‘ârazadan men‘ olunduğu İstanbul Mahkemesi’nden huzûr.<br><br>Fî Gurre-i Za sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33306"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33308"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o200"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>