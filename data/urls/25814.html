﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 761<br>Hüküm no: 927<br>Orijinal metin no: [120a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Vasil v. Yani ve ortağı Nikola v. Manol’un pirincini Mısır’dan İstanbul’a getiren gemi reisi ve tayfaların ücretlerini aldıklarını ikrar ettikleri</b><br><br>İkrâr-ı ahz.<br><br>Tüccâr tâifesinden işbu bâ‘iseyi’s-sifr Vasil v. Yani ve şeriki Nikola v. Manol nâm zimmîler mahfil-i kazâda kendi tarafından asâleten ve Praşkova Reis tarafından husûs-ı âti’l-beyâna vekîl-i sâbitü’l-vekâlesi olan Masko v. İstefan nâm zimmî ve yine mellâh tâifesinden Yorgi v. Manol ve Yani v. Papas ve Manol v. Nikola ve Yani v. Manol nâm zimmîler muvâcehelerinde takrîr-i kelâm edip bundan akdem diyâr-ı Mısriyye’de Dimyat İskelesi’nden mahmiye-i İstanbul’a îsâl için mezbûrun sefinesine her yüz erdebine dörder yüz tâmmü’l-vezn riyâlî guruş olmak üzere bin yedi yüz yirmi iki riyâlî guruşun ücretiyle dört yüz otuz buçuk erdeb pirinç tahmîl edip onlar dahi tahmîl ve kabûl ve kabz edip mahmiye-i mezbûreye îsâl edip zikri mürûr eden pirinci bi’t-tamam ve’l-kemâl bize teslîm eylediklerinden sonra ücreti olan bin yedi yüz yirmi iki riyâlî guruşu bi’t-tamam kendilere def‘ ü teslîm eyledik hâlâ suâl olunup takrîrleri tahrîr olunmak matlûbumdur dedikde gıbbe’s-suâl mezbûr zimmîler cevâblarında fi’l-hakīka mezbûrânın dört yüz otuz buçuk erdeb pirinci getirip merkūmâna teslîm ve ücreti olan meblağ-ı mezbûr bin yedi yüz yirmi iki tâmmü’l-vezn riyâlî guruşu yedlerinden bi’t-tamam ahz u kabz eyledik dediklerinde mâ-vaka‘a bi’t-taleb ketb olundu.<br><br>Fî-selhi min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: es-Seyyid Abdurrahim Eendi b. es-Seyyid Abdullah, Fahrü’l-kuzâtü’l-İslâm Ahmed Efendi, el-Hâc Ahmed b. Mahmud, Osman Efendi el-kādî, es-Seyyid Ramazan Efendi.</p>          <br><a title="Önceki sayfa" style="text-decoration:none" href="./ayrmetin.php?idno=25813"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25815"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b761"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o946"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>