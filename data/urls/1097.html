﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 239<br>Hüküm no: 194<br>Orijinal metin no: [53b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hödükoğlu Ahmed’in el koyduğu tarla ve bahçeyi teslim etmesi gerektiği</b><br><br>Vilâyet-i Anadolu’da Malatya sancağında vâki‘ Şirvanlı nâhiyesine tâbi‘ Keferdun karyesi ahâlîsinden olup iki yüz kırk iki senesi hilâlinde fevt olan Veyisoğlu Ahmed b. Abdullah’ın sulbî oğlu ve hasran vârisi sâhib-i arzuhâl Ömer nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde karye-i merkūme ahâlîsinden derûn-ı arzuhâlde mezkûrü’l-ism Hödükoğlu es-Seyyid Ahmed b. Yusuf nâm kimesne muvâcehesinde karye-i merkūme hâricinde Mezarlık mukābelesinde bir tarafdan Kasım Molla bağı ve bir tarafdan Muştaoğlu Ali bağı ve taraf-ı râbi‘i tarîk-i âm ile mahdûd eşcâr-ı müsmire ve gayr-ı müsmireli bir kıt‘a bahçem babam müteveffâ-yı mezbûrun hayatında ile’l-vefât yedinde mülkü ve Muştaoğulları tarlaları ve tarîk-i âm ile mahdûd dört dönüm bir kıt‘a tarla dahi bâ-tapu taht-ı tasarrufunda olup ba‘de vefâtihî bahçe-i mezkûre hasran bana mevrûs ve zikr olunan tarla dahi bilâ-tapu bana intikāl etmiş iken mezbûr Ahmed zikirleri mürûr eden bahçe ve tarlayı fuzûlen zabt etmekle mârrü’l-beyân bahçe ve tarladan keff-i yed ve mahâllinde bana teslîme merkūm es-Seyyid Ahmed’e tenbîh olunmak matlûbumdur deyü da‘vâ etdikde mezbûr Ahmed dahi cevâbında müdde‘î-i mezbûr Ömer babası merkūm Ahmed’in hîn-i vefâtında sagīr bulunduğundan tesviye-i umûrunu rü’yete bâ-hüccet vasiyy-i mansûbu olan gāib ani’l-meclis Mehmed nâm kimesne iki yüz kırk dört senesi Recebi’l-ferdi gurresinde bahçe-i mahdûd-ı mezkûru bi’l-izni’ş-şer‘ lede’l-müzâyede ol târîhde semen-i misli olan bin beş yüz otuz guruş semen-i makbûza bi’l-vesâye bana bey‘ ü temlîk ve teslîm ve zikr olunan tarlaları dahi müdde‘î-i mezbûr iki yüz guruş bedel-i makbûz-ı müstehlek mukābelesinde iki yüz elli üç senesi hilâlinde bâ-ma‘rifet-i sâhib-i arz bana fâriğ oldukdan sonra yedimde olup iki yüz elli senesi şehr-i Rebî‘ülâhiri’nin on beşinci günü târîhiyle müverrah ve ol târîhde nâhiye-i mezbûre nâibi [54a] bulunan es-Seyyid Mehmed Efendi’nin imzâ ve hatemini hâviye bir kıt‘a hüccet nâtıka olduğu üzere müdde‘î-i mezbûr Ömer zikr olunan bahçe ve tarlayı mahâllinde nâib-i mezbûr huzûrunda benden da‘vâ ve bâ-vesâtet-i muslihîn beynimiz te’lîf olunup ben malımdan mezbûra altmış guruş teberru‘an def‘ ü teslîm eylediğimde ol dahi ahz u kabz ve rızâsıyla da‘vâ-yı mezkûresinden meccânen fâriğ olup sâlifü’z-zikr bahçe ve tarlada kat‘an alâka ve medhali kalmadığını ikrâr ve husûs-ı mezkûra müte‘allika da‘vâdan benim zimmetimi kabûlümü hâvî ibrâ ve iskāt etmekle ol vechile bahçe ve tarla-yı mezkûre bi-hakkın vaz‘-ı yed ederim deyü müdde‘î-i mezbûrun inkârına mukārin eylediği def‘ini isbâtdan izhâr-ı acz edip tahlîfe dahi tâlib olmamağın mûcebince dâfi‘-i merkūm es-Seyyid Ahmed def‘-i mezkûruyla mezbûr Ömer’e bilâ-beyyine mu‘ârazadan ba‘de’l-men‘ zikirleri sebkat eden bahçe ve tarladan keff-i yed ve mahâllinde müdde‘î-i mezbûr Ömer’e teslîme mezbûr Ahmed’e tenbîh olunduğu huzûr-ı [âlîlerine i‘lâm olundu].<br><br>Fî 27 Ra sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1096"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1098"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>