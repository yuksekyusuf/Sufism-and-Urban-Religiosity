﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 433<br>Hüküm no: 511<br>Orijinal metin no: [67a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mardıros’un Nurses v. Mikail’e borcunu ödediği</b><br><br>Ma‘rûz<br><br>Sâhib-i arzuhâl Avanes zimmînin karındaşı Sahak zimmî Mahkeme-i Bâb’da meclis-i şer‘de derûn-ı arzuhâlde mezkûrü’l-ism Mardıros zimmî muvâcehesinde mesfûr Mardıros gāib ani’l-meclis Nurses v. Mikail zimmîye cihet-i karzdan zimmetinde edâsı lâzım yüz yirmi guruş deynim olmağla gāib-i mesfûrun tarafından vekîl olmak üzere yüz yirmi guruşu benden iddi‘â ve meblağ-ı mezbûru yedimden ahz u kabz etmekle meblağ-ı mezbûru mesfûr Mardıros’dan taleb ederim deyü ba‘de’d-da‘vâ mesfûr Mardıros cevâbında bundan akdem Ahî Çelebi Mahkemesi’nde hilâfeten müvellâ olan es-Seyyid Mehmed Efendi huzûrunda gāib-i mesfûr Nurses v. Mikail tarafından vekîl olduğunu merkūm Sahak muvâcehesinde isbât ve meblağ-ı mezbûr yüz yirmi guruşu hükm-i hâkim ile vekâleten yedinden ahz u kabz eyledim deyü def‘ etmeğin gıbbe’l-istintâk mesfûr Sahak ber-vech-i muharrer def‘-i mezbûru mukırr u mu‘terif olmağın mûcebince müdde‘î-i merkūm Sahak bî-vech mu‘ârazadan men‘ olunduğu tescîl ve huzûr-ı âlîlerine i‘lâm olundu.<br><br>Fî 3 min-Muharremi’l-harâm sene 1153.<br><br>Ceffe’l-kalem fî-hâze’l-makām<br><br>(mühür)<br><br>Fazîletli semâhetli Kırımî Mehmed Efendi hazretlerinin def‘a-i sâniyelerinde vâki‘ olan i‘lâmlar tescîlidir fi’l-yevmi’l-âşir min-Muharremi’l-harâm li-sene selâse ve hamsîn ve mi’e ve elf</p>          <br><a title="Önceki sayfa" style="text-decoration:none" href="./ayrmetin.php?idno=6726"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6728"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>