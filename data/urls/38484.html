﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 128<br>Hüküm no: 104<br>Orijinal metin no: [27b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Rabia’nın vasiyeti ve eşi Hacı Yusuf Ağa’yı vasi tayin etmesi</b><br><br>Vasiyet<br><br>Mahmiye-i İstanbul’da Atik Ali Paşa kurbünde Akşemseddin mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Şerife Rabia bt. Osman nâm hatun meclis-i şer‘-i şerîf-i enverde zevci ve zikri âtî vesâyâsını tenfîze vasîyy-i muhtâr nasb ü ihtiyâr eylediği bâ‘isü’l-vesîka el-Hâc Yusuf Ağa b. İbrahim mahzarında ikrâr-ı tam ve takrîr-i kelâm edip ben bi-emrillâhi te‘âlâ vefât eylediğimde cemî‘ terekemi ve zimem-i nâsda zuhûr eden hukūkumu zevcim merkūm ahz ü kabz edip düyûn-ı müsbetem zuhûr eder ise ba‘de’l-edâ bâkī kalan terekemin sülüsünü ifrâz ve sülüs-i mezkûrdan altmış guruş iskāt-ı salât ve kefâret-i savm ve yemînim ve nüzûrâtım için devir ve fukarâ-yı Müslimîne tasadduk oluna ve sülüs-i mezkûrdan yüz guruşa bir cild mushaf-ı şerîf iştirâ olunup müstahıkkīnden bir kimesneye verile ve sülüs-i mezkûrdan fazla kalır ise fazla-i mezkûr vasîm mezbûr yediyle vücûh-ı birr ü hayrâta harc ü sarf eyleye ve bâkī kalan sülüsân terekemi benim vâris ve vârisem olmamağla mûsayyün-leh bimâ zâde ale’s-sülüs tarîki üzere kendi nefsi için ahz ü kabz eyleye deyü vasiyet ve tenfîzine zevcim merkūm el-Hâc Yusuf Ağa vasîyy-i muhtâr nasb ü ta‘yîn eyledim dedikde, ol dahi ber-vech-i muharrer vesâyet-i merkūmeyi kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a [bi’t-taleb ketb olundu.]<br><br>Fî 16 Ra sene [1]242<br><br>Şühûdü’l-hâl: Muhzır Ali Çelebi, Mustafa Ağa, Hafız Mustafa Efendi, Devâtçı Ahmed Efendi, Nalband Hüseyin, Yazıcı el-Hâc Ahmed Efendi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>