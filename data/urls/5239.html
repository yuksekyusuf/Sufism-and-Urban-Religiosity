﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 320<br>Hüküm no: 315<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Hasan Çelebi ve eşi Rukiye bt. Mehmed’in Hüseyinpaşazâde Mehmed Bey Vakfı’na ait evin tasarruf hakkını Mustafa’ya devrettikleri</b><br><br>Mahmiye-i İstanbul’da Aksaray kurbünde İsmailağa Mahallesi ahâlîsinden es-Seyyid Hasan Çelebi b. es-Seyyid İsmail ve zevcesi olup zâtı ta‘rîf-i şer‘î ile mu‘arrefe olan Rukiye bt. Mehmed nâm hatun meclis-i şer‘-i hatîr-i lâzımü’t-tevkīrde hâlâ sadrâzam-ı bedr efham hazretlerinin kapıcılar bölükbaşısı olan bâ‘isetü hâzihi’l-vesîka Mustafa Ağa b. Hüseyin b. Abdullah tarafından husûs-ı âti’z-zikre vekîl-i şer‘îsi Mehmed b. Abdullah nâm mahzarında her biri ikrâr ve takrîr-i kelâm edip merhûm Hüseyin Paşazâde Mehmed Bey Vakfı’ndan olup mahalle-i mezbûrede vâki‘ iki tarafdan yine vakf-ı mezbûrdan olan menzil ve iki tarafdan tarîk-i âm ile mahdûd ma‘lûmü’l-müştemilât vakıf menzil ale’l-iştirâki’s-seviyy bi’l-icâreteyn taht-ı tasarrufumuzda olmağla vakf-ı mezbûra meşrûtiyyet üzere mütevellî olan Mehmed Bey diyâr-ı âharda olmağın li-ecli’t-tenfîz vakf-ı mezbûra kıbel-i şer‘den kāimmakām-ı mütevellî nasb ve ta‘yîn işbu Mehmed Efendi izin ve ma‘rifetiyle menzil-i mezbûru mûmâ-ileyh Mustafa Ağa’ya iki yüz kırk guruş bedel mukābelesinde her birimiz ferağ ve tefvîz eylediğimizde ol dahi ber-vech-i muharrer tefevvüz ve kabûl etmeğin bedel-i mezbûr iki yüz kırk guruşu bi’l-münâsafa yedinden tamamen ahz u kabz eyledik. Min-ba‘d menzil-i merkūm mûmâ-ileyh Mustafa Ağa’nın hakk-ı müfevvezi olup bizim kat‘â alâka ve dahlimiz kalmamışdır dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve işrîn min-Cumâdelâhire li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Ağa b. Mehmed, Mehmed Çelebi b. Abdullah, Du‘âcı İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5238"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5240"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o695"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>