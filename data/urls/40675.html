﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 402<br>Hüküm no: 396<br>Orijinal metin no: [56b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Beşe b. Abdülmennan’ın aralarındaki muamelatla alakalı olarak Şeyh Ali b. Mansur ile birbirlerinin zimmetlerini ibra ettiği</b><br><br>Mahmiye-i İstanbul’da Mi‘mâr Kemal mahallesi sükkânından olup mahmiye-i mezbûrede vâki‘ Bezzâzistân-ı cedîd tüccarından olan Abdullah Beşe b. Abdülmennân meclis-i şer‘-i hatîrde fi’l-asl medîne-i Haleb sükkânından olup hâlâ medîne-i Üsküdar’da Harmanlar kurbünde sâkin olan eş-Şeyh Ali b. Mansur mahzarında tav‘an ikrâr ve i‘tirâf edip bundan akdem mezbûr eş-Şeyh Ali yedinden ve malından üç yüz dört buçuk riyâlî guruş iktirâz ve kabz ve istihlâkle deynim oldukdan sonra meblağ-ı mezbûru tamâmen kendiye def‘ ve teslîm ol dahi ahz u kabz etmişiken meblağ-ı mezbûr için üzerime ilzâm-ı ribh-i şer‘î etmedin murâbaha deyu bi-gayrı hakkın yirmi dört buçuk riyâlî guruşum dahi ahz u kabz etmekle taleb eylediğimde inkâr edicek işbu mâh-ı Zilka‘de’nin on beşinci günü dünkü gün mahmiye-i mezbûrede Mahmudpaşa Mahkemesi’nde hilâfeten müvellâ olan umdetü’l-müderrisîn Mevlânâ [57a] eş-Şeyh Mehmed Efendi b. Abdülkadir Efendi huzûrunda şühûd-ı udûl ile merkūm eş-Şeyh Ali muvâcehesinde isbât edip meblağ-ı mezbûru bana def‘ ve teslîme merkūm eş-Şeyh Ali üzerine hükm-i şer‘î lâhık olmuşidi el-hâletü hâzihî meblağ-ı mahkûmün-bih yirmi dört buçuk riyâlî guruşu merkūm eş-Şeyh Ali tamâmen bana def‘ ü teslîm edip ben dahi ahz u kabz eyledim min ba‘d mezbûr eş-Şeyh Ali üzerinde meblağ-ı mezbûra müte‘allik alâka ve hakkım kalmadığından mâ‘adâ mezbûr eş-Şeyh Ali ile târih-i kitâba gelince beynimizde vukū‘ bulan mu‘âmelâta müte‘allika âmme-i hukūk-ı ma‘lûme ve mechûle da‘vâsından mezbûr eş-Şeyh Ali’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d mezbûr eş-Şeyh Ali üzerinde bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î merkūm eş-Şeyh Ali dahi meclis-i şer‘de merkūm Abdullah Beşe mahzarında tav‘an ikrâr ve i‘tirâf edip ben dahi merkūm Abdullah Beşe’nin zimmetini husûs-ı mezkûra ve târih-i kitâba gelince beynimizde vukū‘ bulan mu‘âmelât ve ahz u i‘tâya müte‘allika âmme-i de‘âvâdan ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d mezbûr Abdullah Beşe üzerine sebeben mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene 1067.<br><br>Şühûdü’l-hâl: Hüseyin Çelebi b. Abdullah el-yesârî, İbrahim Çelebi b. Mustafa, Mehmed Çelebi b. Hasan, Davud Çelebi b. Ali, Osman Çelebi b. Mustafa, Hasan Çelebi b. Kanber ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o856"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>