﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 194<br>Hüküm no: 111<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Ağa b. Hasan’ın İbrahim Bey b. Bayram’da olan alacağını sulh yoluyla tahsil ettiği</b><br><br>Husûs-ı âti’z-zikrin mahâllinde ketb u tahrîri iltimâs olunmağın savb-ı şer‘den irsâl olunan İbrahim Efendi b. Mehmed mahmiye-i İstanbul’da merhûm ve mağfûrun-leh Sultân Bâyezid Câmi‘-i şerîfi kurbünde Yahnikapan mahallesinde sâkin Halil Ağa b. Hasan b. Sâdık nâm kimesnenin menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i nebevî eyledikde mezbûr Halil Ağa tarafından husûs-ı âti’l-beyâna vekîl olduğu zâtı ma‘rifet-i şer‘iye [ile] ârifân Ali Ağa b. el-Hâc Veli ve Hasan Ağa b. İbrahim nâm kimesneler şehâdetleriyle şer‘an sâbit olan kayınanası Fâtıma Hanım bt. Ali meclis-i ma‘kūd-ı mezbûrda sâbıkā Sivas vâlîsi olan <<mezbûr İbrahim Bey>> Vezîr Hasan Paşa hazretlerinin kethudâları olan fahrü’l-eşbâh ve’l-ekfâ İbrahim Bey b. Bayram mahzarında ikrâr-ı tâm ve takrîr-i kelâm edip bin yüz altı senesi Zilka‘de’sinde paşa-yı müşârün-ileyh Sivas vâlîsi, mezbûr İbrahim Bey paşa-yı müşârün-ileyhin kethudâları olmağla [36a] müvekkilim mezbûr Halil Ağa dahi müşârün-ileyh tarafından Sivas mütesellimi olup gider oldukda kapı harcı nâmıyla müvekkilim mezbûrun mezbûr İbrahim Bey bi-gayr-ı hakkın dört yüz elli guruşunu ahz u gasb <<kabz>> ve kendi mesârifine sarfla istihlâk etmekle meblağ-ı mezbûru bi’l-vekâle mezbûr İbrahim Bey’den bundan akdem taleb ve da‘vâ etdiğimde beynimizde nizâ‘-ı küllî vukū‘undan sonra muslihûn tavassut edip da‘vâ-yı mezkûremden mezbûr İbrahim Bey benimle iki yüz altmış guruşa sulh oldukda ben dahi bi’l-vekâle sulh-ı mezbûru kabûl ve bedel-i sulh olan meblağ-ı mezbûr iki yüz altmış guruşu bi’l-vekâle mezbûr İbrahim Bey yedinden bi’t-tamam ahz u kabz edip ba‘de’l-yevm ziyâde müdde‘âm olan yüz doksan guruşa müte‘allika âmme-i da‘vâdan bi’l-vekâle mezbûr İbrahim Bey’in zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb u tahrîr ba‘dehû ma‘an irsâl olunan Sarrâc el-Hâc Ebûbekir b. Abdurrahman ve Mehmed b. Mehmed ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’s-sâmin min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Fahrü’l-eşbâh Mehmed Bey b. Osman Paşa, Mehmed Ağa b. Abdullah …?, İsmail Ağa b. Kâtib Ömer Ağa, Mehmed Ağa b. İbrahim, el-Hâc Mustafa Ağa b. Ömer Ağa, Süleyman Ağa b. el-Hâc Ali, Murtaza Ağa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28526"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28528"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o880"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>