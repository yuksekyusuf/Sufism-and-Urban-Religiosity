﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 182<br>Hüküm no: 204<br>Orijinal metin no: [115-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe bt. Abdullah’ın ölen kocasının zimmetinde kalan mehir alacağının terekesinin beytülmâle intikal eden kısmından ödenmesine hükmedildiği</b><br><br>Havâss-ı aliyye kazâsına tâbi‘ Hasköy mahallâtından Ahmed Çelebi mahallesinde sâkin iken fevt olan Mehmed Bey b. Abdullah’ın zevce-i metrûkesi ve vârisesi olan Âişe bt. Abdullah nâm hâtun mahfil-i kazâda müteveffâ-yı mezbûrun muhallefâtının selâse erbâ‘ı beytülmâle âid olmağın Mahmiye-i İstanbul’da hâlen gümrük ve beytülmâl emîni olan kıdvetü’l-emâcid ve’l-ekârim Ali Ağa b. Abdullah tarafından muhallefât-ı mezbûrenin selâse erbâ‘ı da‘vâya vekîl olup şer‘an vekâleti sâbite olan fahrü’l-akrân İsmail Çelebi b. el-Hâc Yusuf mahzarında takrîr-i da‘vâ edip müteveffâ-yı mezbûr zimmetinde ma‘kūdun aleyh olan mehr-i müeccelinden on bin akçe hakkım olup müteveffâ-yı mezbûr hâl-i sıhhatinde ve huzûr-ı müslimînde on bin akçe mehr-i müeccel üzerine akd eylemişdir suâl olunup muhallefâtının selâse erbâ‘ından alıverilmek matlûbumdur dedikde, gıbbe’s-suâl ve akībe’l-inkâr mezbûre Âişe’nin sıdk-ı makāline mutâbık beyyine taleb olundukda udûl-i müslimînden olup mahalle-i mezbûre sâkinlerinden Mehmed Çelebi b. Mustafa el-İmâm ve Mehmed Halîfe b. İbrahim el-Müezzin li ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-hakīka müteveffâ-yı mezbûr Mehmed Bey hâl-i sıhhatinde bizim huzûrumuzda on bin akçe mehr-i müeccel üzerine akd eyledi biz bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde, ba‘de ri‘âyeti şerâ’iti’l-kabûl ve şehâdetleri hayyiz-i kabûlde vâkı‘a oldukdan sonra mezbûre Âişe meblağ-ı mezbûru zevci müteveffâ-yı mezbûrdan hâl-i sıhhatinde küllen ve ba‘zan ahz u kabz ve hibe eylemeyip vücûh-ı şer‘iyyeden bir vechile zimmetini ibrâ eylemediğine yemîn teklîf olundukda ol dahi ale’l-vechi’l-mes’ûl half billâhi’l-azîm edicek meblağ-ı mezbûru muhallefât-ı mezkûreden mezbûre Âişe’ye edâya tenbîh birle mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâlis ve’l-ışrîn min Saferi’l-hayr li sene semânin ve erba‘în ve elf.<br><br><br>Şuhûdü’l-hâl: ( ) </p>          <br><a title="Önceki sayfa" style="text-decoration:none" href="./ayrmetin.php?idno=23431"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23433"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>