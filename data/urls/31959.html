﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 558<br>Hüküm no: 551<br>Orijinal metin no: [80b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esma Kadın’ın görmeden satın aldığı altı adet mavna için Lüleci İbrahim Beşe’ye yaptığı altı bin kuruşunun satışın iptal edilmesi üzerine kendisine iadesine karar verildiği</b><br><br>6.000 guruş hüküm<br><br>Ma‘rûz<br><br>Medîne-i Üsküdar’a muzâfe Beylerbeyi nâm mahâlde sâkine merhûm Yusuf Efendizâde halîlesi demekle ârifesâhibe-i arzuhâl Esma Kadın bt. Abdullah tarafından husûs-ı âtîde vekîl olduğu zâtını ârifân Hafız Yusuf Ağa b. İbrahim ve es-Seyyid el-Hâc Yusuf b. Hüseyin şehâdetleriyle sâbit olan es-Seyyid Feyzullah b. Ömer nâm kimesne meclis-i şer‘-i münirde Lüleci İbrahim Beşe b. Ahmed nâm kimesne muvâcehesinde reisler kethudâsı hâzır olduğu hâlde mezbûr İbrahim Beşe bâ-hüccet yedinde mülkü olan Galata’da Eski Yağkapanı İskelesi’nde merbût altı aded mavnalarını gedikleriyle ma‘an işbu sene-i mübâreke Cumâdelûlâ’nın ikinci günü altı bin guruş semen tesmiyesiyle müvekkilem mezbûre Esma Kadın’a kezâlik bâ-hüccet bey‘ ol dahi zikr olunan mavnaları görmeden iştirâ ve semen-i merkūm altı bin guruşu ber-vech-i peşîn bâyi‘-i merkūm İbrahim Beşe’ye teslîm etdikden sonra sâlifü’z-zikr mavnaları bu esnâda gördükde beğenmeyip müvekkilem mezbûre için şer‘an hıyar-ı rü’yet olmağla bey‘-i mezkûru feshetmekle semen nâmıyla makbûzu olan meblağ-ı merkūm altı bin guruşu merkūm İbrahim Beşe’den bi’l-vekâle istirdâd murâdımdır deyü da‘vâ etdikde ol dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin mûcebince makbûzu olan meblağ-ı merkūm altı bin guruşu müvekkile-i mezbûre Esma Kadın için müdde‘î-i vekîl-i merkūma redd ü teslîme mezbûr İbrahim Beşe’ye tenbîh olunduğu İstanbul Mahkemesi’nden huzûr.<br><br>Fî-gurreti Şa‘bân sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31958"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31960"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b558"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>