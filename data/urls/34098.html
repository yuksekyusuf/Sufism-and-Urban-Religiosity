﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 370<br>Hüküm no: 191<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmeklik buğdayın özelliklerinin tespiti</b><br><br>Nân-ı azîze dâir<br><br>İstanbul kādısı fazîletli efendi<br><br>El-hâletü hâzihî zahîre anbarlarında mahlût hınta kalmayıp mevcûd olan zahîre müste’men tüccârından mübâya‘a olunmak Rusya hıntası ve Tekfurdağı ve mahâll-i sâireden bi’t-tertîb tevârüd etmekde olan râyic hıntasıyla atîk müdahhar bulunan erzenden ibâret olup bunların fiyatları tükenmiş olan zehâirden ziyâdece olduğundan bundan böyle işbu mevcûd zehâirden tabh olunacak nân-ı azîzin usûl-i sâbıkāya tatbîkan yüz yirmişer dirhem olarak tabhı takdîrinde cânib-i mîrîye hasârı müeddî olacağından bahisle müceddeden çaşni tutulmak lâzım geldiğini zahîre nâzırı ağa bâ-takrîr ifâde etmiş ve tarafınıza havâle olundukda lâzım gelenler ma‘rifetiyle tutulan numûneye göre nân-ı azîzin dirhemi el-hâletü hâzihî mer‘î olan dirhem üzere ibkā olunduğu hâlde tevzî‘ olunacak ecnâs-ı zehâir mübâya‘a olunan fiyat üzere bahâsını habbâzân esnâfı edâya kudret-yâb olamayacakları ve dûn bahâ takdîr olunsa Zahîre Hazînesi’ne hasârı müeddî olacağı tebeyyün etmiş olduğundan tutulan numûnenin sikkesine göre ta‘dîl ve tesviyesi menût-ı re’y-i âlî idüğü tarafınızdan i‘lâm olunmuş ve beher hafta Anbâr-ı âmireden sâlifü’z-zikr hıntaya yedişer bin beşer yüz keyl erzen ilâve olunarak fiyat-ı muhtelife üzere îcâb eden bahâsına göre tabh olunacak nân-ı azîzin beher doksan dirhemi dörder paraya olmak lâzım geleceği tutulan numûneden tebeyyün etmiş olduğu huzûr-ı hümâyûn-ı hazret-i mülûkâneye lede’l-arz numûnenin tebdîl ve tağyîr olunmayarak böylece sikkesi bozulmayıp tabh olunmasına dikkat olunmak üzere tanzîm ve tesviyesine irâde-i seniyye-i şâhâne ta‘allukuyla ol bâbda hatt-ı şerîf-i tâc-dârî levha-i zîb-i sudûr buyrulmuş ve numûne-i mezkûr tarafınıza gönderilmiş olmağla hatt-ı hümâyûn-ı şevket-makrûn-ı şâhâne mantûk-ı münîfi üzere bundan böyle tabh olunacak nân-ı azîz ber-minvâl-i muharrer tutulan numûnenin aynı olarak tabh ve i‘mâline ale’d-devâm dikkat ve hilâfı hareketten be-gāyet ictinâb ve mübâ‘adet olunmasını ağa-yı mûmâ-ileyhle bi’l-müzâkere iktizâ edenlere tenbîh ve tekîde mübâderet eyleyesin deyü<br><br>Fî 16 Ra sene 1244</p>          <br><a title="Önceki sayfa" style="text-decoration:none" href="./ayrmetin.php?idno=34097"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34099"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>