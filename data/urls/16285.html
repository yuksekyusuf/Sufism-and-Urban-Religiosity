﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 173<br>Hüküm no: 127<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa Vakfı’na ait icareteynli menzilin ferağ ve intikali</b><br><br>Medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Otakçıbaşı mahallesinde sâkine iken bundan akdem vefât eden Âişe Hatun bt. Mustafa’nın sadrî sagīr oğlu Mustafa b. Yusuf’un üvey vâlidesi ve tesviye-i umûruna kıbel-i şer‘den vasiyesi işbu râfi‘atü’l-kitâb Fâtıma Hatun bt. Abdullah meclis-i şer‘-i şerîf-i enverde takrîr-i kelâm <<edip>>ve ta‘bîr ani’l-merâm edip Mahmud Ağa Vakfı’ndan icâreteyn-i ma‘lûmeteyn ile müteveffât-ı mezbûrenin taht-ı tasarrufunda olup ba‘de vefâtihâ sagīr-i mezbûreye intikāl-i âdî ile intikāl edip medîne-i mezbûrda Arakıyyecibaşı mahallesinde vâki‘ ma‘lûmü’l-hudûd ve’l-müştemilât müteehhilîn odalarından bir bâb menzil harâba müşrif olup hâsılı harcına vefâ etmediğinden mâ‘adâ sagīr-i mezbûrun ta‘mîr ve termîmine mâl-ı müntakili dahi olmayıp nafaka ve kisveye eşedd-i ihtiyâcı olmağla menzil-i mezbûru ba‘de’l-müzâyede ve inkıtâ‘ı’r-ra‘be bedel-i misli ve ma‘rifet-i mütevellî ile âhara ferâğ ve bedeli istirbâh olmak sagīr-i mezbûr hakkında her vechle enfa‘ ve evlâ olmağla kıbel-i şer‘den bi’l-vesâye izin verilmek matlûbumdur vasiyye-i mezbûrenin kelimât-ı meşrûhası vâkı‘a mutâbıka idiği zeyl-i kitâbda muharrerü’l-esâmî Müslimîn haberleriyle [led]e’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi menzil-i mezkûru ba‘de’l-müzâyede ve inkıtâ‘ı’r-ra‘be bedel-i misli ve ma‘rifet-i mütevellî ile âhara ferâğ[a] vasiyye-i mezbûre Fâtıma Hatun’a izin vermeğin mâ-vaka‘a bi’t-taleb ketbolundu.<br><br>Fi’l-yevmi’s-sâdis min-Cemâziyelâhir li-sene selâsîn ve mi’e ve elf.<br><br>Şuhûdü’l-hâl: El-Hâc Mehmed Efendi b. İbrahim İmâm, Mustafa Çelebi b. Mehmed, İsmail Çelebi b. Derviş Ali, Mehmed Çelebi b. Halil, Osman Çelebi b. ( ) , Taşçı el-Hâc İbrahim b. Maksud, Osman Beşe b., es-Seyyid Mustafa b. Sefer, es-Seyyid Mehmed b. es-Seyyid Sefer.</p>          <br><a title="Önceki sayfa" style="text-decoration:none" href="./ayrmetin.php?idno=16284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o294"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>