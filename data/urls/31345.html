﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 503<br>Hüküm no: 591<br>Orijinal metin no: [88b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah Hanım bt. Mustafa’nın, yorgancı Mustafa b. Mehmed’e olan borcunu taksitle ödeyeceği</b><br><br>Beher mâh 15 guruşa te’cîl<br><br>Ma‘rûz<br><br>Yorgancı el-Hâc Mustafa b. Mehmed meclis-i şer‘-i münîrde Hâcegân-ı Dîvân-ı Hümâyûndan müteveffâ İsmail İsmetî Efendi zevcesi demekle arîfe ve zâtı ta‘rîf-i şer‘î ile mu‘arrefe olan Emetullah Hanım bt. Mustafa Efendi muvâcehesinde sadriye-i kebîre kerîmesi mu‘arrefetü’z-zât Hibetullah Hanım bt. el-merhûm el-mezbûr İsmail İsmetî Efendi hâzıra olduğu hâlde mezbûre Emetullah Hanım zimmetinde bin iki yüz on beş senesi Rebî‘ülâhirinde malımdan ve yedimden iştirâ ve kabz ve istihlâk eylediği bâ-feter-i müfredât yorgancı metâ‘ı semenlerinden alacak hakkım olan bin sekiz yüz elli guruşun bin iki yüz otuz guruşunu târih-i mezbûrdan beri ceste ceste bana edâ ve teslîm ve mâ‘adâ altı yüz guruşu hâlâ zimmetinde olmağla taleb ederim deyü da‘vâ eylediğimde ol dahi ber-vech-i muharrer müdde‘âmı bi-tamâmihî tâyi‘aten ve kat‘iyyen ikrâr u i‘tirâf ve meblağ-ı bâkī-i mezkûrun elli guruşunu dahi işbu meclis-i şer‘de bana def‘ ve teslîm edip mâ‘adâsı olan beş yüz yetmiş guruşu hâlen ve def‘aten edâya iktidârım yokdur deyü ber-vech-i âtî benden istimhâl etmekle ben dahi târih-i i‘lâmdan beher şehr hitâmında bana on beşer guruş verip ol vechile otuz sekiz ay tamamına değin meblağ-ı merkūmu muksitan edâ ve îfâ etmek üzere dâniyem mezbûre Emetullah Hanım’ı rızâmla imhâl ve te’cîl eylediğimde ol dahi ber-vech-i meşrûh üzere muksitan ve müeccelen edâya müte‘ahhide oldukdan sonra kerîmesi hâzıra-i mezbûre Hibetullah Hanım dahi vâlidesi mezbûrenin bana deyni olan meblağ-ı müeccel-i bâkī-i mezbûra tarefeynden bi’l-emr ve’l-kabûl kefâlet-i mutlaka-yı sahîha-i şer‘iyye ile kefîl ve zâmine olup ve mezbûre Hibetullah Hanım’ın malı olmak üzere yedimde vedî‘a olan bir çekmece sa‘atimi ma‘rifet-i şer‘le teslîm ol dahi ahz u kabz eyledi deyü mezbûr el-Hâc Mustafa’nın sâdır olan bi’l-cümle takrîr-i meşrûhunu mezbûre Emetullah Hanım ile kerîmesi hâzıra-i mezbûre Hibetullah Hanım’dan her biri tasdîk eylediği İstanbul Mahkemesi’nde tescîl ve huzûr-ı âlîlerine i‘lâm olundu.<br><br>Fî-5 min-Zilka‘de sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>