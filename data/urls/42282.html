﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 176<br>Hüküm no: 176<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kalemzade Mustafa Ağa varislerinin alacak davalarının reddedilmesi</b><br><br>Bâ-hatem-i hazret-i efendi,<br><br>Ma‘rûz,<br><br>Derûn-ı arzuhâlde mezkûrü’l-ism müteveffâ Kalemzâde Mustafa Ağa b. Mehmed’in verâseti zevce-i metrûkesi Zeliha Hatun ile sulbî kebîr oğlu Mehmed Emin ve sulbiye kebîre kızları ve Âişe ve Emetullah’a münhasıra olup ba‘dehu mezbûre Zeliha Hatun dahi fevt olup verâseti sadrî oğlu Mehmed Emin’e münhasıra olup ba‘dehu mezbûr Mehmed Emin dahi fevt ve verâseti li-ebin kız karındaşları mezbûretân Âişe ve Emetullah’a münhasıra olup mezbûre Emetullah dahi fevt olup verâseti zevc-i metrûku Mustafa Ağa b. Bîzebân Osman ile sadrî sagīr oğlu Mehmed Emin ve sadriye sagīre kızı Hadice’ye münhasıra olup ba‘dehâ sagīrân-ı mezbûrân dahi müte‘âkiben fevt olmalarıyla verâsetleri babaları mezbûr Mustafa Ağa’ya münhasıra olduğu ba‘de’t-tahakkukı’ş-şer‘î sâhibey-i arzuhâl mezbûr Mustafa Ağa asâleten ve mezbûre Âişe’nin sâbitü’l-vekâle vekîli olan Şerife Emine vekâleten meclis-i şer‘-i enverde İskemleci Mustafa Ağa b. Mehmed b. Mustafa tarafından husûs-ı âti’l-beyânda vekîl-i müseccel-i şer‘îsi el-Hâc Mustafa Ağa muvâcehesinde mûrisimiz müteveffâ-yı mezbûr Kalemzâde Mustafa Ağa hayatında bin yüz otuz altı ve otuz yedi senelerinde uhde ve iltizâmında olan Karlıili sancağında vâki‘ Drağmeş ve tevâbi‘i mukāta‘asını zabt ve ta‘şîre tarafından müvekkil-i mezbûr İskemleci Mustafa Ağa’yı tarafından tevkîl etmekle müvekkil-i mezbûr dahi mukāta‘a-i mezbûrenin mahsûlâtından ve âhara bey‘ ve teslîm eylediği a‘şâr-ı şer‘iyyesinden cem‘an dört bin doksan dokuz guruş kabz edip hattâ otuz yedi senesi Recebi’nin on yedinci günü müfettiş-i evkāf huzûrunda işbu i‘lâm mantûkunca dört bin doksan dokuz guruş kabzını ikrâr dahi etmişken kable’l-ahz mezbûr Kalemzâde Mustafa Ağa fevt olup ber-vech-i muharrer münâsahaten bize mevrûs olmağla taleb ederiz deyü da‘vâ etdiklerinde vekîl-i mezbûr ber-vech-i muharrer müdde‘âlarını ve mazmûn-ı i‘lâm-ı mezkûru külliyen münkir olup Kalemzâde Mustafa Ağa dahi otuz yedi târîhinden fevti târîhi olan altmış iki sene gelince hayatında yirmi dört sene ve ba‘dehu müdde‘iyân-ı mezbûrân dahi işbu i‘lâm târîhine gelince on sene ki cem‘an otuz dört sene müvekkil-i mezbûr İskemleci Mustafa Ağa ile İsanbul’da sâkinler olup bu kadar müddetde da‘vâ etmeyip bilâ-özr sükût ve terk-i da‘vâ etdiklerini müdde‘iyân-ı mezbûrân mukırr u mu‘terif olup ve hâlâ Şeyhülislâm-ı sellemehü’s-selâm hazretlerinden istiftâ olundukda “Zeyd Amr ile bir kasabada on beş sene sâkin olup Zeyd bu müddetde bilâ-özr sükût etdikden sonra Zeyd fevt olup veresesi dahi Amr ile ol kasabada yirmi sene sâkinler olup verese bu müddetde bilâ-özr sükût etmişler iken hâlâ verese sinîn-i mezbûreden mukaddem Zeyd’in zimmetinde şu kadar akçe hakkı vardır deyü Amr’dan da‘vâ eyleseler bilâ-emr mesmû‘a olur mu? Cevâb-ı bâ-savâblarında olmaz “ deyü buyurulmağın müdde‘iyân-ı mezbûrân husûs-ı mezkûr için müvekkil-i mezbûr İskemleci Mustafa Ağa’ya bî-vech mu‘ârazadan men‘ olundukları huzûr-ı âlîlerine i‘lâm olundu.<br><br>Fî-gurreti Ramazani’l-mübârek sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>