﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 499<br>Hüküm no: 449<br>Orijinal metin no: [84b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mıgırdıç v. Abraham ve eşinin, İbrahim Ağa b. Ömer ve eşi ile 600 guruşa sulh olduğu</b><br><br>600 guruşa sulh ve menzil ferâğı<br><br>Ma‘rûz<br><br>Kendiden asîl ve zevcesi Emine bt. el-Hâc Ahmed nâm hatun tarafından husûs-ı âtîde vekîl olduğu zât-ı mezbûreyi ârifân Mehmed Şâkir Efendi b. Mehmed ve Ahmed Ağa b. Salih nâm kimesneler şehâdetleriyle sâbit olan sahib-i arzuhâl es-Seyyid el-Hâc İbrahim Ağa b. es-Seyyid Ömer bi’l-ma‘iyye rü’yete me’mûr nezâret-i hazret-i şeyhülislâm-ı sellemehü’s-selâmîde âsûde evkāf müfettişi müderrisîn-i kirâm-ı zevi’l-ihtirâmdan Meşreb Efendi hafîdi fazîletlü Mehmed Ârif Efendi tarafından mürsel Kâtib Hasan Efendi dâ‘îleri ma‘iyyetiyle akd olunan meclis-i şer‘-i münîrde derûn-ı arzuhâlde mezkûru’l-isim Derzi Mıgırdıç v. Abraham zimmî muvâcehesinde mersûmun zevcesi şahsı mu‘arrefe Oskohi bt. Mardiros Nasrâniye ile nezâret-i hazret-i müşârün-ileyhde âsûde evkāfdan İstanbul’da Sultân Selim nezdinde Çukurbostan derûnunda kâin merhûm Hatîb Muslihiddin Mustafa Efendi Câmi‘-i Şerîfi Vakfı’nın bi’l-meşrûta mütevellîsi Şerife Fâtıma Hanım bt. Mehmed tarafından mürsel vekîli câbî-i vakf Mahmud Efendi b. İsmail hazır olduğu hâlde mersûm Mıgırdıç zimmî ile kayınanası Şanzar bt. Ağyazar Nasrâniye vakf-ı mezkûr müstagallâtından İstanbul’da Gedikpaşa Hamamı külhânı karşısında kâin ma‘lûmü’l-hudûd bir bâb menzillerini bin iki yüz otuz yedi senesi Zilhicceti’ş-şerîfe gurresinde zevcem müvekkilem <<mezbûre>> mersûmeye ferâğ eder oldukda yalnız mersûm Mıgırdıç zimmînin benim kendi mâlımdan kabz eylediği bin guruşu her ne zaman bana <<red>> eder ise müvekkilem mersûmedahi menzil-i mezkûru mesfûrâna geri red ve ferâğ etmek şartıyla bâ-re’y-i mütevellî vefâen ferâğ ve tefvîz ve teslîm eylediğinde ol dahi şart-ı mezkûr ile tefevvüz ve kabûl ettikden sonra mersûme Şanzara Nasrâniye bundan akdem hâlike olup menzil-i mezkûrdan mutasarrıfe olduğu nısf hissesi sadriye kızı hâzıra-i mersûme Oskohi Nasrâniyeye âdiyen intikāl etmekle deyn-i meblağ-ı mezkûr bin guruşu bana edâ ile menzil-i mezkûru tahlîse mersûm Mıgırdıç zimmîye tenbîh olunmak matlûbumdur deyü da‘vâya tesâddî eylediğimde mersûm Mıgırdıç zimmî meblağ-ı mezbûr bin guruşu târih-i mezkûrda vech-i meşrûh üzre iktirâzını kendi bi’n-nefs menzil-i mezkûru dahi şart-ı mezkûr ile ferâğ eylediklerini zevce-i hâzıra-i mersûme ile ma‘an ikrâr ve tasdîk edip ancak ben meblağ-ı mezbûr için târih-i mezkûrdan beri bilâ-devr murâbaha nâmıyla altı yüz altmış sekiz guruş vermişdim deyü inkârıma mukārin da‘vâ ve ol vechile beynimizde ba‘de’l-münâza‘a beynimiz ıslâh olunup ben meblağ-ı merkūm bin guruş müdde‘âmdan mersûm Mıgırdıç zimmî ile bi’t-tav‘ ve’r-rızâ altı yüz guruş bedel-i medfû‘ ve makbûza sulh ve menzil-i mezkûru bâ-re’y-i mütevellî mersûm Mıgırdıç zimmî ile zevcesi hâzıra-i mersûme Oskohi Nasrâniyeye nısfiyet üzre bi’l-vekâle ferâğ ve tefvîz ve vech-i lâyıkı üzre teslîm eylediğimde ol dahi sulh-ı mezkûru kabûl ve menzil-i mezbûru dahi ikisi ma‘an ber-vech-i meşrûh tefevvüz ve tesellüm ve kabûl etmeleriyle bi’l-cümle husûs-ı mezkûra ve sâir cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik deyü asîl ve vekîl-i mezbûr es-Seyyid el-Hâc İbrahim Ağa’nın bi’l-cümle takrîr-i meşrûhunu mersûm Mıgırdıç zimmî ile zevcesi hâzıra-i mersûme Oskohi Nasrâniyeden her biri tasdîk ve mütevellî vekîli hâzır-ı merkūm dahi menzil-i mezkûru ber-vech-i muharrer zevcân-ı mesfûrânın nısfiyet üzre tasarruflarını bi’l-vekâle re’y edip külliyyen kat‘-ı nizâ‘ eyledikleri İstanbul Mahkemesi’nden huzûr.<br><br>Fî 27 min-Z sene 1242<br><br>[Beyaz Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=33875"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33877"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b499"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>