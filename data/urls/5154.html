﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 247<br>Hüküm no: 230<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Türkmen tâifesinden Yakub b. el-Hâc Ömer ile Bursa’da kassam-ı askerî olan Osman Efendi’nin aralarındaki alacak davasında sulh oldukları</b><br><br>Sulh.<br><br>Mahmiye-i İstanbul’da Vâlidehanı’nda müsâfiren sâkin Türkmen tâifesinden Ya‘kub b. el-Hâc Ömer nâm kimesne meclis-i şer‘-i hatîr-i lâzımü’t-tevkīrde bin yüz otuz dokuz senesinde medîne-i Bursa’da kassâm-ı askerî olan hâfızü’l-kitâb fahrü’l-müderrisîni’l-kirâm Osman Efendi b. el-müvellâ el-müfahham Abdullah Efendi mahzarında ikrâr-ı tâm ve takrîr-i kelâm edip müşârun-ileyh Osman Efendi sene-i mezbûrede medîne-i mezkûrede kassâm-ı askerî iken babam el-Hâc Ömer b. el-Hâc Süleyman târih-i mezbûrda vefât edip mezbûr Osman Efendi terekesini tahrîr ve hâric ez-defter bi-gayr-ı hakkın yüz seksen guruş ile yüz guruş kıymetli bir kula kısrağımı gasben ahz u kabz etmekle meblağ-ı mezbûr yüz seksen guruş ile mârru’z-zikr kısrağın aynı mevcûd ise aynını müstehleke ise kıymet-i şer‘iyyesini müşârun-ileyh Osman Efendi’den taleb ve da‘vâ eylediğimde müşârun-ileyh Osman Efendi inkâr etmekle ben dahi müdde‘âmı isbât sadedinde olup beynimizde nizâ‘-ı küllî cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden beni an-inkâr müşârun-ileyh Osman Efendi ile yirmi guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yirmi guruşu mûmâ-ileyh Osman Efendi yedinden tamamen ahz u kabz edip husûs-ı mezbûra müte‘allika âmme-i da‘vâ ve kâffe-i mütâlebâtdan müşârun-ileyh Osman Efendi’nin zimmetini ibrâ-i âm ile ibrâ ve iskāt eylediğimde ol dahi bedel-i sulh deyü bana medfû‘u olan meblağ-ı mezkûra müte‘allika âmme-i da‘vâdan benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 13 Cumâdelâhire sene [1]143.<br><br>Şuhûdü’l-hâl: Hüseyin Efendi b. Mehmed, Mehmed Ağa b. Mehmed kethüdâ-yı muhzırân, Mehmed Çelebi b. Abdullah tahtacı, Kādızâde İbrahim Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5153"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5155"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o715"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>