﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 614<br>Hüküm no: 1220<br>Orijinal metin no: [119a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Memi Reis b. Abdullah’ın, Malkoç Bey b. Abdullah’ı dövmediği</b><br><br>Üsküdar mahallâtından mahalle-i Ma‘mûre’den olup Dergâh-ı âlî yeniçerilerinden Malkoç Bey b. Abdullah tarafından husûs-ı âti’z-zikri da‘vâya vekîl olduğu zevcesi Ayşe bt. Bekir nâm hâtun meclis-i şer‘de işbu bâ‘isü’s-sicil yine mahalle-i mezbûreden Memi Reis b. Abdullah mahzarında da‘vâ edip müvekkilim ve zevcim mezbûr Malkoç Bey nâm kimesneyi gece ile mezbûr Memi Reis darb u let edip elân sâhib-i firâşdır şer‘le görülmesin taleb ederim deyicek vâki‘ hâl mezbûrdan bi’l-muvâcehe suâl olundukda inkâr edip müdde‘î-i mezbûreden da‘vâsına muvâfık beyyine taleb olundukda beyyineden izhâr-ı acz etmeğin merkūma yemîn verildikden sonra mezbûr Memi Reis merkūm Malkoç Bey’in ve benim keyfiyet-i hâlimiz ahâlî-i mahalleden tefahhus olunsun alâ vukū‘ihi muharrer olunsun deyicek ahâlî-i mahalleden olup Dergâh-ı âlî yayabaşılarından Mustafa Subaşı b. Abdülmennân ve Dergâh-ı âlî bevvâblarından fahrü’l-akrân Ahmed Bey b. Abdülmüste‘ân ve Evranos Bey b. Abduddeyyân ve Pîrî Bey b. Abdurrahman b. Receb ve İbrahim Bey b. Kasım el-cündî ve Süleyman Çelebi b. Mürüvvet ve Halil b. Haydar ve Mehmed b. Abdullah ve Sinan b. Abdullah ve el-Hâc Keyvan b. Abdullah ve Ali b. Abdullah ve dahi cemm-i gafîr ve cem‘-i kesîr meclis-i şer‘a hâzırûn olup merkūm reis kendi hâlindedir şürb-i hamr ettiğin ve sarhoşluğun görmedik, iyi adamdır, kemliğini görmedik ammâ merkūm Malkoç Bey fısk ile mukayyeddir aslâ hâlî gezmez ve yine darb u let olunduğu gece sarhoş idi dedikleri kayd olundu. Hurrire fî evâhiri Rebî‘ilevvel sene elf.<br><br><br>Şuhûdü’l-hâl: Resûl Efendi b. Mustafa, Abdurrahman b. Pîrî, Veli Dede b. Himmet, Mehmed b. Behrâm, Hüseyin b. Behrâm, Hasan b. Sâdık ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=52149"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52151"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b614"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o685"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>