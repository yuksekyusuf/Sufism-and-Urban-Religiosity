﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 425<br>Hüküm no: 546<br>Orijinal metin no: [111a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aşçı Halil’in, Teberdar Hasan Ağa aleyhindeki alacak davasının reddedilmesi</b><br><br>Ma‘rûz,<br><br>Sâhib-i arzuhâl Aşçı Halil mahfil-i şer‘iyyâtda derûn-ı arzuhâlde mezkûrü’l-ism Teberdâr Hasan Ağa muvâcehesinde ben ücret ile hizmet eder makūle olup bin yüz altmış dokuz senesi Muharremi gurresinden yetmiş senesi Şevvâli gāyetine gelince mezbûr Hasan Ağa’ya Traboliçe’de talebiyle ücret kavlinsiz yirmi iki [ay] hizmet edip müddet-i mezkûrede lâzım gelen ecr-i mislimi mezbûr Hasan Ağa’dan hâlâ taleb ederim deyü da‘vâ etdikde ol dahi cevâbında on altı ay hizmetini ikrâr mâ‘adâ müdde‘âsını inkâr etmekle talebiyle ba‘de’t-tahlîfi’ş-şer‘î müdde‘î-i mezbûra ücreti mukābelesinde bundan akdem bi’d-defa‘ât ecr-i mislinden ezyed kendüye [111b] yüz elli guruş def‘ ü teslîm, ol dahi yedinden ahz u kabz edip müdde‘î-i mezbûr Halil meblağ-ı mezbûr yüz elli guruşu ber-vech-i muharrer yedinden ahz u kabz eylediğini bin yüz yetmiş bir senesi Ramazanı’nın yirminci günü Safiye Sultan sarayında ikrâr ü i‘tirâf dahi etmiş idi deyü ba‘de’d-def‘ ve’l-inkâr dâfi‘-i mezbûr Hasan Ağa def‘-i mezbûrunu ba‘de’t-ta‘dîl ve’t-tezkiye adâletleri zâhir olan Aşçıbaşı es-Seyyid Hasan Ağa b. es-Seyyid Yusuf ve Mehmed b. Ali nâm kimesneler şehâdetleriyle muvâcehesinde ba‘de’l-isbât ber-vech-i muharrer kabzını sâbit meblağ-ı mezbûr yüz elli guruşu müddet-i mezkûrda lâzım gelen hizmetinin ecr-i misline müsâvî olduğu müte‘ayyin olmağın mûcebiyle müdde‘î-i mezbûr Halil husûs-ı mezkûr için mezbûr Hasan Ağa’ya bî-vech mu‘ârazadan men‘ olunduğu huzûr-ı âlîlerine i‘lâm [olundu.]<br><br>Fî 21 Safer sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>