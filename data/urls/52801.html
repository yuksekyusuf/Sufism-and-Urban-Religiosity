﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 139<br>Hüküm no: 199<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da Keresteci Yasef’in alacağının Çengelköy’de ikamet eden Maryore bt. Yorgi’den tahsil edilmesi</b><br><br>Ma‘rûz,<br><br>İstanbul’da Keresteci Yasef hasmı Üsküdar’a tâbi‘ Çenger karyesinde sâkine zâtı vech-i şer‘î üzere mu‘arrefe olan Maryore bt. Yorgi nâm Nasrâniye muvâcehesinde yedinde olan temessük mantûkunca cihet-i deyn-i şer‘îden dört yüz seksen guruş mezbûre Maryore ile dâmadı gāib ani’l-meclis Bakkal Yorgi nâm zimmîden ber-vech-i iştirâk hakkımın elli guruşunu mezbûrân yedlerinden mukaddemâ ahz u kabz edip bâkī dört yüz otuz guruş hakkım kalmağla meblağ-ı bâkī-i mezbûr dört yüz otuz guruşdan herbiri âharın zimmetine lâzım gelen meblağa emr [ve] kabûlü hâviye vekâlet-i sahîha-i şer‘iyye ile kefîl ve zâmin olmalarıyla meblağ-ı bâkī-i mezbûr dört yüz otuz guruş hakkımı bi’l-asâle ve bi’l-kefâle mezbûre Maryore’den taleb ederim deyü da‘vâ ettikte mezbûre Maryore cevâbında meblağ-ı bâkī-i mezbûr dört yüz otuz guruşu bi’l-asâle ve bi’l-vekâle deynimdir deyü bi-tav‘ihâ ikrâr u i‘tirâf etmeğin mûcebince meblağ-ı mezkûr dört yüz otuz guruşu asâlet ve kefâletine binâen müdde‘î-i mezbûra edâ ve teslîme mezbûre Maryore Nasrâniyeye tenbîh olunduğu Üsküdar’da ba‘de’t-tescîl huzûr-ı âlîlerine i‘lâm olundu bâkī fermân men lehu’l-emrindir.<br><br>Fî-gurreti-Zilhicce sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52800"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52802"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o274"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>