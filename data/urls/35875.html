﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 304<br>Hüküm no: 200<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zekiye Hanım’ın ketenci mağazasını Kaznikoğlu Mehmed Ali Cemal’e satması ve Mehmed Ali Cemal’in zimmetini ibrâ etmesi</b><br><br>Kettâncı gediği<br><br>Kezâlik mahmiye-i İstanbul’da Şehzadebaşı civârında Kalenderhâne mahallesinde sâkine zâtı ta‘rîf-i şer‘î ile mu‘arrefe olan Hâcce Zekiye Hanım bt. el-Hâc İbrahim meclis-i şer‘-i şerîf-i enverde bâ‘isü’l-kitâb Kıznikoğlu sagīr Mehmed Ali Cemal’in pederi ve velîsi umûr-ı ticâret üçüncü meclisi a‘zâsından rif‘âtlü Yusuf Efendi b. Abdullah tarafından husûs-ı âti’l-beyânda tasdîka vekîl-i şer‘îsi teba‘adan Halil Ağa b. Hüseyin mahzarında kettâncı esnâfının kethüdâsı Mustafa Efendi b. Hasan tarafından mürsel vekîli Yiğitbaşı es-Seyyid Ahmed Ağa b. İsmail hâzır olduğu hâlde ikrâr-ı tâm ve takrîr-i kelâm edip mahmiye-i mezkûrede Kettâncılar çarşısında cânib-i yeminde vâki‘ ma‘lûmü’l-hudûd dokuzuncu bir bâb kettâncı mağazası derûnunda mevcûd beyne’l-esnâf gedik ta‘bîr olunur âlât-ı lâzime-i ma‘lûme akd-i âti’z-zikrin sudûruna değin yedimde olup bin iki yüz elli iki senesi Cumâdelâhiresi’nin on beşinci günü târihiyle müverrah işbu bir kıt‘a sûret ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca yedimde müstakillen mülk ve hakkım olmağla ben ber-minvâl-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile semen-i misli idüğü bi’l-ihbâr mütehakkık olan on beş bin guruşa sagīr-i mezbûr Mehmed Ali Cemal için pederi müvekkil-i mûmâ-ileyh Yusuf Efendi’ye bey‘ ve temlîk ve teslîm eylediğimde ol dahi ber-vech-i muharrer sagīr-i mezbûr için bi’l-velâye iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm on beş bin guruşun mutâlebesine müte‘allika da‘vâdan sagīr-i mezbûr Mehmed Ali Cemal’in zimmetini ibrâ-yı sahîh-i şer‘î ile ibrâ vü ıskāt eylediğimde müvekkil-i mûmâ-ileyh Yusuf Efendi dahi bi’l-velâye ibrâ-ı mezkûrumu kabûl edip fîmâ-ba’d âlât-ı gedik-i mezkûrde benim aslâ ve kat‘â alâka ve medhalim kalmayıp sagīr-i mezbûr Mehmed Ali Cemal’in mülk-i müşterâsı ve hakk-ı sırfı olmuşdur dedikde gıbbe.<br><br>Fî 22 Receb sene 1279<br><br>Şuhûdü’l-hâl: Muhzır Süleyman Ağa b. ( ), Muhzır Mustafa Ağa b. ( ), Muhzır Şakir Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35874"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35876"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b304"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>