﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 126<br>Hüküm no: 97<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçükayasofyalı Mehmed Ağa’nın kölesi Hasan’ın hürriyetini ispat etmesi</b><br><br>Ma‘rûz,<br><br>Sâbıkā rıkka inkıyâdını mu‘terif olup kıbel-i şer‘den ber-vech-i âtî da‘vâya me’zûn olan orta boylu, kara kaşlı, sarı ela gözlü sâhib-i arzuhâl Hasan nâm gulâm derûn-ı arzuhâlde ismi mezkûr zu‘amâdan Küçükayasofyalı Mehmed Ağa b. Abdullah b. Abdullah’ın tarafından husûs-ı âti’l-beyânda husûmet ve redd-i cevâba vekâleti sâbit olan Çukadâr Süleyman b. Ebubekir ile mahfil-i şer‘iyyâtda bi’t-terâzî terâfu‘larında ben vilâyet-i Anadolu’da Çıldır eyâletinde vâki‘ Ahıska kazâsı kurâlarından Büyükcanbâz nâm karye sâkinlerinden Kumşekeroğlu? Osman b. Ali’nin firâşından hâsıl ve zevce-i menkûhası olan hürretü’l-asl Fâtıma bt. Ebubekir’den mütevellid olup bana ve ebeveynime kat‘an rıkk târî olmamış hürrü’l-asl iken müvekkil-i mezbûr Za‘îm Mehmed Ağa sekiz aydan beri abd-i memlûkü olmak üzere bana bi-gayr-ı hakkın vaz‘-ı yed eder. Suâl olunup müvekkil-i mezbûrun benden kasr-ı yedine tenbîh olunmak murâdımdır deyü da‘vâ etdikde vekîl-i mezbûr cevâbında müvekkilim mezbûr Mehmed Ağa işbu mevsûf-ı mezbûr Hasan’ı târîh-i i‘lâmdan sekiz ay mukaddem mahmiye-i mezbûrede Esir Pazarı’nda Attâr Esirci Mehmed nâm kimesneden yedinde Gürciyyü’l-asl abd-i memlûkü olmak üzere iki yüz on guruş semen-i medfû‘ ve makbûza iştirâ ve kabz edip mülk-i müşterâsı olmak üzere hâlâ vaz‘-ı yed eder deyü müvekkil-i merkūm Mehmed Ağa’nın vaz‘-ı yedini ikrâr ve ber-vech-i muharrer hürriyetini bi’l-vekâle ba‘de’l-inkâr mevsûf-ı mezbûr Hasan ber-vech-i muharrer da‘vâsını lede’t-tezkiye şehâdetleri makbûle olan Ahıska ahâlîsinden olup medîne-i Üsküdar’da Vâlide Sultan Medresesi’nde sâkin talebe-i ulûmdan el-Hâc Salih Efendi b. Ahmed ve Ebubekir Efendi b. Mehmed nâm kimesneler şehâdetleriyle muvâcehesinde vech-i şer‘î üzere isbât etmeğin mûcebiyle mevsûf-ı mezbûr Hasan’ın hürriyetine ba‘de’l-hükm sebîli tahliye olunduğu huzûr-ı âlîlerine i‘lâm olundu.<br><br>Fî-selhi Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42202"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42204"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>