﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 483<br>Hüküm no: 409<br>Orijinal metin no: [92a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa vefat ettiğinden, terekesinin hanımıyla kızına intikal ettiği</b><br><br>Husûs-ı âti’l-beyanın mahâllinde istimâ‘ ve tahrîri için savb-ı şer‘-i enverden mezûnen Mevlânâ Şeyh Ahmed Efendi irsâl olunup ol dahi mahmiye-i İstanbul’da Seydi Ömer mahâllesi sükkânından olup diyâr-ı Acem’de Tebriz Mimarı Mehmed Ağa b. Abdullah’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde işbu bâ‘isetü’l-kitâb Şerîfe Hadîce Hatun bt. mezbûr Mehmed Ağa b. Abdullah’ın zevci ve tarafından husûs-ı âti’l-beyanda vekîl olduğu zât-ı mezbûreyi ma‘rifet-i şer‘iyye ile ârifân Balizâde es-Seyyid Mustafa b. el-merhûm Mehmed Efendi ve Müezzin Abdullah Efendi b. Osman şehâdetleriyle mahzar-ı hasm-ı câhidde sâbit ve sübût-ı vekâletine hükm-i şer‘î lâhık olan es-Seyyid Halil Efendi b. İsmail meclis-i şer‘-i şerîf-i enverde mezbûr Mehmed Ağa’nın zevcesi olup zâtı İsmail Ağa b. Abdullah ve mezbûr Müezzin Abdullah Efendi b. Osman ta‘rîfleriyle mu‘arrefe olan Âişe Hatun bt. Ömer mahzarında bi’l-vekâle üzerine da‘vâ ve takrîr-i kelâm edip mezbûre Âişe Hatun’un zevci ve müvekkilem mezbûrenin babası olan mezbûr Mimar Mehmed Ağa b. Abdullah târîh-i kitâb senesi Muharremü’l-haram gurresinde zikr olunan Tebriz’den gelirken Kızıldağ’da mecrûh olup medîne-i Revan’da Paşa Sarayı kurbünde fevt olmağla verâseti zevce-i menkûha-i metrûkesi mezbûre Âişe Hatun ile sulbiye kebîre kızı müvekkilem mezbûre Şerîfe Hadîce Hatun’a münhasıra olmağla müteveffâ-yı mezbûrun terekesinden müvekkile-i mezbûrenin hisse-i şer‘iyye-i ma‘lûmesini taleb eylediğimde mezbûre Âişe Hatun cümle terekesine bi-gayrı hakkın vaz‘-ı yed eder, suâl olunsun dedikde gıbbe’s-suâl mezbûre Âişe Hatun cevâbında mezbûr Mehmed Ağa’nın zevcesi olmağla eşyâsına vaz‘-ı yedini ikrâr lâkin mezbûr Mehmed Ağa’nın ber-vech-i mübeyyen fevtini inkâr edicek, müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden Dergâh-ı âlî cebecilerin birinci bölüğüne mahsûs oda neferâtından ve târîh-i mezbûrda Revan’da olup hâlâ oda-i mezbûrede sâkin Mehmed Beşe b. Receb ve İbrahim Beşe b. Ahmed li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka mezbûr Mimar Mehmed Ağa b. Abdullah b. Abdullah târîh-i kitâb senesi Muharremü’l-haramı gurresinde medîne-i Revan’da Paşa Sarayı kurbünde fevt olmağla biz cenâzesine hâzır olup huzûrumuzda defnolundu, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr mahâllinde tahrîr ba‘dehû ma‘an mürsel Çukadâr Ali b. Hasan ve Ahmed Beşe b. Hasan ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 15 min-Şa‘bân sene 1143.<br><br>Şuhûdü’l-hâl: Balizâde es-Seyyid Mustafa b. el-merhûm Mehmed Efendi, Bölük Ağası Süleyman Ağa b. Mehmed, el-Hâc Mehmed b. Abdullah, el-Hâc Hüseyin b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=38213"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38215"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b483"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>