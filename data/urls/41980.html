﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 438<br>Hüküm no: 450<br>Orijinal metin no: [109a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eğin ahalisinden İshak Ağa b. İbrahim’in İbrahim Ağa b. Mehmed’den aldığı borcu ödeyeceğine dair taahhüdü</b><br><br>Fi’l-asl vilâyet-i Anadolu’da Eğin kasabası ahâlîsinden olup mahmiye-i İstanbul’da Kadırga limanı kurbünde müsâfiren sâkin İshak Ağa b. İbrahim b. Abdurrahman nâm kimesne mahmiye-i mezbûrede meclis-i şer‘-i hatîrde mahmiye-i mezbûrede Âişe Sultân mahâllesi sâkinlerinden işbu bâ‘isü’l-vesîka İbrahim Ağa b. el-Hâc Mehmed mahzarında ikrâr ve takrîr-i kelâm edip mezkûr İbrahim Ağa kendi malından bana altı yüz elli guruş idâne ve teslîm ben dahi istidâne ve kabz edip meblağ-ı mezbûr altı yüz elli guruşu merkūm İbrahim Ağa’ya zimmetimde lâzımü’l-edâ ve vâcibü’l-kazâ deynim olmağın meblağ-ı mezbûru târîh-i kitâbdan yüz seksen bir gün tamâmına değin edâya ta‘ahhüd eyledim dedikde gıbbe’t-tasdîkı’ş-şer‘î mezbûr İshak Ağa meclis-i mezkûrda Ali Ağa b. Veli mahzarında i‘âde-i kelâm edip eğer meblağ-ı mezbûru müddet-i mezkûre tamâmına değin edâ etmezsem vilâyet-i Anadolu’da Eğin kazâsına tâbi‘ İrik nâm karyede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât çiftlik ta‘bîr olunur mülk menzilimin nısfı benim mülküm ve nısf-ı âharı karındaşım Ömer Ağa’nın mülkü olmağla çiftlik-i mezbûrda olan nısf hisse-i şâyi‘amı semen-i misliyle âhara bey‘ ve kabz-ı semene ve semeninden deyn-i mezbûru merkūm İbrahim Ağa’ya edâya ve fazla kalırsa bana îsâle mezbûr Ali Ağa’yı tarafımdan vekîl [ve] nâib-i menâb nasb u ta‘yîn eyledim dedikde ol dahi ber-vech-i muharrer vekâlet-i mezbûreyi kabûl ve hidemât-ı lâzimesini edâya ta‘ahhüd etmeğin hâzirûn bi’l-meclis olan karye-i mezbûre sükkânından Ahmed Beşe b. İbrahim ve Divriği kazâsına tâbi‘ Burunsuz karyesinden Bayram Ağa b. Mahmud ve Ali Ağa b. Veli nâm kimesneler ve Eğin kasabasından Manaksar v. Hanem merkūm [109b] İbrahim Ağa’nın mezbûr İshak Ağa zimmetinde ber-vech-i muharrer hakkı olan meblağ-ı mezbûr altı yüz elli guruşa her birimiz alâ-hıdetin emr u kabûlü hâviye kefâlet-i sahîha-i şer‘iyye ile kefil ve zâmin olmağın mâ-hüve’l-vâkî bi‘t-taleb ketb olundu.<br><br>Fi’l-yevmi’l-hâmis ve’l-ışrîn min-Cemâziyelâhire li-sene sitte aşere ve mi’ete ve elf.<br><br>Şuhûdü’l-hâl: Mustafa Ağa b. Ebubekir, Veli Bey b. Hüseyin, Mustafa Bey b. Ali, Mehmed Çelebi b. Bayram, Yusuf Ağa b. Hamza, Süleyman b. Abdullah, Yazıcı Mehmed Çelebi bakkāl, el-Hâc İbrahim Ağa bakkāl.</p>          <br><a title="Önceki sayfa" style="text-decoration:none" href="./ayrmetin.php?idno=41979"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41981"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b438"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>