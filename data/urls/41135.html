﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 762<br>Hüküm no: 856<br>Orijinal metin no: [137a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sipahi Halil b. İbrahim’in borcuna kefil olduğu Mehmed Çelebi’den yüz doksan guruş alacağı olduğu</b><br><br>Zümre-i sipâhiyândan Halil b. İbrahim meclis-i şer‘de Mehmed mahzarında üzerine da‘vâ ve takrîr-i kelâm edip gāib ani’l-meclis Ahmed Beşe nâm kimesne merkūm Mehmed’e yüz doksan kıt‘a riyâlî guruş ikrâz ve teslîm edip ol dahi istikrâz ve kabz edip ve meblağ-ı mezbûra emr ve kabûlü hâviye kefâlet-i sahîha-i şer‘iyye ile ben kefîl olmağla merkūm Ahmed Beşe dahi Vilâyet-i Anadolu’da Uşak kādısı huzûrunda meblağ-ı mezbûr yüz doksan kıt‘a riyâlî guruşu kefâletim hasebiyle benden da‘vâ ve taleb ve edâsına hükm-i şer‘î lâhık oldukdan sonra meblağ-ı mezbûr yüz doksan kıt‘a riyâlî guruşu cihet-i kefâletden edâ ve teslîm eylediğim cihetden mezbûr Mehmed Çelebi’den taleb ederim suâl olunup alıverilmek matlûbumdur dedikde gıbbe’s-suâl mezbûr Mehmed cevâbında fi’l-vâki‘ vech-i muharrer üzere merkūm Ahmed’e yüz doksan kıt‘a riyâlî guruş deynim olup ve meblağ-ı mezbûra merkūm Halil emr ve kabûlü hâviye kefâlet-i sahîha ile kefîl [olduğunu] ikrâr ve kefâleti hasebiyle meblağ-ı mezbûru edâsını inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i ricâlden Ahmed b. Kulu ve İvaz b. Hanbey nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ mezbûr Ahmed merkūm Mehmed Çelebi’ye zimmetinde olan yüz doksan kıt‘a riyâlî guruşu mezbûr Halil Bey’den Uşak kādısı huzûrunda kefâleti hasebiyle da‘vâ ve taleb eylediğinde edâsına hükm-i şer‘î lâhık oldukdan sonra bizim huzûrumuzda merkūm Ahmed Beşe meblağ-ı merkūm yüz doksan kıt‘a riyâlî guruşu mezbûr Halil Bey yedinden bi’t-tamâm ahz u kabz eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde gıbbe ri‘âyeti şerâiti’l-kabûl [şehâdetleri] makbûle olmağın mûcibiyle hüküm birle mâ-vaka‘a bi’t-taleb ketb olundu.<br><br>Fî gurreti’l-Muharremi’l-harâm li-sene 1069.<br><br>Şühûdü’l-hâl: Ahmed [b.] Hasan, İsa [b.] Mehmed, Hüseyin [b.] Ömer, Ahmed [b.] Hasan, Ahmed [b.] Mehmed, Hasan b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=41134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b762"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o776"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>