﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 380<br>Hüküm no: 323<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hassa buzcubaşı Ali Ağa’nın vefât eden Karcıbaşızâde el-Hâc Mustafa Ağa’daki alacağını terekesinden talebi</b><br><br>Hâlâ Ser-buzcuyân-ı hâssa olan işbu râfiʻü’l-kitâb Ali Ağa b. Ahmed meclis-i şer‘-i şerîf-i enverde medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesiʼnde sâkin iken bundan akdem vefât eden Karcıbaşızâde el-Hâc Mustafa Ağa b. Osman’ın sulbî sagīr oğlu Mehmed Emin ile sagīre kızı Hadice’nin tesviye-i emirlerine bâ-hüccet-i şer‘iyye vasiyy-i muhtârları olup tereke-i müteveffâ-i mezbûra bi’l-vesâye vâzıʻu’l-yed olan Mehmed Ağa b. Hacı İbrahim Efendi mahzarında üzerine da‘vâ ve takrîr-i kelâm edip işbu yedimde olan deyn temessüğü nâtık olduğu üzere müteveffâ-i mezbûr Hacı Mustafa Ağa b. Osman b. Abdullah zimmetinde cihet-i deyn-i şer‘îden yüz guruş hakkım olup hatta müteveffâ-i mezbûr hâl-i hayâtında fevtinden üç ay mukaddem meblağ-ı mezbûr zimmetinde vâcibü’l-edâ deyni olduğunu huzûr-ı Müslimîn’de ikrâr ve işhâd edip kable’l-edâ fevt olmağla terekesinden taleb ederim, suâl olunsun dedikde gıbbe’[s-suâl ve’]l-inkâr müdde‘î-i mezbûr Ali Ağa’dan müddeʻâsını mübeyyine beyyine taleb olundukda udûl-ı ahrâr-ı ricâl-i Müslimîn’den mahalle-i mezbûrede sâkinlerinden Hasan Ağa b. Abdullah ve Abdullah Çelebi b. Hüseyin nâm kimesneler li-ecli’ş-şehâde meclis-i ma‘kūd-ı mezkûra [85a] hâzırân olup isre’l-istişhâd fi’l-hakīka müteveffâ-i mezbûr el-Hâc Mustafa Ağa b. Osman b. Abdullah zimmetinde işbu müdde‘î-i mezbûr Ali Ağa’nın yedinde olan deyn temessüğü nâtık olduğu üzere cihet-i deyn-i şer‘îden yüz guruş hakkı olup hatta müteveffâ-i mezbûr el-Hâc Mustafa Ağa fevtinden üç ay mukaddem meblağ-ı mezbûr müdde‘î-i mezbûr Ali Ağa’ya deyni olduğunu huzûrumuzda ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfü’ş-şer‘î mûcebiyle baʻde’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Cemâziyelevvel li-sene tisʻa ve hamsîn ve mi’e ve elf.<br><br>Şuhûdü’l-hâl: Eş-Şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=16936"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16938"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>