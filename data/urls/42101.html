﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 542<br>Hüküm no: 571<br>Orijinal metin no: [142b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hora köyü gayrimüslim ahalisinden bazılarının aynı karye ahalisinden diğer bazı şahıslar hakkındaki şikâyetleri</b><br><br>Vilâyet-i Rumeli’nde Gelibolu kazâsı muzâfâtından Şehirköy nâhiyesine tabi Hora nâm karye ahâlîsinden Tanaş v. Yani ve Papa Dimitraki v. Ramago ve Aleksi v. Drana ve İsteryo v. Yanaki ve Dimitraki v. Tanaş ve diğer Dimitraki v. Ramago ve diğer Aleksi v. Yorgaki ve Esterati v. Tanaş ve Yorgi v. Harismal ve Dimitraki v. Todori nâm zimmîler mahmiye-i İstanbul’da meclis-i şer‘-i hatîr-i lâzımü’t-tevkīrde yine karye-i mezbûre ahâlîsinden olup fermân-ı âlişân ile Dîvân-ı hümâyûn’a ihzâr etdirdikleri bâ‘isü’s-sifr Papa Yamandi v. Yaraki ve İsterati v. Snadino ve Hıristodoli v. Jaşti ve Yorgaki v. Kostantin ve Yanaki v. Rali nâm zimmîler muvâcehelerinde her biri ikrâr-ı tam ve takrîr-i kelâm edip işbu merkūmûn Papa Yamandi ve Esterati ve Hıristodoli ve Yorgaki ve Yanaki kendi hâllerinde olmayıp dâimâ bize cevr ü eziyet üzere olduklarından mâ‘adâ bâ-fermân-ı âlî karyemize nâzil olan tekâlîf-i pâdişâhîyi hilâf-ı fermân-ı âlî üzerimize ziyâde tevzî‘ ve kendüleri tahsîl edip [143a] ziyâdeyi ekl ü bel‘ ve bunun emsâli ta‘addîden hâlî değillerdir deyü bâ-fermân-ı âlî mezbûrları Dîvân-ı Hümâyûn’a ihzâr etdirmişidik el-hâletü hâzihi târîh-i kitâba gelince karyemizden cem‘ ü tahsîl eyledikleri tekâlîfi hesâb ve kitâb eylediğimizde mezbûrûn zimmetlerinde bir akçe ve bir habbe zuhûr etmeyip târîh-i kitâba gelince bizden cem‘ ü tahsîl eyledikleri tekâlîf izdiyâdına ve beynimizde cereyân eden ahz u i‘tâ ve mu‘âmelât-ı şettâ ve sâir hukūk-ı ma‘lûme ve mechûleye müte‘allıka âmme-i da‘vâdan mezbûrûn Papa Yamandi ve İsterati ve Hıristodoli ve Yorgaki ve Yanaki’den her birinin zimmetlerini ibrâ ve iskāt eyledik, min-ba‘d merkūmûn husûs-ı mezbûra ve gayra müte‘allıka vevhen mine’l-vücûh aslâ da‘vâ ve nizâ‘ımız yokdur, dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdi aşer min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Mustafa Ağa b. Hüseyin el-mübâşir, Ali Ağa b. Mehmed, Ali Bey b. Yusuf, Abdi Ağa b. İbrahim, Abdurrahman Beşe b. Osman, İsmail Ağa b. ( ), Mahmud Ağa b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=42100"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42102"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b542"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o550"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>