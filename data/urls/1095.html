﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 238<br>Hüküm no: 192<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbetçi Ali’nin oğlu Mehmed’in kazaen ölümü davasında sulh olduğu</b><br><br>Ma‘rûz,<br><br>Anadolu’da Gekbüze kazâsı mülhakātından Yoros nâhiyesine tâbi‘ Şile kasabası ahâlîsinden olup katîlen fevt olan on iki yaşında Mehmed nâm mürâhıkın babası Şerbetçi el-Hâc Ali b. Mehmed ile vâlidesi Hadice bt. Mehmed nâm Hatun’a inhisârı tahakkukundan sonra sâhibey-i arzuhâl mezbûrân el-Hâc Ali ile zâtı mu‘arrefe Hadice Hatun’dan her biri Salı günü huzûr-ı hazret-i fetvâ-penâhîde ma‘kūd meclis-i şer‘-i münîrde kātili derûn-ı arzuhâlde mezkûrü’l-ism tahmînen on iki yaşında diğer Mehmed nâm mürâhıkın babası ve velîsi Kalafatçı Mustafa b. Mehmed nâm kimesne muvâcehesinde mürâhık-ı mezbûr diğer Mehmed hâzır olduğu hâlde târîh-i i‘lâmdan bir buçuk ay mukaddem mûrisimiz oğlumuz müteveffâ-yı mezbûr Mehmed kasaba-i mezbûreden Çaylık Köprüsü Altbaşı nâm mahâlde mürâhık-ı hâzır-ı mezbûr diğer Mehmed ile bir mülâ‘abe eyledikleri hînde mürâhık-ı hâzır-ı mezbûr diğer Mehmed piştov saçması ile oğlumuz müteveffâ-yı merkūm Mehmed’in göbeğinden darb ü cerh etmekle oğlumuz ve mûrisimiz müteveffâ-yı mezbûr mürâhık-ı hâzır-ı mezbûr diğer Mehmed’in darb-ı mezkûrundan nâşî on sekiz sâ‘at mürûrunda müteessiren vefât etmekle mûcib-i şer‘îsini taleb ederiz deyü tasaddî eylediğimiz da‘vâmızdan bi’t-tav‘ ve’r-rızâ meccânen fâriğler olduğumuzda mezbûr Mustafa dahi bize malından teberru‘an bin beş yüz guruş def‘ ü teslîm ve umûrumuza sarfla istihlâka emir eylediğinde biz dahi ber-minvâl-i muharrer yedinden ahz u kabz ve emri üzere umûrumuza sarfla istihlâk edip bi’l-cümle husûs-ı mezkûra müte‘allika âmme-i da‘vâdan biz mürâhık-ı hâzır-ı mezbûr diğer Mehmed ile babası ve velîsi merkūm Mustafa’nın zimmetlerini bi’l-verâse mezbûr Mustafa dahi meblağ-ı müstehlek-i merkūmun istirdâdına müte‘allika âmme-i da‘vâdan bizim zimmetimizi bi’l-asâle her birimiz ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını asâleten ve velâyeten kabûl eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu].<br><br>Fî 19 Ra sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>