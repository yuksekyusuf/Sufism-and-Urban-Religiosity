﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 687<br>Hüküm no: 737<br>Orijinal metin no: [113a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Nasuh’un Sarıca Paşa Mahallesi Avarız Vakfı’na olan iki bin iki yüz akçe borcunu ödemek üzere Hasan Çavuş’a havale ettiği</b><br><br>Mahmiye-i Edirne’de el-Hâc Pervane mahallesinin imâmı olup merhûm Sarıca Paşa’nın mahalle-i mezbûre fukarâsı için vakfeylediği nukūdun bi’l-fi‘il kāimmakām-ı mütevellîsi olan fahrü’l-eimme el-Hâc Hüseyin b. Yusuf nâm kimesne meclis-i şer‘-i şerîf-i şâmihu’l-imâd ve mahfil-i dîn-i münîf-i râsihu’l-erkânda Mehmed b. Nasûh nâm kimesne mahzarında üzerine takrîr-i da‘vâ edip mezbûr Mehmed zimmetinde vakf-ı mezbûr malından altı bin nakd-i râyic fi’l-vakt olup üç bin akçesini bundan akdem ahz ve istîfâ edip bâkī zimmetinde üç bin akçe kalmışdır suâl olunup alıverilmesi matlûbumdur dedikde gıbbe’s-suâl mezbûr Mehmed cevâbında fi’l-vâki‘ vakf-ı mezbûr malından zimmetimde meblağ-ı mezbûr altı bin akçe olup üç bin akçesin edâ [ve] îfâ ettiğimde devr-i şer‘î olmadın murâbaha nâmıyla dokuz yüz akçe dahi bende olup meblağ-ı mezbûr dokuz yüz akçeyi dahi asl-ı mâl-ı vakf-ı mezbûra zam ile üç bin dokuz yüz akçe teslîm olup bâkī zimmetimde iki bin yüz akçe vakf-ı mezbûra deynim kalmışdır dedikde gıbbe’l-istintâk mezbûr el-Hâc Hüseyin Çelebi meblağ-ı mezbûr dokuz yüz akçeyi murâbaha nâmında olup kabz ettiğin ikrâr edip ve devr-i şer‘î etdiğinde beyyineden izhâr-ı acz edip istihlâf ettiğinde ol dahi alâ vefki’l-mes’ûl yemîn billâhi’l-aliyyi’l-azîm ettikden sonra mezbûr Mehmed zimmetinde olan iki bin yüz akçeyi hâzır bi’l-meclis olan Hasan Çavuş b. Mustafa nâm kimesneye havâle-i şer‘iyye ile havâle eyledikde mütevellî kāimmakāmı olan mezbûr el-Hâc Hüseyin Çelebi dahi havâle-i mezbûreyi kabûl [113b] etmeğin mâ-hüve’l-vâki‘ gıbbe’t-taleb ketb olundu.<br><br>Hurrire fi’l-yevmi’s-sadis min-Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Es-seyyid Ali Çelebi b. es-Seyyid Ahmed, Mehmed b. Abdullah, diğer Mehmed b. Mustafa, el-Hâc İbrahim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41015"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41017"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b687"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o800"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>