﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 236<br>Hüküm no: 236<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Ahmed’i bıçakla yaralayan el-Hâc Ahmed b. Mehmed’in suçunu itiraf ettiği</b><br><br>Mahrûse-i Galata hâricinde Kamer Hâtun mahallesinde sâkin Mehmed b. Ahmed b. Mehmed nâm kimesnenin anası ve tarafından zikri âtî da‘vâya vekîli olduğu es-Seyyid Ali b. Mustafa ve Mehmed b. Ali nâm kimesneler şehâdetleriyle şer‘an sâbit olan işbu râfi‘u’l-vesîka Saime bt. Ahmed nâm hâtun meclis-i şer‘de el-Hâc Ahmed b. Mehmed nâm kimesne mahzarında bi’l-vekâle üzerine da‘vâ ve takrîr-i kelâm edip târih-i kitâbdan dört gün mukaddem vakt-i zuhrda mahalle-i mezbûrede vâki‘ Hamam külhanı karşısında oğlum müvekkil-i mezbûr Mehmed’i amden bi-gayrı hakkın bıçak ile husyetinden ve sağ budundan iki yerinden darb ve cerh etmeğle mezbûr el-Hâc Mehmed’den suâl olunub mûceb-i şer‘îsi icrâ olunmak murâdımdır gıbbe’s-suâl mezbûr el-Hâc Ahmed cevâbında fi’l-vâki‘ dört gün mukaddem ber-vech-i muharrer mahall-i mezbûrda müvekkil-i mezbûr Mehmed b. Ahmed b. Mehmed’i amden bi-gayrı hakkın bıçak ile husyetinden ve sağ budundan iki yerinden darb ve cerh eylediğini ikrâr ve i‘tirâf etmeğin mûcebi ber’-i tâmma tevkīf olunup mâ-vaka‘a bi’l-ibtigā ketb olundu.<br><br>Fi’l-yevmi’l-hâmis min-Zilka‘deti’ş-şerîfe sene 1137.<br><br>Şuhûdü’l-hâl: Ali Kapudan b. Abdullah, Mehmed Beşe b. Hasan, Bayrakdar Hüseyin Beşe b. Hasan, Ali Beşe b. Mustafa, Ali Beşe b. Mehmed, İbrahim b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>