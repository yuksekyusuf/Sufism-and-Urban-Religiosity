﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 569<br>Hüküm no: 883<br>Orijinal metin no: [72a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostancı Mustafa’nın vakıf gelirlerinden aldığı borcu ödemesi</b><br><br>Ma‘rûz;<br><br>Medîne-i Üsküdar’da Hamzafakih mahallesinde vâki‘ merhûm Kâtib Hüseyin Efendi nâm sâhibü’l-hayrın mu‘allimhânesi vakfının hâlâ mütevellîsi Mehmed Emin b. İsmail tarafından ber-vech-i âtî vekîl olduğu Ahmed Ağa b. Mahmud ve es-Seyyid Mustafa b. Mehmed nâm kimesneler şehâdetleriyle sâbit olan Molla Mustafa b. Hasan nâm kimesne medîne-i mezbûrede meclis-i şer‘-i hatîrde Bostanî Mustafa b. Süleyman nâm kimesne mahzarında mezbûr Bostanî Mustafa bin iki yüz senesi Şa‘bâni’l-mu‘azzamı’nın yedinci günü mâl-ı vakf-ı mezbûrdan istidâne ve kabz ve umûruna sarfla istihlâk eylediği yüz elli guruş deyni mukābelesinde yine medîne-i mezbûrede Aşcıbaşı mahallesinde vâki‘ merhûme Âişe Hatun Vakfı musakkafâtından mutasarrıf olduğu ma‘lûmü’l-hudûd bir bâb vakıf menzilini bâ-ma‘rifet-i mütevellî vefâen ferâgat ve menzil-i mezkûreyi ba‘de’t-tahliye târih-i merkūmdan beher şehr yetmiş beş para ücret ile istîcâr ve kabz etmiş idi hâlâ asl-ı mâl-ı merkūm yüz elli guruş ile işbu târih-i i‘lâma gelince menzil-i mezkûr icâresinden altmış beş ayda zimmetinde müctemi‘a olan icâreden bâkī yüz on sekiz guruş beş para ki cem‘an iki yüz altmış sekiz guruş beş parayı vakıf içün bi’l-vekâle taleb ederim deyü da‘vâ ve mezbûr Bostanî Mustafa cevâbında fi’l-hakīka mâl-ı vakf-ı mezkûrdan yüz elli guruş ahzını ve menzil-i mezkûru vefâen ferâğını ikrâr lâkin menzil-i mezkûru ba‘de’t-tahliye istîcârını inkâr etmeğin vekîl-i mezbûr ber-vech-i muharrer menzil-i mezkûru tahliye ve îcâr ve istîcârını beyâna ba‘de’l-havâle mezbûr Bostanî Mustafa’nın mukırr u mu‘terif olduğu asl-ı mâl-ı vakf-ı mezkûr yüz elli guruş vakf-ı mezbûr içün mütevellî-i mezbûra edâ ve teslîme mezbûr Bostanî Mustafa’ya tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 5 min-M sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b569"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1027"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>