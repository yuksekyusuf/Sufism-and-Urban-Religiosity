﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 314<br>Hüküm no: 287<br>Orijinal metin no: [38b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Mehmed Ağa’nın kasap dükkânı gediği hissesini Kasap Kosta’ya satması</b><br><br>Kādı karyesinde kasab<br><br>Ma‘rûz<br><br>Hudâvendigâr-ı esbak cennet-mekân firdevs-âşiyân merhûm Sultan Abdülhamid Han -aleyhi’r-rahmetü ve’l-gufrân- hazretlerinin evkāf-ı şerîfelerinden Yedikule hâricinde vâki‘ ganem salhânelerinden altıncı salhâneye merbût medîne-i Üsküdar’a muzâfe Kādı karyesinde vâki‘ Çörekçi fırını karşısında ekmekçi ve bakkāl dükkânları beynlerinde kâin bir bâb kasab dükkânı gediğinin rub‘ hisse-i şâyi‘asına bâ-temessük-i mütevellî mutasarrıf olan Hafız Mehmed Ağa b. Mustafa meclis-i şer‘-i enverde Hâssa Kasabbaşısı Mustafa Ağa tarafından mürsel kasablar kethudâsı Süleyman Ağa ve sâir kasab ustaları hâzır oldukları hâlde gedik-i mezkûrun üç rub‘ hisse-i şâyi‘asına bâ-temessük-i mütevellî mutasarrıf olan bâ‘isü’l-i‘lâm Kasab Kosta v. Hıristo zimmî muvâcehesinde takrîr-i kelâm edip ben bâlâda mezkûr bâ-temessük-i mütevellî taht-ı tasarrufumda olan rub‘ hisse-i mezkûremi kendi hüsn-i rızâ ve tayyib-i hâtırım ve ferâğ-ı mu‘teber-i kat‘î ile mersûm Kosta zimmîye bedel-i ma‘lûm ve makbûz mukābelesinde bâ-re’y-i mütevellî ferâğ ve tefvîz eylediğimde ol dahi ber-vech-i muharrer tefevvüz ve kabûl edip fîmâ-ba‘d sâlifü’z-zikr rub‘ gedik-i mezkûrda benim aslâ ve kat‘a alâka ve medhalim kalmayıp mecmû‘u gedik-i mezkûr mersûm Kosta zimmînin dâhil-i havza-i tasarrufu olmuşdur [39a] dediğini zimmî-yi mersûm ba‘de’t-tasdîk rub‘ gedik-i mezkûr fâriğ-i mezbûr Hafız Mehmed Ağa ferâğından mersûm Kosta zimmî üzerine tahrîr ve temhîr ve defter-i vakf-ı şerîfe kayd olunmak iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 15 Rebî‘ülevvel sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>