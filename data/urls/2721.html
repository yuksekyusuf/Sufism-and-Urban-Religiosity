﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 340<br>Hüküm no: 403<br>Orijinal metin no: [76b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Osman’a altın küpesini teslim etmesi hususunda Ali Çelebi’ye tenbihte bulunulması</b><br><br>Mahmiye-i İstanbul’da Edirnekapısı kurbünde Ali Paşa-i atîk mahallesinde sâkine bâ‘isetü’l-kitâb Emine bt. Osman nâm hatun meclis-i şer‘-i şerîfde Ali Çelebi b. Abdüllatif nâm kimesne mahzarında üzerine da‘vâ ve takrîr-i kelâm edip mezbûr Ali Çelebi’nin mülkü olmak üzere yedinde olan işbu bir yanında olan la‘linin dibinde kırığı ve bir tarafında bir deliği olup ortası zümrüd ve yanları la‘l olan üç ayaklı bir tek altın küpe mülküm olup târîh-i kitâbdan dört sene mukaddem Edirnekapısı Hamamı’nda düşürüp zâyi‘ olmuş idi, suâl olunup zikr olunan küpeyi bana teslîme mezbûr Ali Çelebi’ye tenbîh olunması matlûbumdur dedikde gıbbe’s-suâl, mezbûr Ali Çelebi cevâbında işbu zikr olunan bir tek küpeyi târîh-i kitâbdan üç sene mukaddem mahmiye-i mezbûrede Bezzâzistân-ı atîk’de ismi ma‘lûmum olmayan bir kimesneden bin beş yüz akçeye iştirâ ve tesellüm edip mülküm olmağla vaz‘-ı yed ederim, müdde‘iye-i mezbûrenin mülkü olduğu ma‘lûmum değildir deyicek müdde‘iye-i mezbûreden müdde‘âsını mübeyyine beyyine taleb olundukda mahmiye-i mezbûrede Gül Câmi‘i mahallesi ahâlîsinden olup Kethüdâyeri Çukadârı olan Hasan Beşe b. Mustafa ve Kefeli mahallesi sâkinelerinden Emine bt. Abdullah ve Fâtıma bt. Mehmed nâm hatunlar li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Ali Çelebi’nin yedinde olup işbu bir yanında olan la‘linin dibinde kırık ve bir tarafında bir delik olan ortası zümrüd ve yanları la‘l üç ayaklı bir altın küpe müdde‘iye-i mezbûrenin mülkü ve hakkı olup târîh-i kitâbdan dört sene mukaddem yedinde idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olu[p] müdde‘iye-i mezbûreye zikr olunan küpeyi âhara bey‘ veyâ hîbe veyâ taraf-ı şer‘iyyeden bir tarîk ile mülkünden ihrâç etmediğine yemîn teklîf olundukda ol dahi alâ-vefki’l-mesûl yemîn billâhi’l-aliyyi’l-a‘lâ etmeğin mûcebince zikr olunan küpeyi müdde‘iye-i mezbûreye teslîme mezbûr Ali Çelebi’ye tenbîh olunmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Şa‘bâni’l-mu‘azzam li-sene ihdâ ve semâmîn ve elf.<br><br>Şuhûdü’l-hâl: Şa‘bân Beşe b. Saraç Hızır Efendi, Mustafa Çelebi b. Ahmed, Mehmed Çelebi b. Abdullah, Abdi Çelebi b. Hüseyin, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2720"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2722"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>