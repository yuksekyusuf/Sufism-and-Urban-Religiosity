﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 110<br>Hüküm no: 59<br>Orijinal metin no: [11b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Ebûbekir Çelebi’nin Sekbanbaşı İbrahimağa Mahallesi’ndeki arsasını sattığı</b><br><br>İki yüz guruşa mübâya‘a-i arsa-yı hâliye.<br><br>Mahmiye-i İstanbul’da Kırkçeşme kurbünde vâki‘ Sekbanbaşı İbrahimağa Mahallesi’nde sâkin el-Hâc Ebûbekir b. Halil b. Ahmed tarafından husûs-ı âti’z-zikri ikrâra vekîl olduğu Mehmed Efendi b. el-Hâc Ahmed ve el-Hâc Ahmed b. Yusuf şehâdetleriyle şer‘an sâbit olan eş-Şeyh İsmail Efendi b. eş-Şeyh Mustafa Efendi meclis-i şer‘-i şerîf-i enverde müvekkil-i merkūmun oğlu olup kendi tarafından asl ve zevcesi Emine bt. Mehmed Efendi b. Mustafa nâm hatun tarafından tasdîka vekîl olduğu zâtı mezbûreyi ma‘rifet-i şer‘iyye ile ârifân Mehmed Efendi b. el-Hâc Ahmed ve el-Hâc Ahmed b. Yusuf şehâdetleriyle sâbit olan işbu bâ‘isü’l-kitâb Abdullah Çelebi b. el-Hâc Ebûbekir mahzarında bi’l-vekâle ikrâr ve takrîr-i kelâm edip akd-i âtî sudûruna değin müvekkil-i merkūm el-Hâc Ebûbekir’in yedinde mülk ve hakkı olup mahmiye-i mezbûrede Muhtesib Karagöz Mahallesi’nde vâki‘ bir tarafdan Beypaşa odaları ve bir tarafdan Hüseyin Ağa menzili ve bir tarafdan İncili Çavuş odaları ve bir tarafdan tarîk-i âm ile mahdûd ve senede üç yüz altmış akçe mukāta‘a-i kadîmesi olup iki aded su kuyusu ve bir zîr-i zemîn mezbûr Hüseyin Ağa tarafında vâki‘ müşterek taş duvarı müştemil arsa-yı hâliyesini bey‘-i bâtt-ı sahîh-i şer‘î ile merkūm Abdullah Çelebi ve zevcesi müvekkil-i mezbûre Emine Hatun’a ale’l-iştirâki’s-seviyy iki yüz guruşa bey‘ ve teslîm ve temlîk onlar dahi ber-vech-i muharrer iştirâ ve tesellüm ve temellük ve kabz ve kabûl ettiklerinden sonra semeni olan meblağ-ı mezbûr iki yüz guruşdan mezbûrân Abdullah Çelebi ve zevcesi merkūme Emine Hatun’un zimmetlerini ibrâ-i âm ile ibrâ ve iskāt eyledi müvekkil-i merkūm el-Hâc Ebûbekir’in arsa-yı mahdûd-ı mezbûrede kat‘â alâka ve medhali kalmayıp ber-vech-i muharrer mezbûrânın mülk ve hakkı olmuşdur. Keyfemâ-yeşâ’ân ve yahtârân mutasarrıf olsunlar dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-şehri Rebî‘i’l-evvel li-sene selâse ve erba‘în ve mi’e ve elf.<br><br>Şuhûdü’l-hâl: Umdetü’l-mevâliyyi’l-izâm sâbıkā Üsküdar kādısı Ali Efendi, Ali Efendi b. Abdullah, Yusuf b. Süleyman, İbrahim b. Yusuf, İbrahim b. el-Hâc Mehmed, Ahmed Yazıcı b. Abdullah, el-Hâc Salih b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=4982"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4984"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o752"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>