﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 173<br>Hüküm no: 277<br>Orijinal metin no: [47b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan’ın satıp parasını aldığı evi Ayşe’ye teslim etmesi</b><br><br>Ma‘rûz<br><br>Yoros kazâsına tâbi‘ Kavak kasabasında sâkine olup zâtı ta‘rîf-i şer‘î ile mu‘arrefe olan sahibe-i arzuhâl Âişe hasmı derûn-ı arzuhâlde ismi mezkûr zevc-i sâbıkı Hasan nâm kimesne ile dîvân-ı âlîlerinde ma‘kūd meclis-i şer‘de mürâfa‘a-i şer‘-i şerîf olduklarında mezbûr Hasan yedinde mülkü olup kasaba-i mezbûrede vâki‘ bir tarafdan Hacızâde menzili ve bir tarafdan Mehmed Reis menzili ve bir tarafdan eski câmi‘-i şerîf müezzininin vakıf menzili ve tarîk-ı âm ile mahdûd ma‘lûmü’l-müştemilât bir bâb mülk menzilinin sokak tarafından nısf-ı şâyi‘ini târih-i i‘lâmdan bir sene mukaddem iki yüz guruşa bey‘-ı bâtt-ı sahîh-i şer‘î ile bana bey‘ ve temlîk ve teslîm etdikde ben dahi minvâl-i muharrer üzere iştirâ ve temellük ve tesellüm ve kabûl ve semeni olan meblağ-ı merkūmu yedinden mezbûr Hasan tamamen ahz ve kabz edip menzil-i mezkûrun nısf-ı şâyi‘i benim mülk-i müşterâm olmuş iken teslîmden imtinâ‘ eder deyü da‘vâ etdikde gıbbe’s-suâl mezbûr Hasan cevâbında bi’l-külliye inkâr edicek müdde‘iye-i mezbûre Âişe ber-vech-i muharrer müdde‘âsını lede’t-tezkiye adâletleri zâhir olan kasaba-i mezbûre sâkinlerinden Ali b. Abdullah ve Mustafa b. Abdullah nâm kimesneler şehâdetleriyle muvâcehesinde vech-i şer‘î üzere isbât etmeğin mûcibince menzil-i mezkûrun nısf-ı şâyi‘ini mezbûre Âişe’ye teslîmi merkūm Hasan’a tenbîh olunduğu mübâşir el-Hâc Osman Çavuş kulları iltimâsıyla huzûr-ı âlîlerine i‘lâm olundu.<br><br>Fî 22 Safer sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52878"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52880"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o261"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>