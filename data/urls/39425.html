﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 153<br>Hüküm no: 133<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Bey b. Gülâbî’nin kendisine âid olduğunu iddia ettiği câriyenin Sayime bt. Hüseyin’e âid olduğunun anlaşıldığı</b><br><br>Dergâh-ı âlî -dâme mahfûfen bi’l-me‘âlî- sipâhîlerinden Ömer Bey b. Gülâbî mahfil-i şer‘-i hatîrde bâ‘isetü’l-kitâb Sayime bt. Hüseyin nâm hatun mahzarında üzerine takrîr ve da‘vâ edip mezbûrenin yedinde olan işbu orta boylu açık kaşlı gök elâ gözlü asfaru’l-levn Moskoviyyetü’l-asl Mülâyim bt. Abdullah nâm câriyeyi târîh-i kitâbdan iki yıl dört ay mukaddem ben ( ) nâm hatundan şirâʼ-i şer‘î ile semen-i ma‘lûm ile iştirâ ve temellük etmekle mülküm olup ba‘dehû mâlımdan ibâk etmeden mezbûrenin yedinde buldum taleb ederim dedikde gıbbe’s-suâl mezbûre Sayime cevâbında ben mevsûfe-i mezkûre Mülâyimi târîh-i kitâbdan iki yıl altı ay mukaddem esirci tâifesinden Hacı Mehmed nâm kimesneden yedi bin fıddî akçeye iştirâ eyledim târîh-i mezbûrdan ile’l-ân yedimdedir deyü ikisi dahi târîh-i mülk beyân edip zü’l-yedin tarihi esbak olup da‘vâyı def‘ eyledikde bu sûrette zü’l-yed olan mezbûre Sayime’nin beyyinesi evlâ olmağın mezbûre Sayime’den takrîrine mutâbık beyyine taleb olundukda udûl-i Müslimînden Sultan Selim Hân mahallesi sâkinlerinden Süleyman b. Yunus ve Macuncu ahâlîsinden Ömer b. Mustafa nâm kimesneler li-ecli’ş-şehâde meclis-i şer‘-i hatîrde hâzırân olup fi’l-hakīka mevsûfe-i mezbûre Mülâyimi merkūme Sayime Hatun târîh-i kitâbdan iki yıl altı ay mukaddem bizim huzûrumuzda mezkûr Hacı Mehmed’den yedi bin fıddî akçeye iştirâ ve temellük edip tarîh-i mesfûrdan ile’l-ân mülkündedir bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe ri‘âyeti şerâʼiti’l-kabûl şehâdetleri makbûle olup câriye-i mezbûre merkūm Sayime Hatun’un yedinde ibkā olunup merkūm Ömer Bey ta‘arruzdan men‘ olunup mâ-hüve’l-vâkı‘ bi’t-taleb ketb olundu.<br><br>Tahrîren fi’l-yevmi’s-sâlis ışrîn min-Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Receb Çavuş b. İsmail, Süleyman b. Ali, Piyâle Bey el-cündî, Seyfi b. Muharrem el-imâm, Hüseyin Bey b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>