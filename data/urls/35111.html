﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 523<br>Hüküm no: 458<br>Orijinal metin no: [179-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Laleli Camii müezzinlerinden Hasan Efendi’nin borcunu ödemesi</b><br><br>1800 [guru]ş hüküm<br><br>[Ma‘rûz]<br><br>Dülger kalfalarından bâ‘isü’l-i‘lâm Kiragos v. Bedros zimmî meclis-i şer‘-i hatîrde İstanbul’da vâki‘ Laleli Câmi‘-i şerîfi müezzinlerinden Hasan Efendi b. Hüseyin muvâcehesinde yine zikr olunan müezzinlerden Mustafa Efendi b. İsmail hâzır olduğu hâlde benim hayriye tüccârından gāib ani’l-meclis Şahinzâde el-Hâc Ahmed Ağa b. el-Hâc Abdürrezzak zimmetinde bi-şarti’r-rücû‘ emriyle mâlımdan umûr-ı ma‘lûmesine masrûfum olan on altı bin guruş alacak hakkım olup on dört bin guruşunu kendisi bana edâ ve teslîm ve mâ‘adâsı olan iki bin guruş deyni ile beni cihet-i deyn-i şer‘îden ol-mikdâr guruş medyûnu hâzır-ı mezbûr Mustafa Efendi üzerine sene-i sâbıkā Zilhiccetü’ş-şerîfesinin üçüncü günü deyn-i mezkûrdan edâ etmek üzere üçümüz bir mahâlde iken havâle-i mukayyede-i sahîha-i şer‘iye ile havâle ve her birimiz havâle-i mezkûreyi kabûl eylediğimizden hâzır-ı mezbûr Mustafa Efendi’nin cihet-i mezkûreden zimmetinde bana deyni olan meblağ-ı mezkûr iki bin guruşa işbu merkūm Hasan Efendi tarafeynden bi’l-emr ve’l-kabûl kefâlet-i mutlaka ile kefîl ve zâmin olup hattâ mezbûr Hasan Efendi meblağ-ı merkūm iki bin guruş cihet-i kefâlet-i mezkûreden zimmetinde bana deyni olduğunu ikrâr ve târih-i merkūm ile müverrah karz ünvânıyla işbu bir kıt‘a temessüğü dahi yedime verdikden sonra iki yüz guruşunu bana edâ etmekle bâkīsi olan bin sekiz yüz guruşu dahi kefâlet-i mahkiyesine binâen mezbûr Hasan Efendi’den hâlâ taleb ederim deyü da‘vâ ettikde ol dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin mûcebince meblağ-ı bâkī-i merkūm bin sekiz yüz guruşun bi-hükmi’l-kefâleti müdde‘î-i mersûm Kiragos zimmîye edâsıyla merkūm Hasan Efendi ilzâm olunduğu İstanbul Mahkemesi’nden huzûr[-ı âlîlerine i‘lâm olundu]<br><br>Fî 9 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b523"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>