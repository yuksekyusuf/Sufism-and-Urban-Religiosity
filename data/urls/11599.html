﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 317<br>Hüküm no: 268<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar Hamza Fakih mahallesinden Pervane b. Abdullah’ın mülkünü vakfiyesi</b><br><br>Hasbiyallah<br><br>Elhamdülillâhi Rabbü’l-erbâbi ve’s-salâtü ve’s-selâmü alâ-efdali men-ûtiye’l-hikmeti ve fasli’l-hitâb ammâ ba‘de bu vakfiyye-i sahîha-i şer‘iyyenin sâhibi ve hayrât ve hasenâtın râgıbı Pervâne b. Abdullah nâm kimesne vaktâ ki hazret-i izzet cânibinden vâsıl olan atâyâ-yı celiyyeyi tefekkür edip ve sebeb-i ecr-i cezîl olacak nesne savbına inân-ı azîmet edip mahrûse-i Üsküdar mahallâtından Hamza Fakih mahallesinde vâki‘ tarafeyn-i Mahmud Efendi mülküne ve bir tarafı Safiye Hatun mülküne ve bir tarafı tarîk-î hâssa müntehî olan bir bâb fevkānî ve bir bâb tahtânî evleri ve muhavvatayı ve kenîfi müştemil mülk menzilini vakf-ı sahîh-i şer‘î ve habs-i sarîh-i mer‘î edip süknâsını evvelâ nefsine ba‘de vefâtihî zevcesi Kamile bt. Abdullah nâm hatuna ba‘de vefâtihâ evlâdına ve evlâd-ı evlâdına ile’l-inkırâz ve ba‘de’l-inkırâz menzil-i merkūm ecr-i misli îcâr olunup hâsıl olan <<ribhi>> ücreti Medîne-i Münevvere fukarâsına irsâl oluna deyu şart ve ta‘yîn edip menzil-i mezbûru li-ecli’t-tescîl mütevellî nasb ve ta‘yîn ettiği Mehmed b. Nuh nâm kimesneye teslîm ol dahi kabz ve tesellüm eyleyip emr-i vakf tamâm oldukdan sonra vâkıf-ı mezbûr vakf-ı mesfûrdan rücû‘ edip İmâm-ı Azam ve hümâm-ı efham Hazret-i Ebî Hanife katında lüz[û]m mu‘teber midir deyu da‘vâ ve kemâ-kân mülküne idhâli murâd eyledikde mütevellî-i mezbûr dahi redden imtinâ‘ edip İmâm-ı Ebî Yusuf ve İmâm-ı Muhammed katlarında lüzûm-ı vakf mütelâzımândır deyu muhâsama edip muvakkı‘-ı sadr-ı kitâb olan hâkim murâfa‘a olup hükm-i şer‘î taleb ettikde hâkim-i mûmâ-ileyh sıhhat ve lüzûmuna hükmedip “Fe-men beddelehû ba‘de mâ-semi‘ahu fe-innemâ ismühû ale’llezîne yübeddilûnehû innellâhe semî‘un alîm” ve ecrü’l-vâkıf ale’l-hayyi’l-kerîm.<br><br>Tahrîren fî-evâili Cumâdelâhire min-şühûri sene selâsîn ve elf.<br><br>Şühûdü’l-hâl: Mehmed Efendi b. ( ) el-imâm, Ahmed Bey b. Kasım el-cündî, Muslu Çelebi b. Kasım, Mehmed Çelebi b. ( ), Nurullah Çelebi b. ( ), Ahmed Çelebi b. ( ), Hüseyin Çelebi b. ( ), Mahmud b. Ahmed, Nurullah ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=11598"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11600"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o743"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>