﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 184<br>Hüküm no: 138<br>Orijinal metin no: [38a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Araboğlu Bedros’un varisleri arasında anlaşma sağlanması</b><br><br>Ma‘rûz-ı dâ‘î-i Devlet-i aliyyeleridir ki<br><br>Medîne-i Üsküdar’da Yenimahalle’de mütemekkin iken bundan akdem hâlik olan Kireçci Araboğlu Bedros v. Oseb zimmînin verese-i münhasırasından sulbiye kızı mukaddemâ sagīre ve hâlâ kebîre sâhibe-i arzuhâl şahsı mu‘arrefe Harob Nasrâniye bi’l-ma‘iyye rü’yete memûr evkāf müfettişi fazîletlü semâhatlü Mîr Mehmed Emin Âsaf Efendi tarafından meb‘ûs Kâtib Ali Rıza Efendi hâzır olduğu hâlde Bâb-ı hazret-i fetvâ-penâhîde Sadâret-i Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i enverde anası ve hâl-i sugrunda bâ-hüccet vasiyy-i mansûbesi olup derûn-ı arzuhâlde mastûretü’l-ism kezâlik mu‘arrefetü’z-şahs Norla bt. Duyun nâm Nasrâniye muvâcehesinde anam mersûme Norla Nasrâniye benim hâl-i sugrumda tesviye-i umûruma vasiyy-i mansûbem olmağla babam hâlik-i mersûmdan mevrûs ve müntakil ber-mûceb-i defter-i kassâm ve zeyl malım olan cem‘an üç bin beş yüz yirmi beş guruş otuz üç parayı anam mersûme Norla Nasrâniye bi’l-vesâye ahz u kabz ve bilâ-zarûre kendi umûruna sarfla istihlâk etmekle meblağ-ı mezkûru anam mersûme Norla Nasrâniyeden bi’l-verâse tazmîn taleb ederim deyü bundan akdem taleb ve da‘vâya tasaddî etmiş idim. El-hâletü hâzihî muslihûn tavassutuyla beynimiz tesviye ve tanzîm olunup ben ber-vech-i muharrer tasaddî eylediğim üç bin beş yüz yirmi beş guruş otuz üç para müdde‘âmdan rızâmla meccânen fâriğa olduğumda anam mersûme Norla Nasrâniye dahi Haremeynü’ş-şerifeyn Hazîne-i celîlesinden mazbût olup Ayasofya-i kebîr Câmi‘-i şerîfi Evkāfı mülhakātından Dârüssa‘âdeti’ş-şerîfe ağası esbak merhûm İdris Ağa Vakfı musakkafâtından medîne-i Üsküdar’da Çinili Câmi‘-i şerîfe kurbünde Reisler mahallesinde kâin ma‘lûmü’l-hudûd bir bâb Horasancı dükkânı derûnunda mevcûde gedik ta‘bîr olunur beher şehr kırk beş akçe icâre-i müecceleli âlât-ı lâzıme-i ma‘lûmede beher şehr yirmi iki buçuk akçe icâre ile [38b] işbu bir kıt‘a diğer arzuhâl hâmişinde mastûr defter-i vakıfdan muhreç derkenâr nâtık olduğu üzere mutasarrıfe olduğu nısf hisse-i şâyi‘asını bâ-re’y-i mütevellî meccânen bana ferâğ ve tefvîz eylediğinde ben dahi ber-vech-i muharrer tefevvüz ve kabûl eylediğimden sonra meblağ-ı mezkûr üç bin beş yüz yirmi beş guruş otuz üç paranın mutâlebesine ve babam hâlik-i mersûmun dâhil-i defter ve hâric-ez defter tereke-i ma‘lûme ve mechûlesine ve hukūk-ı mîrâsa ve işbu târîhe gelince sâir cemî‘ hukūk-ı şer‘iyeye müte‘allika âmme-i de‘âvî ve kâffe-i mütâlebâtdan anam mersûme Norla Nasrâniye’nin zimmetini, ol dahi kezâlik husûs-ı mezkûre ve ferâğ-ı mezbûrda şürût-ı müfside müdde‘âsına ve işbu târîhe gelince sâir cemî‘ hukūk-ı şer‘iyyeye müte‘allika âmme-i de‘âvîden benim zimmetimi her birimiz ibrâ-i âmm-ı sahîh-i şer‘î ile kabûlü hâvî ibrâ ve iskāt edip bu vechile kat‘-ı münâza‘a eyledik deyü mukırra-i mersûme Harob Nasrâniyenin bi’l-cümle kelimât-ı meşrûhasını anası mesfûre Norla Nasrâniyenin tasdîk eylediği tescîl ve huzûr-ı âlîlerine i‘lâm olundu. El-emru li-men-lehü’l-emr.<br><br>Fî 25 Z sene [12]56.</p>          <br><a title="Önceki sayfa" style="text-decoration:none" href="./ayrmetin.php?idno=1040"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1042"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>