﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 498<br>Hüküm no: 448<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Menalo’nun, Ebubekir Efendi b. Halil zimmetinde 164 guruş alacağı olduğu</b><br><br>Menzil müfredâtı keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri âtî husûsu mahâllinde lede’l-mu‘âyene keşf ve tahkīk için savb-ı şer‘-i enverde[n] me’zûnen irsâl olunan Kâtib es-Seyyid Ahmed Efendi dâ‘îleri [ve] hâssa mi‘mârı hulefâsından İsmail Kemâlî ve Ahmed Halîfeler ile İstanbul’da Hocapaşa mahallesinde kâin zikri âtî münâza‘un-fîh olan menzile varıp huzûr-ı Müslimînde akd-i meclis-i şer‘-i âlî ettikde sahib-i arzuhâl neccâr tâifesinin Midilli kolu neferâtından Yeniköylü Yani v. Menalo nâm zimmî meclis-i ma‘kūd-ı mezkûrda derûn-ı arzuhâlde mezkûru’l-ism A‘mâ Ebûbekir Efendi b. Halil nâm kimesne muvâcehesinde mezbûr Ebûbekir Efendi’nin işbu derûnunda akd-i meclis-i şer‘-i âlî olunan ma‘lûmü’l-hudûd mülk arsası üzerine mezbûrun bi-şartı’r-rücû‘ emri ve beher zirâ‘ı kırk ikişer guruş mukāvelesi ile mi‘mârân-ı mezbûrân misâhalarıyla terbî‘an seksen üç zirâ‘ ebniye inşâ etmemle hesâb-ı mezkûr üzre masrûfum olup bi’l-mürâca‘a alacağım olan üç bin dört yüz iki guruşun ceste ceste üç bin iki yüz doksan guruşunu ahz etmemle bâkīsi olan yüz on iki guruş ile hâric-ez mukāvele masrûfum olan elli iki guruş ki cem‘an yüz altmış dört guruşu mezbûr Ebûbekir Efendi meclis-i ma‘kūd-ı mezkûrda bana edâ ve teslîm ben dahi yedinden ahz ü kabz ve tamamen istifâ-yı hak etmemle bi’l-cümle husûs-ı mezkûra ve ziyâde masrûf müdde‘âsına ve sâire müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik deyü ikrâr ve tasdîklerini kâtib-i merkūm mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 25 min-Z sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33874"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33876"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b498"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>