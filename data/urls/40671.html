﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 399<br>Hüküm no: 392<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed Bey b. Sefer’in Vezir Receb Paşa Vakfı’na ait olup tasarrufunda olan menzil ve arsayı vakfın mütevellisi Süleyman Bey’e teslim edip aralarındaki muamelattan mütevellinin zimmetini ibra ettiği</b><br><br>Fazîletlü efendi hazretlerinin imzâsıyladır.<br><br>Budur ki mahmiye-i İstanbul’da Sarı Bayezid mahallesinde vâki‘ merhûm Vezîr Receb Paşa Evkāfı’ndan olan müte’ehhilîn odaları müste’cirlerinden el-Hâc Mehmed Bey b. Sefer meclis-i şer‘-i hatîr-i lâzimü’t-tevkīrde Dergâh-ı âlî kapıcıbaşılarından olup merhûm-ı mezbûrun sulbî oğlu ve evkāfına meşrûtiyet üzere mütevellî olan mefharü’l-emâcid ve’l-ekârim Süleyman Bey mahzarında tav‘an ikrâr ve i‘tirâf edip zikrolunan odalardan mahzenli oda demekle ma‘rûf olmağla tahdîd ve tavsîfden müstağnî olup ulvî ve vüstâyî iki bâb odaları ve sofayı ve havluyu ve kenîfi ve tahta-pûşu ve bir kârgîr mahzeni müştemil olan cemî‘ vakıf menzili kâffe-i hukūk ve merâfıkı ile yirmi bin akçeye ve mahzen-i mezbûrun üstü ile etrâf-ı selâsesinde vâki‘ olan arsa-i hâliyeyi dokuz bin akçeye cem‘an yirmi dokuz bin akçe icâre-i mu‘accele ve beher yevm ( ) akçe icâre-i müeccele ile bi’t-tevliye bana îcâr ve teslîm ve ben dahi istîcâr ve tesellüm edip mu‘accele-i mezkûreyi merkūm Süleyman Bey’e tamâmen def‘ ve teslîm ettiğimden mâ‘adâ mu‘acceleme mahsûb olmak üzere mâlım ile mezbûrun izni ile menzil-i mezbûrun tabaka-i vüstâsında vâki‘ tahta döşeme binâsına dokuz yüz akçe ve tahta-pûş binâsına yüz akçe ve kaldırım binâsına üç yüz altmış akçe ve mahzen-i mezbûrun hâricî ta‘mîrine beş yüz akçe cem‘an bin sekiz yüz akçe sarfımdan sonra Emir Paşa Damadı demekle şehîr olup zikrolunan odaların câr-ı mülâsıkı olan Süleyman Efendi ile mahzen-i mezkûr ile arsa-i hâliye-i mezkûrede nizâ‘ım olmağın mezbûrun emir ve izni ile keşf-i sânîsine ve mi‘mârlara yedi yüz kırk beş akçe sarf edip vakf-ı mezbûra cem‘an otuz bin altı yüz beş akçe mu‘accelem geçip istîfâ-i ecr etmemişiken merkūm Süleyman Bey menzil-i mezbûrun tarafeyninde vâki‘ mahzenleri olmayan vakıf menzilleri umûmen yirmişer bin akçe mu‘accele ve beher yevm ikişer akçe müeccele ile îcâr eyledim ol takdîrce senin verdiğin mu‘accele-i mezbûre ancak menzil-i mezbûrun ecr-i mislidir mahzen-i mezkûr ile menzil-i merkūmun ecr-i misli bin riyâlî guruşdan yâ icâre-i mislini tekmîl eyle veyâhud vakfa geçen mu‘accele-i mezkûreni vakıfdan ahz eyle kasr-ı yed eyle deyu bi’t-tevliye üzerime da‘vâ etmekle beynimizde nizâ‘-i mütemâdî olup bi’l-âhare rızâm ile mütevellî-i mezbûr ile fesh-i akd-i icâre edip menzil-i mezkûru ve mahzeni ve arsa-i mezkûru merkūm Süleyman Bey’e teslîmimden sonra mukaddemâ def‘ ve teslîm ettiğim yirmi dokuz bin akçe-i mu‘acceleyi ve mu‘acceleye mahsûb olmak üzere ebniye-i meşrûhaya sarf ettiğim ve keşf-i sânî ile mi‘mârlara verdiğim iki bin altı yüz beş akçeden iki bin akçeyi cem‘an otuz bin râyic [fi’l]-vakt akçeyi mâl-ı vakf-ı mezbûrdan mütevellî-i merkūm Süleyman Bey yedinden tamâmen ahz u kabz edip menzil-i mezkûrun mu‘accelesine müte‘allik bi-vechin mine’l-vücûh da‘vâ ve hakkım kalmadığından mâ‘adâ menzil-i mezbûru minvâl-i [muharrer] üzere mütevellî-i merkūmdan istîcâr ve tesellüm ettiğim günden târih-i kitâba gelince mezkûr Süleyman Bey’e mehir akçesi deyu ve kalemiyye deyu verdiğim hukūk-ı ma‘lûme ve mechûleye âmme-i de‘âvîden merkūm Süleyman Bey’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d menzil-i mahdûd-ı mezkûra müte‘allik vakf-ı mezbûr ile mütevellî-i merkūm üzerine bi-vechin mine’l-vücûh ve sebebin mine’l-esâb da‘vâ ve hakkım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: El-hâc Ahmed Efendi b. Hüseyin Efendi el-imâm, el-Hâc Üstâd Mehmed b. Abdullah, Mi‘mâr Üstâd Ahmed b. Abdullah, Mustafa Çelebi b. Yusuf, Ali Halîfe b. Abdullah, Receb Çelebi b. Mustafa, Çukadâr Ali Beşe, Receb Bey b. Abdürrahim tâbi‘-i Süleyman Efendi, Şa‘ban Halîfe tâbi‘-i Ahmed Efendi, Ebûbekir b. Mehmed tâbi‘-i Süleyman Efendi, Suyolcu Hasan Bey b. Abdullah, İbrahim Çelebi b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40670"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40672"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o857"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>