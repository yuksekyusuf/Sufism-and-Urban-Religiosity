﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 522<br>Hüküm no: 604<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Ağa b. Cafer’in, eşi Ayşe bt. Mustafa’dan miras kalan evdeki ¼ hissesini ¾ hissenin varisi Ümmühani’ye sattığı</b><br><br>Mübâya‘a-i menzil.<br><br>Mahmiye-i İstanbul’da Horhor kurbünde Kızıl Minâre mahallesinde sâkine iken bundan akdem vefât eden Âişe bt. Mustafa’nın verâseti zevc-i metrûkü Halil Ağa b. Cafer nâm Cündî ile sadriye kebîre kızı Ümmühani’ye münhasıra olduğu şer‘an zâhir ve müte‘ayyin oldukdan sonra mezbûr Halil Ağa meclis-i şer‘de bâ‘isetü’l-vesîka mezbûre Ümmühani tarafından ikrâr-ı câ’i’z-zikri tasdîke vekîli ve zevci Sinan Bey b. Mehmed nâm Sarrâc-ı Sultanî mahzarında ikrâr ve takrîr-i kelâm edip müteveffât-ı merkūmenin terekesinden olup mahalle-i mezbûrede vâki‘ bir tarafdan vekîl-i mezbûr Sinan Bey menzili ve bir tarafdan Ali Odabaşı tasarrufunda olan vakıf arsaya ve bir tarafdan merhûm Evliyâ Efendi Vakfı’ndan olan menzile ve taraf-ı râbi‘i tarîk-i hâssa müntehî olup bi-hesâb-ı şatrancî dört yüz on altı zirâ‘ arsa üzerinde ba‘de’l-harîk müteveffât-ı merkūme hayatında müceddeden binâ eylediği iki bâb tahtânî oda ve bir sofa ve kilârı ve bi’r-i mâ’ı ve kenîfi ve muhavvâtayı müştemil mülk menzil-i mevrûsemiz müteveffât-ı merkūmenin ile’l-vefât taht-ı tasarrufunda olup ba‘de vefâtihâ bi’l-farîzati’ş-şer‘iye rub‘u bana ve selâse-i erbâ‘ı müvekkile-i mezbûre Ümmühani’ye isâbet ve intikāl eylemiş idi, el-hâletü hâzihî hâlâ menzil-i mahdûd-ı mezbûrda olan rub‘ hisse-i şer‘iye-i mu‘ayyenemi içinde mevcûd ve ma‘lûmü’l-mikdâr hisseme isâbet eden kerâsteyi yirmi beş bin 25000 nakd-i râyicün fi’l-vakt fıddî akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile müvekkile-i mezbûre Ümmühani’ye bey‘ ve teslîm ol dahi ber-vech-i muharrer iştirâ ve tesellüm eyledikden sonra semeni olan meblağ-ı mezkûr yirmi beş bin akçeyi yedinden tamamen alıp kabz eyledim, ba‘de’l-yevm menzil-i mezbûrda alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Kaytas Bey el-cündî, Yusuf Ağa ez-Za‘îm, Şaban Ağa b., Hüseyin Çavuş b., Abdi Çavuş ez-za‘îm, Mehmed Bey el-cündî, İbrahim Bey el-cündî, Hüseyin Çelebi Hamamcı.</p>          <br><a title="Önceki sayfa" style="text-decoration:none" href="./ayrmetin.php?idno=25490"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25492"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b522"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o993"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>