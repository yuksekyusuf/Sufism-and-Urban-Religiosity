﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 39<br>Hüküm no: 11<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çiftçi İbrahim, Süleyman ve Mehmed’in Rami Çiftliğindeki hizmetlerinden dolayı ücret taleplerinin haksız olduğu</b><br><br>Rençber tâifesinden İbrahim b. İskender ve Süleyman b. el-Hâc İsmail ve Mehmed b. Ahmed nâm kimesneler mahfil-i şer‘iyyâtda Kayseriye ahâlîsinden ve lağımcı esnâfından bâ‘isü’l-i‘lâm diğer Mehmed Ağa b. Ahmed muvâcehesinde biz işbu târîh-i i‘lâmdan iki ay mukaddem mezbûr diğer Mehmed Ağa’nın talebiyle ücret kavlinsiz İstanbul’da Rami Çiftliği Kışlağ-ı hümâyûnu’nda yüz yirmi bir gün müddet rençberlik edip müddet-i mezkûrede ecr-i mislimiz olan yevmiye on altışar guruşdan cem‘an bin dokuz yüz otuz altı guruşun bin üç yüz otuz bir guruşunu mezbûr diğer Mehmed Ağa yedinden kabz ü istîfâ etmemizle bâkīsi olan altı yüz beş guruşu dahi bize edâ ve teslîme mezbûr diğer Mehmed Ağa’ya tenbîh olunmak murâdımızdır deyü ba‘de’d-da‘vâ ve’l-istintâk, ol dahi cevâbında ben müdde‘ûn-ı merkūmûn ile İstanbul’da Fatih Sultân Mehmed Han -aleyhi’r-rahmetü ve’l-gufrân- hazretleri câmi‘-i şerîfi civârında Karaman-ı kebîr nâm mahâlde vâki‘ sâkin olduğum han odasında yevmiye on birer guruş ücret tesmiye ederek ebniye-i mezkûrede ol mikdâr müddet rençberlik etdirip müddet-i mezkûrede ecr-i müsemmâ-yı mezkûrları olan meblağ-ı mezkûr bin üç yüz otuz bir guruşu dahi kabzlarını mukırr u mu‘terif oldukları vechile kendülere tamâmen def‘ ü teslîm eylediğimde onlar dahi yedimden ahz ü kabz ve istîfâ-yı hak etmişlerdir deyü müdde‘ûn-ı merkūmûnun inkârlarına mukārin eylediği def‘ini her biri mahâllerinden lede’t-tezkiye adl ve makbûlü’ş-şehâde idükleri ihbâr olunan esnâf-ı merkūmeden Ali b. Ahmed ve Hasan b. İbrahim nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘ûn-ı mezbûrûn İbrahim ve Süleyman ve Mehmed ziyâde da‘vâ-i mezkûreleriyle mezbûr diğer Mehmed Ağa’ya bî-vech-i şer‘î mu‘ârazadan men‘ olundukları tescîl ve mübâşirleri Bâb-ı zabtiye neferâtından Erzincanî Mehmed Ağa kulları yediyle huzûr-ı [âlîlerine i‘lâm olundu].<br><br>Fî 4 B sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38246"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38248"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b039"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o194"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>