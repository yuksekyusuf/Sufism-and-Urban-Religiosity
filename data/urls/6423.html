﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 228<br>Hüküm no: 207<br>Orijinal metin no: [29a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Hasan Ağa Vakfı’na ait odaların gelirinin Zeyneb ve Hatice arasında paylaşıldığı</b><br><br>Hüccet-i ibrâ<br><br>Ashâb-ı hayrâtdan merhûm Mehmed Çelebi b. Hasan Ağa’nın evlâdından mahmiye-i İstanbul’da Altımermer mahallesinde sâkine ve zâtı ta‘rîf-i şer‘î ile mu‘arrefe olan Zeyneb Hatun bt. Hasan Efendi meclis-i şer‘-i hatîr-ı lâzımü’t-tevkīrde vâkıf-ı mezbûrun Molla Şeref mahallesinde vâki‘ vakfeylediği yirmi bir bâb ma‘lûmü’l-hudûd ve’l-müştemilât müteehhilîn odalarına evlâdiyet ve meşrûtiyet üzere mütevellîye olup mezbûre Zeyneb Hatun’un li-ebeveyn kız karındaşı olan râfi‘atü hâze’l-kitâb Hadîce Hatun binti’l-mezbûr Hasan Efendi mahzarında ikrâr-ı tâm ve takrîr-i kelâm edip ceddimiz vâkıf-ı mûmâ-ileyh evkāfının gallesini evvelâ kendi nefsine ba‘dehû evlâdına ve evlâd-ı evlâdına ve evlâd-ı evlâd-ı evlâdına zükûr ve inâsına batnen ba‘de batnin ale’s-seviye şart edip ve vakf-ı mezkûrun tevliyetini dahi evvelâ kendi nefsine ba‘dehû aslah evlâdına ve eslah evlâd-ı evlâdına ve eslah evlâd-ı evlâd-ı evlâdına batnen ba‘de batnin şart edip ve vakf-ı mezkûrun gallesinden yevmî üçer akçe vazîfe tevliyet ta‘yîn edip bâkīsi beyne’l-evlâd ale’l-iştirâki’s-seviyy taksîm oluna deyü şart ve ta‘yîn eylediği vâkıf-ı mezbûrun işbu yedimizdeki bin doksan dokuz Şevvâli’nin yirmi beşinci günüyle müverrah vakfiyesinde musarrah olmağın hâlâ zikr olunan odaların beher şehr gallesinden hâsıl olan yüz paranın ber-mûceb-i şart-ı vâkıf mezbûr otuz parası vazîfe-i tevliyet olup bâkī yetmiş parası mütevellîye-i mezbûre Hadîce Hatun ile beynimizde iktisâb etmek üzere ittifâk eylediğimizden sonra târîh-i kitâba gelince vakf-ı mezbûr gallâtından makbûzât ve masrûfâtımıza müte‘allıka âmme-i de‘âvîden her birimiz âharın zimmetini ibrâ-i âmm-ı katı‘u’n-nizâ‘la ibrâ ve ıskāt eyledik dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Muharremi’l-harâm li-sene selâse ve hamsîn ve mi’e ve elf.<br><br>Şuhûdü’l-hâl: Ali Ağa b. İsmail, Hasan Ağa b. Mehmed, Mehmed Çelebi b. Abdi, Mehmed Beşe b. Ahmed, Mustafa b. Mehmed el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=6422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>