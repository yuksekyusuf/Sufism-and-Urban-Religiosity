﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 231<br>Hüküm no: 256<br>Orijinal metin no: [66b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia Hatun’un bazı eşyalarını Hüseyin Beşe ve hanımı Râbia’ya sattığı</b><br><br>Medîne-i Üsküdar’a tâbi‘ Kādı karyesinde sâkine ve zâtı İmâm Mustafa Efendi b. Hüseyin ve Hasan Efendi b. Mehmed nâm kimesneler ta‘rîfleriyle mu‘arrefe olan Râbia bt. Dilaver nâm hatun meclis-i şer‘-i hatîrde gelini işbu râfi‘atü’l-vesîka diğer Râbia bt. Mehmed nâm hatun mahzarında bi-tav‘ihâ ikrâr ve takrîr-i kelâm edip mezbûre diğer Râbia’nın zevci işbu hâzır bi’l-meclis Hüseyin Beşe nâm kimesneye mâlike olduğum eşyâ-i ma‘lûmemi semen-i ma‘lûmeye bey‘ ü temlîk ve teslîm eylemişdim el-hâletü hâzihi mezbûr Hüseyin’in yedinde olan mübâya‘a hücceti mantûkunca eşyâ-i ma‘lûmede benim kat‘â alâka ve medhalim kalmayıp derûn-ı hüccetde mezkûr olan eşyâ-i ma‘lûmeye ve kıymetlerine müte‘allıka gerek mezbûre diğer Râbia ve gerek zevci merkūm Hüseyin Beşe ile vechen mine’l-vücûh ve sebeben mine’l-esbâb da‘vâ ve husûmetim olmayıp zevcân-ı mezbûrânın zimmetlerini ibrâ-i âmm-ı katı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ vâka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-şehri Rebî‘i’l-âhir li-seneti ihdâ ve hamsîn ve mi’ete ve elf.<br><br>Şuhûdü’l-hâl: İmâm Mustafa Efendi b. Hüseyin, Hasan Efendi b. Mehmed, Mehmed Ağa, Mustafa Çelebi b. Ali, Yusuf Beşe b. Mehmed, Ali Çelebi b. Mehmed, Mustafa Çelebi b. Süleyman, el-Hâc Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52565"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52567"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o272"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>