﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 219<br>Hüküm no: 188<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenci Fatıma’nın boşandığı eşi Hüseyin Beşe aleyhindeki alacak davasında haksız olduğu</b><br><br>Drağman’da menzil ve berber dükkânı,<br><br>Ma‘rûz<br><br>Sâhibe-i arzuhâl zâtı mu‘arrefe Zenciye Fatıma bt. Abdullah nâm hatun meclis-i şer‘-i münîrde zevc-i mutallıkı derûn-ı arzuhâlde mezkûrü’l-ism Hüseyin Beşe b. Osman nâm kimesne muvâcehesinde İstanbul’da Tercümanyunus mahallesinde vâki‘ ma‘lûmü’l-hudûd ve’l-müştemilât bir bâb vakıf menzil ve tahtında bir bâb berber dükkânı bâ-temessük-i mütevellî benimle mezbûr Hüseyin Beşe’nin bi’l-icâreteyn münâsafeten taht-ı tasarrufumuzda iken mezbûr Hüseyin Beşe zevc-i dâhilim olmak takrîbiyle beni iğfâl ve zikr olunan menzil ve dükkânı sûk-ı sultânîde müzâyede ve ragabât-ı nâs inkıtâ‘ından sonra bin yüz guruşda gāib ani’l-meclis Tersâne-i âmire çavuşlarından Salih Ağa üzerinde karâr ve ziyâde ile tâlib-i âharı zuhûr etmediğine binâen ben ve mezbûr Hüseyin Beşe sâlifü’z-zikr menzil ve tahtında olan berber dükkânını gāib-i mezbûr Salih Ağa’ya meblağ-ı merkūm bin yüz guruş bedel mukābelesinde bâ-ma‘rifet-i mütevellî ferâğ ve tefvîz ve bedel-i merkūmu yedinden ahz ü kabz ve bi’l-münâsafe beynimizde iktısâm etmiş idik. Lâkin mârrü’l-beyân menzil ve dükkânın değeri iki bin beş yüz guruş olmağla ol-vechile ziyâdesi olan bin dört yüz guruşdan nısfına isâbet eden yedi yüz guruşu mezbûr Hüseyin Beşe beni i‘fâl eylediğine binâen malından zâmin olmak üzere ve dükkân-ı mezkûrun kirâsından müddet-i ma‘lûmede müsteciri yedinden benim vekâletimle kabz eylediği iki yüz altmış guruşun nısfı olan yüz otuz guruş ve zimmetinde mütekarrir ve ma‘kūdün-aleyh mehr-i müecceli hakkım olan elli guruş ki cem‘an yüz seksen guruşu dahi bana edâya mezbûra tenbîh olunmak matlûbumdur deyü takrîr-i meşruhu üzere tasaddî eylediği meblağ-ı merkūm yedi yüz guruş müdde‘âsı meşrû‘a ve iltifâta şâyân olmadığı kendüye tefhîm ve mâ‘adâ yüz seksen guruş husûs için merkūm Hüseyin Beşe istintâk olundukda cevâbında müdde‘iye-i mezbûre bundan akdem meblağ-ı mecmû‘-ı mezkûr yüz seksen guruş ile bâ-defter-i müfredât eşyâ-yı ma‘lûme mutâlebesinden benimle bi’t-tav‘ ve’r-rızâ yüz elli guruş bedel-i medfû‘ ve makbûza sulh olup mâ‘adâya ve bi’l-cümle zikr olunan husûsa ve sâir cemî‘ hukūk-ı şer‘iyeye müte‘allika mutlakan âmme-i de‘âvî ve kâffe-i mütâlebâtdan benim zimmetimi kabûlümü hâvî ibrâ ve iskāt etmiş idi deyü sûret-i def‘de eylediği da‘vâsını her biri mahâllinde lede’t-tezkiye adl ve makbûlü’ş-şehâde idükleri ihbâr olunan müezzin Molla Ahmed b. Mehmed ve Mehmed Salih b. Mehmed nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘iye-i mezbûre Zenciye Fatıma Hatun da‘vâ-yı mezkûresiyle merkūm Hüseyin Beşe bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 2 Muharrem sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>