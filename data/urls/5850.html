﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 127<br>Hüküm no: 96<br>Orijinal metin no: [25b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un Manisalı Çelebi mahallesinde bulunan evini sattığı</b><br><br>Husûs-ı âti’l-beyânın mahâllinde ketb ve tahrîri iltimâs olunmağın bu fakīr bizzât mahmiye-i İstanbul’da Atpazarı kurbünde vâki‘ Canba[z] el-Hâc Ali Ağa b. İbrahim’in ahırı hânesine varıp zeyl-i vesîkada muharrerü’l-esâmî Müslimîn mahzarlarında akd-i meclis-i şer‘-i kavîm eylediğimde mahmiye-i mezbûrede Manisalı Çelebi mahallesi sâkinelerinden olup zâtı Mehmed Ağa b. Ahmed ve İsmail Odabaşı b. Mustafa nâm kimesneler ta‘rîfleriyle mu‘arrefe olan Şerîfe Âişe Hatun bt. es-Seyyid Abdurrauf meclis-i ma‘kūd-ı mezkûrda işbu râfi‘u’l-kitâb merkūm el-Hâc Ali Ağa b. İbrahim mahzarında ikrâr-ı tâm ve takrîr-i kelâm edip akd-i âtî sudûruna değin yedimde mülk ve hakkım olup mahalle-i mezbûrede vâki‘ bir tarafdan âhar mülküm ve bir tarafdan mezbûr el-Hâc Ali’nin vakfı ve bir tarafdan ba‘zen Havva Hatun ve ba‘zen tarîk-ı hâs ile mahdûd fevkāni iki bâb oda ve iki sofa ve tabaka-i vustâda iki bâb oda ve tahtânî bir matbah ve üç kenîf ve bir magsel ve bir mikdâr havluyu müştemil mülk menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile mezbûr el-Hâc Ali Ağa’ya dört yüz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr dört yüz guruşu müşteri-yi merkūm el-Hâc Ali Ağa yedinden tamamen ahz u kabz eyledim fîmâ-ba‘d menzil-i mahdûd-ı mezkûr mezbûr el-Hâc Ali Ağa’nın mülk-i müşterâsı ve hakk-ı sarîh-i sırfı olup kat‘a benim alâka ve medhalim kalmamışdır. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâlis min-Zilka‘de li-sene 1143.<br><br>Şuhûdü’l-hâl: Hacı Mustafa b. Mehmed, Cafer Beşe b. Abdullah, Ahmed Ağa b. Hüseyin, Mehmed Odabaşı b. Mustafa c. [cemâ‘at] 81, Mustafa Çelebi b. Mehmed Yazıcızâde, Ahmed Çelebi b. Abdullah, Süleyman Beşe b. İbrahim, Ömer Odabaşı b. Veli, Süleyman Ağa b. Abdullah, Hacı Ahmed b. Abdullah, Süleyman Odabaşı b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o447"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>