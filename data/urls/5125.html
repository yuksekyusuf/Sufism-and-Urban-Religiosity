﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 224<br>Hüküm no: 201<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un süknâsını ulemâya vakfettiği evinin Hafız Mehmed Efendi’ye tevcih olunduğu</b><br><br>Merhûme Fâtıma nâm sâhibetü’l-hayrın süknâsı ulemâdan bir recül-i sâlihe meşrûta vakfı olup Mahmiye-i İstanbul’da Silahdâr Hayreddin Mahallesi’nde vâki‘ bir tarafdan ba‘zan Mustafa Çelebi tasarrufunda olan vakıf menzil [ve bazen] Hasebcizâdeler tasarrufunda olan vakıf menzil ve ba‘zan Davud Ağa tasarrufunda olan vakıf menzil ve bir tarafdan Müstadem Çavuş Vakfı odalar[ı] ve bir tarafdan İbrahim Çavuş veresesi tasarruflarında olan vakıf menzil ve bir tarafdan tarîk-i âm ile mahdûd tahtânî iki oda ve bir sofa ve kenîf ve bahçeyi muhtevî menzile tevcîh-i hâkimü’ş-şer‘le ber-mûceb-i şart-ı vâkıf[e] mutasarrıf olan Derzi Ali nâm kimesne fevt olup menzil-i mezbûr mahlûl olmağla süknâ-yı menzil-i mezbûr bundan akdem hilâf-ı şart-ı vâkıf[e] kādı-ı sâbık çukadârı Halil b. Hüseyin’e tevcîh etmekle ref‘ olunup süknâ-yı menzil-i mezkûr ulemâdan süknâya muhtâc ve min-külli’l-vücûh mahall ü müstahik idiği zeyl-i kitâbda muharrerü’l-esâmî Müslimîn haberleriyle müte‘ayyin olan işbu bâ‘isü’l-kitâb Hâfız Mehmed Efendi b. Mustafa’ya kıbel-i şer‘den ber-mûceb-i şart-ı vâkıf[e] tevcîh olunup tasarrufi’çün işbu vesîka ketb ve mezbûr Hâfız Mehmed Efendi yedine i‘tâ olundu.<br><br>Fî-gurreti Cemâziyelâhir sene [1]143.<br><br>Şuhûdü’l-hâl: Mustafa Efendi b. el-merhûm Yunus Efendi, Mehmed Ağa b. Mehmed Kethüdâ, Mehmed Çelebi b. Abdullah tahtacı, Mehmed b. Abdullah, Mehmed Efendi b. İbrahim, İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5124"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5126"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o721"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>