﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 301<br>Hüküm no: 264<br>Orijinal metin no: [69a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tavukçu Zoto ve Dimitri’nin babalarından intikal eden menzil ve müştemilatı amcaları Stiko’ya sattıkları</b><br><br>Vilâyet-i Rumeli’nde Premedi kazâsına tâbi‘ Örnik nâm karyeden olup hâlâ mahmiye-i İstanbul’da Sultân Mehmed kurbünde sâkin olan Tavukçu Zoto ve Dimitri v. Zoto nâm zimmîler mahmiye-i mezbûrede meclis-i şer‘de işbu sâhibü’r-rakīm ammileri Stiko [v.] İstiko nâm zimmî muvâcehesinde her biri ikrâr ve takrîr-i kelâm edip babamız mesfûr Zoto [Zoto]’dan ve anamız Rosita nâm Nasrâniyeden bize müntakil karye-i mezbûrede vâki‘ bir tarafdan Bico nâm zimmî menzili ve bir tarafdan mesfûr Köko menzili ve bir tarafdan dere ve taraf-ı râbiî tarîk-i âm ile mahdûd fevkānî oda iki ve tahtânî oda iki ve bir anbar ve eşcâr-ı müsmire ve gayri müsmireli bir kıt‘a bahçe ve kenîf ve havluyu müştemil mülk mevrûsumuz olan menzilimizi bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile mesfûr Zoto’ya otuz Esedî guruşa bey‘ ve temlîk ol dahi iştirâ ve temellük ve kabûl eyledikden sonra semeni olan meblağ-ı mezbûr otuz guruşu mesfûrun yedinden tamâmen ahz u kabz eyledim ba‘de’l-yevm zikr olunan menzilde alâka ve medhalim[iz] kalmamağla menzil-i mezbûru mahâllinde kabz ve tasarrufa mesfûr Zoto’yu taslît eyledik keyfe mâ yeşâ’ ve yehtâr mutasarrıf olsun dedikde mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-şehri Rebî‘i’l-evvel sene sitte aşere ve mi’e ve elf.<br><br>Şuhûdü’l-hâl: Veli Efendi kâtib, Mehmed Efendi kâtib, Ömer Efendi kâtib, Osman Efendi kâtib, el-Hâc Yusuf muhzır.<br><br>Koço v. Razko, İstiko v. Doko, Koço v. Todori, Riko v. Çeko, İstoyo v. Luko, Roder v. Miço</p>          <br><a title="Önceki sayfa" style="text-decoration:none" href="./ayrmetin.php?idno=41793"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41795"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>