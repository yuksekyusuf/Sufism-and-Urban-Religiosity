﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 190<br>Hüküm no: 113<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Said Beyefendi’nin Sarraf Oseb Yanovic’in eşi Droni bt. Andon’dan aldığı borç karşılığında mülk evini rehin vermesi</b><br><br>İdâne 74000 guruş<br><br>Mahmiye-i İstanbul’da Sultan Ahmed Hân aleyhi-rahmetü ve’l-gufrân hazretleri Câmi‘-i şerîfi kurbünde Kabasakal mahallesinde sâkin sâbıkâ Meclis-i Muhâsebe-i Mâliye a‘zâsından ve rütbe-i ûlâ sınıf-ı sânîsi ashâbından sa‘âdetlü Mehmed Said Beyefendi b. Abdülnâfi Efendi meclis-i şer‘-i şerîf-i lâzımü’t-teşrîfde medîne-i Üsküdar’a muzâfe Kadı karyesinde sâkine teba‘a-i Devlet-i aliyye’nin Katolik milleti nisvânından Sarraf Oseb Yanovic zevcesi işbu bâ‘isetü’l-vesîka Droni bt. Andon v. Adam tarafından husûs-ı âti’l-beyânda tasdîka vekîl-i şer‘îsi tüccârdan Beyrutlu İbrahim Efendi b. Mehmed Edib muvâcehesinde teba‘a-i Devlet-i aliyye’nin Ermeni milletinden ve sarrâf dellâllarından Artin v. İstefan hâzır olduğu hâlde ikrâr-ı tâm ve takrîr-i kelâm edip müvekkile-i merkūme Droni bana mâlından yetmiş dört bin guruş idâne ve teslîm eylediğinde ben dahi yedinden istidâne ve kabz ve umûruma sarfla istihlâk edip meblağ-ı mezkûr yetmiş dört bin guruş müvekkile-i merkūmeye zimmetimde vâcibü’l-edâ ve lâzimü’l-kazâ sahîhân deynim olup mukābelesinde sâlifü’l-beyân Kabasakal mahallesinde vâki‘ bir tarafdan Mühürdâr Necib Efendi menzili ve bir tarafdan Eyüb Ağa menzili ve bir tarafdan Teberdâr Ali menzili ve bir tarafdan tarîk-i âm ile mahdûd vâlidem müteveffât Suada Hanım bt. el-Hâc Mehmed Paşa’dan bâ-hüccet-i şer‘iyye irsen mâlik olduğum ma‘lûmü’l-müştemilât bir bâb mülk menzili rehin vaz‘ ve müvekkile-i mezbûreye teslîm eylediğimde ol dahi irtihân ve tesellüm ve kabz u kabûl ve li-ecli’l-isti‘mâl yine bana i‘âre ve teslîm eylediğinde ben dahi isti‘âre ve tesellüm ve kabz u kabûl etmemle eğer ben deynim olan meblağ-ı mezkûru işbu târih-i kitâbdan bir buçuk sene tamâmına değin edâ ve menzil-i mezkûru rehniyetden fek ve tahlîs edemez isem menzil-i mezkûru lede’l-müzâyede semen-i misliyle âhara bey‘e ve kabz-ı semene ve makbûzundan deyn-i mezkûru dâyinem merkūmeye edâya ve fazla kalır ise fazla-i merkūmeyi bana teslîme ve husûs-ı mezkûr mütevakkıf olduğu umûrun küllisine küllemâ azeltüke fe-ente vekîli mefhûmu üzere azl ve in‘izâlden masûne ve akd-i rehinde meşrûta vekâlet-i devriye-i sahîha-i şer‘iyye ile tarafımdan hâzır-ı merkūm Artin’i vekîl nasb ve ta‘yîn eylediğimde ol dahi vekâlet-i mezkûreyi kabûl ve hizmet-i lâzimesini vaktinde edâya ta‘ahhüd eyledi dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 16 Rebî‘ülevvel sene 1279<br><br>Şuhûdü’l-hâl: Muhzır Mustafa Ağa b. ( ), Muhzır el-Hâc Yusuf Ağa b. ( ), Muhzır Süleyman Ağa b. ( ), Muhzır Salih Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35787"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35789"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>