﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 369<br>Hüküm no: 525<br>Orijinal metin no: [283-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Ağa b. Abdülmennân’ın evini oğlu Mehmed Çelebi’ye hibe ettiği</b><br><br>Havâss-ı aliyye kazâsı tevâbi‘inden Hasköy mahallâtından Kiremitçi Ahmed Çelebi mahallesi sâkinlerinden fahrü’l-akrân Ahmed Ağa b. Abdülmennân mahfil-i kazâda ve mahfil-i irtizâda işbu râfi‘ü’l-vesîka sulbî kebîr oğlu Mehmed Çelebi mahzarında ikrâr ve takrîr-i kelâm edip silk ve mülkümde muntazam olan emlâkimden mahalle-i mezbûrede vâki‘ bir tarafı hâlen Haremeyn-i Muhteremeyn müfettişi olan umdetü’l-müderrisîni’l-kirâm Ahmed Efendi mülkü ile ve iki tarafı Mehmed Çelebi mülkü ile ve bir tarafı tarîk-i âm ile mahdûd olup iki fevkānî odaları ve bir köşkü ve bir sofayı ve bir tahta-pûşu ve bir tahtânî odayı ve bir matbahı ve bi’r-i mâ’ı ve bir şirugan kurusu değirmeni ile ve iki kenîfi muhtevî olan menzilimi oğlum mezbûr Mehmed’e hibe-i sahîha-i şer‘iyye ile hibe ve temlîk ve teslîm edip ol dahi meclis-i hibede ba‘de’t-tahliyeti’ş-şer‘iyye menzil-i mezbûru ittihâb ve kabz ve kabûl eyledi, ba‘de’l-yevm mülk-i mevhûbesi olup keyfemâ yeşâ ve yehtâr mutasarrıf olsun dedikde mukırr-ı mezbûr Ahmed Ağa’nın vech-i muharrer üzre cârî olan ikrârını el-mukarru lehü’l-mezbûr Mehmed Çelebi bi’l-muvâcehe tahkīk ve bi’l-müşâfehe tasdîk edicek mâ vaka‘a bi’t-taleb ketb olundu. Hurrire fi’l-yevmi’s-sâlis ve’l-ışrîn min şehri Rebî‘ılâhir li sene isneyn ve hamsîn ve elf.<br><br><br>Şuhûdü’l-hâl: Mehmed Efendi b. Mustafa el-İmâm, Ahmed Efendi b. Abdi el-İmâm, Mehmed Halîfe [b.] İbrahim el-Müezzin, Abdülbâkī Halîfe b. Ahmed el-Müezzin, Mahmud Çelebi b. Mehmed serrâc-ı hâssa, Ahmed Çelebi b. Mustafa el-Hammâmî, Mahmu[d] Çelebi b. Mehmed Ağa, Ahmed Çelebi b. Mehmed Ağa, Ali Beşe b. Ahmed, Mehmed b. Aslan, Yahya Bey b. İbrahim el-Muhtesib, Ali el-muhzır ve gayruhüm mine’l-huzzâr </p>          <br><a title="Önceki sayfa" style="text-decoration:none" href="./ayrmetin.php?idno=23752"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23754"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b369"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>