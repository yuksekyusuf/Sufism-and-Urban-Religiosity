﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 148<br>Hüküm no: 103<br>Orijinal metin no: [51-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zülfikar Efendi Vakfı mütevellisi İbrahim’in, Dimitri’nin elindeki vakfa ait menzil hisselerini taleb etmesi</b><br><br>Mîrahor mahâllesinde Zülfikar Efendi Vakfı’ndan keşf-i menzil<br><br>Ma‘rûz,<br><br>İslambol’da Nezâret-i dâ‘îlerinde olan evkāfdan Yedikule kurbünde Mîrahor mahâllesinde vâki‘ Zülfikar Efendi Vakfı’nın hâlâ mütevellîsi olan sâhib-i arzuhâl İbrahim Bey b. İsmail meclis-i şer‘-i hatîrde vakf-ı mezkûr müsakkafâtından zikri âtî menzile vâzı‘ü’l-yed olan derûn-ı arzuhâlde ismi merkūm Dimitri v. Dimo mahzarında mahâlle-i mezbûrede vâki‘ bir tarafdan İnce menzili ve bir tarafdan Yanaki bahçesi ve ba‘zan Anaştaş menzili ve tarîk-i âm ile mahdûd yüz on zirâ‘ arsa üzerinde mebnâ ma‘lûmü’l-müştemilât menzil işbu merkūm Dimitri yedinde olan vakıf temessükü mantûkunca altmış altı Şa‘bânı’nın on beşinde icâre-i müeccele ile diğer Dimitri ve Gevheriye nâm zevcânın ale’l-iştirâki’s-seviy tasarruflarında iken merkūm diğer Dimitri hâlik olmağla nısf-ı şâyi‘i evlâdı Kostanti ve Panayot ve Yanaki ve Maryora’ya intikāl eyledikden sonra merkūme Maryora sekiz sehmden bir sehim hissesini el-Hâc Ahmed nâm kimesneye ferâgat ve altmış sekiz târîhinde merkūm Yanaki dahi sihâm-ı mezbûreden kezâlik bir sehmini mezbûr el-Hâc Ahmed’e ba‘de’l-ferâğ mezbûr el-Hâc Ahmed dahi aldığı iki sehm-i şâyi‘ini ve evlâd-ı mezkûreden merkūm Kostanti İslâm’a gelip ismi Yusuf ta‘yîn olundukdan sonra mezbûr mühtedî Yusuf dahi bir sehm-i şâyi‘ini ve yine evlâd-ı mezkûrdan merkūm Panayot bir sehm-i şâyi‘ini ki cem‘an dört sehm-i şâyi‘lerini işbu merkūm Dimitri’ye yetmiş târîhinde ferâgat, ol dahi yetmiş dört târîhinde Mehmed b. Ali’ye ba‘de’l-ferâğ yine mezbûr Mehmed merkūm Dimitri’ye ferâaat etmekle sekiz sehmden dört sehmi merkūm Dimitri’nin üzerinde ve nısfı olan dört sehmi bâlâda tahrîr olunan zevce-i mezbûre Gevheriye’nin üzerinde iken bu esnâda hâlik olmağla mahlûl ve taraf-ı vakfa âid olmuş iken işbu merkūm Dimitri mecmû‘una kendinin olmak zu‘muyla vaz‘-ı yed eder. Suâl olunup menzil-i mezkûrun sekiz sehmden nısfı olan dört sehminden merkūm Dimitri’nin kasr-ı yedine tenbîh olunmak bi’t-tevliye matlûbumdur deyü da‘vâ ve mezbûr Dimitri cevâbında menzil-i mezkûr an-aslin zevcân-ı mezbûrân diğer Dimitri ve Gevheriye’nin ale’l-iştirâk tasarruflarında olduğunu ve ba‘dehû mecmû‘u sekiz sehim i‘tibârıyla nısfı olan dört sehim merkūm Dimitri’nin hissesi tedâvül-i eyâdî ile üzerine geçdiğini ve hudûd-ı mezkûre derûnunda olup bâlâda mezkûr menzilin arsa ve ebniyesinin mecmû‘u hâlâ tasarrufunda olduğunu ikrâr u i‘tirâf edip lâkin merkūme Gevheriye’nin nısf hissesi hâlâ hudûd-ı mezkûre ile mahdûde olan menzilden ifrâz olunmuş idi deyü eylediği def‘ şer‘an mesmû‘a olmamağla ikrârı mûcebince menzil-i mahdûd-ı mezkûrun nısfı olan sekiz sehmden dört sehm-i şâyi‘inden kasr-ı yed ve mütevellî-yi mezbûra teslîm iktizâ eylediğinden mâ‘adâ sâdır olan fermân-ı âlîlerine imtisâlen kıbel-i şer‘-i şerîfden keşif nâibimiz Seyyid Halil Efendi irsâl, ol dahi hâssa mi‘mârlarından İsmail ve Ahmed Halîfeler ile menzil-i mezkûra varıp mütevellî-yi mezbûr ve merkūm Dimitri muvâcehelerinde menzil-i mezkûru tahdîd ve misâha eylediklerinde zikr olunan hudûd ile mahdûd olup yüz elli bir zirâ‘ gelmekle merkūme Gevheriye’nin hıssesi ifrâz olunmayıp hâlâ menzil-i mezkûrda mevcûd olduğunu mahâllinde tahrîr ve gelip inhâ etmekle menzil-i mezkûrun nısf-ı şâyi‘inden kasr-ı yed ve mütevellî-i mezbûra teslîm merkūm Dimitri’ye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 5 min-Zilhicce sene 1179.<br><br>Beyaz sahîh</p>          <br><a title="Önceki sayfa" style="text-decoration:none" href="./ayrmetin.php?idno=29393"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29395"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>