﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 207<br>Hüküm no: 211<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Piruze bt. Markos’un babasından intikal eden Van kasabasındaki bağ hissesini kardeşi Avadik’e satması</b><br><br>Bağ mübâya‘ası, mîrâsdan ibrâ, 500 guruş<br><br>Vilâyet-i Anadolu’da Van kasabasında Çalık mahallesinde mütemekkin iken bundan akdem hâlik olan Markos v. Pretamos v. Adam zimmînin verâseti sulbî kebîr oğlu Avadik zimmî ile sulbiye kebîre kızı Piruze Nasrâniyeye inhisârı tahakkukundan sonra mersûme Piruze Nasrâniyenin sadrî kebîr oğlu ve tarafından husûs-ı âti’l-beyânda vekîl olduğu şahsı bilir Nikfor v. Gabril ve Bedros v. Avanes zimmîler şehâdetleriyle sâbit olan Kigork v. Artin zimmî <<muvâcehesinde>> meclis-i şer‘-i hatîr-i lâzımü’t-tevkīrde işbu hâmilü’r-rakīm mersûm Avadik zimmî muvâcehesinde bi’l-vekâle ikrâr-ı tam ve takrîr-i kelâm edip zikr olunan Van kasabasında Çalık mahallesinde vâki‘ bir tarafdan Saraçoğlu Avanes zimmî menzili ve bir tarafdan Acemoğlu Bağdisar zimmî menzili ve iki tarafdan tarîk-i âm ile mahdûd fevkānî bir oda ve bir örtü ve tahtânî beş oda ve bir örtü ve bir kenîf ve bir mikdâr havluyu ve mâ-i lezîz-i cârîli bir bâb mülk menzili müştemil bir kıt‘a kürûmu mülk bağ müvekkilem anam mersûmenin babası mersûm Markos zimmînin sağlığında ile’l-helâk müstakıllen yedinde mülk ve hakkı olup ba‘de helâkihî müvekkilem anam mersûme ile karındaşı mersûm Avadik zimmîye mevrûs olmağla ben zikr olunan bağ-ı mahdûd-ı mezkûrda müvekkilem anam mersûmenin bi’l-irsi’ş-şer‘î mâlike olduğu hisse-i ma‘lûmesini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile müştereki mersûm Avadik zimmîye beş yüz guruşa bi’l-vekâle bey‘ ü temlik ve mahâllinde zabta tarafımdan mersûmu bi’l-vekâle taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr beş yüz guruşu müşteri-yi mersûm bana def‘ ü teslîm ben dahi yedinden bi’l-vekâle tamamen ahz ü kabz eyledim, fîmâ-ba‘d bağ-ı mahdûd-ı mezkûrun mecmû‘u cemî‘ tevâbi‘iyle mersûm Avadik zimmînin mülk-i mahzı ve hakk-ı sırfı olup müvekkilem anam mersûmenin kat‘a alâka ve medhali kalmamağla mebî‘-i mezkûrun tağrîr ve gabnine ve mûrisleri hâlik-i mersûmun terekesine ve hukūk-ı mîrâsa müte‘allika âmme-i da‘vâdan ben mersûm Avadik zimmînin zimmetini ol dahi kezâlik beynlerinde ma‘lûm eşyâ-yı mütenevvi‘ada‘vâsına ve hâlik-i mersûmun terekesine ve hukūk-ı mîrasa müte‘allika âmme-i da‘vâdan müvekkilem anam mersûmenin zimmetini her birimiz bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 7 Ca sene [1]242<br><br>Şühûdü’l-hâl: Muhzır Ebûbekir Çelebi, Muhzır Mehmed Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>