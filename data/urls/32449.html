﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 70<br>Hüküm no: 23<br>Orijinal metin no: [5b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Yusuf Usta’nın, Mehmed Beşe b. Mehmed’e olan borcunu ödemeyi kabul ettiği</b><br><br>Ma‘rûz[-ı dâ‘î-i devlet-i aliyyeleridir ki]<br><br>Dergâh-ı âlî Yeniçerilerinin dokuzuncu bölük yoldaşlarından es-Seyyid Mehmed Beşe b. Mehmed meclis-i şer‘-i münîrde eskici esnâfından mukaddemâ şerîki es-Seyyid Yusuf Usta b. Abdülcelil muvâcehesinde merkūm es-Seyyid Yusuf Usta’nın gāib ani’l-meclis Eskici es-Seyyid İbrahim Ağa b. Abdullah bâ-hüccet-i şer‘iyye karzdan ve semen-i mebî‘den deyni olan iki bin üç yüz guruşa ben tarafeynden bi’l-edâ ve’l-kabûl kefâlet-i sahîha-i şer‘iyye ile kefîl bi’l-mâl ve dâmin olduğumdan sonra gāib-i mezbûra meblağ-ı mekfûlün-bih merkūm iki bin üç yüz guruşu bin iki yüz otuz beş senesi Zilhicceti’ş-şerîfesi’nin on altıncı günü târihiyle müverrah ve İstanbul mahkemesi sicilinde mukayyed bir kıt‘a i‘lâm mantûkunca hükm-i hâkimi’ş-şer‘iyye benden ahz etmekle ben dahi mâlımdan gāib-i mezbûra vermediğim meblağ-ı merkūm iki bin üç yüz guruşu merkūm es-Seyyid Yusuf Usta’dan bi’l-mürâca‘a taleb eylediğimde ol dahi kaziyye minvâl-i muharrer üzere olduğunu ikrâr u i‘tirâf edüp lâkin meblağ-ı mezkûru hâlâ edâya iktidârı olmadığından işbu târih-i i‘lâmdan doksan bir gün tamamında def‘aten bana edâ etmek üzere istimhâl etmekle ben dahi bu vechile imhâl ve tecîl eyledim dediğini merkūm es-Seyyid Yusuf Usta bi’l-muvâcehe tasdîk ve meblağ-ı mezkûr iki bin üç yüz guruşu ber-vech-i muharrer edâya ta‘ahhüd eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 11 Za sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>