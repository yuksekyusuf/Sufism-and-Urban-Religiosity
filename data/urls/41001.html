﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 676<br>Hüküm no: 722<br>Orijinal metin no: [110b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Himmet’in Halil b. Mehmed’den satın aldığı bağı bin kırk akçeye merhumun torunlarına devrettiği</b><br><br>Mahmiye-i Edirne mahallâtından Hazînedâr Sinan Bey mahallesinde sâkin iken bundan akdem müteveffâ olan Halil [b.] Mehmed nâm kimesnenin bağına vâzı‘u’l-yed olduğunu mukırr [u] mu‘terif Mehmed b. Himmet nâm kimesne meclis-i şer‘-i hatîr-i lâzimü’t-tevkīrde mahalle-i mezbûrede sâkin olup târih-i kitâbdan iki sene mukaddem gāib olan Mahmud nâm kimesnenin evlâd-ı sıgārına nâzır olan Âişe bt. İsa nâm hâtun mahzarında bi-tav‘ihî ikrâr ve takrîr-i kelâm edip sıgār-ı mezbûrînin cedleri olup bundan akdem müteveffâ olan mezbûr Halil bana hâl-i nez‘inde silk-i mülkünde münselik olup mahmiye-i mezbûre kurbünde Topyolu nâm mevzi‘de vâki‘ bir tarafı İsmail bağı ve bir tarafı diğer İsmail bağı ve bir tarafı benim mülküm ve bir tarafı tarîk-ı âm ile mahdûd mülk bir kıt‘a bağını altı yüz elli akçeye bey‘ ve tarafından Bayram nâm kimesneyi vekîl edip hüccet-i şer‘iyye olunmuşdu ba‘de vefâtihî mârrü’z-zikr bağ semen-i misli ile bey‘ olunmayıp üç bin akçe bahâsı vardır deyu sıgār-ı mezbûrûn vasîleri olan Ahmed Beşe nâm kimesne da‘vâ ve taleb etdikde ben dahi dört yüz elli akçe harc [u] sarf etmişidim el-hâletü hâzihî vasiyy-i mezbûr bana bin kırk akçe def‘ ve teslîm edip ben dahi bağ-ı mezbûrun sıgār-ı mezkûrîne ferâğ edip ba‘de’l-yevm mârrü’z-zikr bağda kat‘â alâka ve müdâhalem kalmamışdır bağ-ı mezbûr da‘vâsından zimmetleri ibrâ-i âm ile ibrâ ve ıskāt ettim eğer mazmûn-ı kitâba muhâlif benden bi’l-asâle ve bi’l-vekâle da‘vâ sâdır olursa lede’l-hükkâmi’l-kirâm mesmû‘ olmaya dedikde gıbbe’t-tasdîk mâ-vaka‘a bi’t-taleb ketb olundu.<br><br>Tahrîren fi’l-yevmi’l-ışrîn min şehri Ramazâni’l-mübârek li-sene semân ve sittîn ve elf.<br><br>Şühûdü’l-hâl: Ahmed Beşe b. Ali, Mehmed b. Ali, Hasan b. Ali, Mustafa Dede b. Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41000"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41002"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b676"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o802"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>