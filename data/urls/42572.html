﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 374<br>Hüküm no: 466<br>Orijinal metin no: [94b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Efendi’ye kefaletten dolayı olan borçlarını ödemeleri hususunda Abdi Ağa ve Kasap Hasan’a tenbihte bulunulması</b><br><br>Ma‘rûz,<br><br>Sâhib-i arzuhâl İsmail Efendi mahfil-i şer‘iyyâtda arzuhâlde isimleri mezkûr Abdi Ağa ve Kasab el-Hâc Hasan muvâcehelerinde gāib ani’l-meclis Ebubekir b. Abdullah b. Abdülmennan zimmetinde işbu bin yüz yetmiş bir senesi Recebi’l-müreccebi gurresiyle müverrah bir kıt‘a deyn temessükü mantûkunca malımdan ve yedimden iştirâ ve kabz eylediği bir kır bârgir bahâsından yüz guruş ve cihet-i karz-ı şer‘îden yüz elli guruş ki cem‘an iki yüz elli guruşun edâsına mezbûrân Abdi Ağa ve Kasab el-Hâc Hasan ile gāib ani’l-meclis Mehmed Yazıcı nâm kimenseler bi’l-emr ve’l-kabûl ma‘an kefîl ve zâmin olmalarıyla meblağ-ı mezbûr iki yüz elli guruşdan mezbûrân Abdi Ağa ile ve Kasab el-Hâc Hasan’dan hisselerine isâbet [eden] yüz altmış altı guruş seksen akçeyi mezbûrân Abdi Ağa ve Kasab el-hâc Hasan’dan kefâlet-i mezkûrelerine binâen hâlâ taleb ederim deyü da‘vâ etdikde mezbûrân Abdi Ağa ve Kasab el-Hâc Hasan cevâblarında ber-vech-i muharrer ikrâr ve i‘tirâf etmeleriyle alâ-mûcibi i‘tirâfihî meblağ-ı mezbûr iki yüz elli guruşdan hisselerine isâbet eden yüz altmış altı guruş seksen altı akçeyi müdde‘î-i merkūm İsmail Efendi’ye bi-hükmi’l-kefâle edâ ve teslîme mezbûrân Abdi Ağa ve Kasab el-Hâc Hasan’a tenbîh olunduğu huzûr-ı âlîlerine i‘lâm olundu.<br><br>Fî 17 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>