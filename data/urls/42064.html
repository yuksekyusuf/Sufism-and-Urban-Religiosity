﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 510<br>Hüküm no: 534<br>Orijinal metin no: [131b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa İbrahim’in varisi olduğunu iddia eden İbrahim b. Bayezid’in davasının tescili</b><br><br>Derûn-ı hüccetde mezkûre olan Kadriye zevi’l-erhâmdan olup sehven idhâl olunmağla tashîh olunmuşdur.<br><br>Fî-Şa‘bân sene [1]116 [mühür]<br><br>Fi’l-asl vilâyet-i Rumeli’nde Arnavud Belgradı kazâsına tâbi Tümür nâm karye ahâlîsinden olup mahmiye-i İstanbul’da Eğrikapı kurbünde sâkin iken bundan akdem vefât eden Hamamcı el-Hâc İbrahim b. Mehmed b. İlyas’ın vech-i âtî üzere vârisi olduğunu iddi‘â eden Bâyezid b. Hüseyin b. İlyas <<ile kızkarındaşı Kadriye>> tarafından kezâlik vekâlet iddi‘â eden bâ‘isü’l-kitâb Mustafa b. Abdullah nâm kimesne mahmiye-i mezbûrede meclis-i şer‘-i hatîrde Hüseyin b. Ali nâm kimesne mahzarında üzerine da‘vâ ve takrîr-i kelâm edip müvekkilim mezbûr İbrahim, müteveffâ-yı mezbûr Hamamcı el-Hâc İbrahim’in ammisi Hüseyin’in oğlu Bâyezid’in sulbî oğlu olup müteveffâ-yı mezbûr Hamamcı el-Hâc İbrahim’in babası mezbûr Mehmed ile mezbûr İbrahim’in babası Bâyezid’in babası Hüseyin li-ebeveyn karındaşlar olup babaları ismi mezbûr İlyas ve dedeleri ismi Ahmed ve vâlideleri ismi Saliha bt. Abdullah ve maskat-ı re’sleri kazâ-i mezbûra tâbi sâlifü’z-zikr Tümür nâm karyede müteveffâ-yı mezbûrun verâseti zevce-i metrûkesi ile usûbet-i nesebiye cihetinden mezbûr İbrahim’e münhasır ve ben mezbûr İbrahim tarafından mezbûr Hüseyin zimmetinde müteveffâ-yı mezbûrun cihet-i karz-ı şer‘îden hakkı olan yüz guruşdan hisse-i ırsiye-i şer‘iyyelerini ve sâir tereke-i müteveffâ-yı mezbûra vâzı‘ü’l-yed olanlardan hisselerini talep ve da‘vâ ve ahz u kabza ve kendülere îsâl ve teslîme ve lede’l-iktizâ sulh ve ibrâya ve bunlar mütevakkıf olduğu umûrun küllîsine vekîl olmağla hâlâ meblağ-ı merkūm yüz guruşdan müvekkilim mezbûr İbrahim’in hissesine isâbet eden yetmiş beş guruşu mezbûr Hüseyin’den bi’l-külliye talep ederim suâl olunsun dedikde gıbbe’s-suâl, mezbûr Hüseyin cevâbında fi’l-hakīka cihet-i mezkûreden müteveffâ-yı mezbûr Hamamcı el-Hâc İbrahim ol mikdâr deyni olduğunu ikrâr lâkin müvekkile-i mezbûrun vech-i meşrûh üzere verâseti müdde‘î-i mezbûrun vekâletini dahi inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden ve kazâ-i mezbûra tâbi‘ Lobişe nâm karyeden olup mahmiye-i mezbûrede müsâferet vechi üzere sâkin olan Mehmed b. Hasan ve yine kazâ-i mezbûra tâbi‘ Püsren nâm karyeden olup kezâlik mahmiye-i mezbûrede müsâferet vechi üzere sâkin olan Fazlı b. İskender nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka fi’l-asl vilâyet-i Rumeli’nde Arnavud Belgradı kazâsına tâbi‘ Tümür nâm karye ahâlîsinden ve mahmiye-i mezbûrede Eğrikapı kurbünde sâkin iken bundan akdem vefât eden Hamamcı el-Hâc İbrahim b. Mehmed b. İlyas müvekkilân-ı mezbûr Mehmed’in babası Bâyezid’in babası Hüseyin’in li-ebeveyn karındaşı olup müteveffâ-yı mezbûrûn babası mezbûr İbrahim’in cedd-i a‘lâsı olan mezbûr Hüseyin ile li-ebeveyn karındaşlardır, babaları ismi mezbûr İlyas ve dedeleri ismi Ahmed ve maskat-ı re‘sleri Arnavut Belgradı kazâsına tâbi‘ zikr olunan Tümür karyesinde müteveffâ-yı mezbûrun verâseti zevce-i metrûkesi ile usûbet-i nesebiye cihetinden mezbûr İbrahim’e münhasıradır. Bunlardan gayri vâris ve terekesine müstahakk-ı âhar olduğu ma‘lûmum değildir, ve mezbûr İbrahim dahi müteveffâ-yı mezbûrun medyûnu olan mezbûr Hüseyin’den ve sâir tereke-i müteveffâ-yı mezbûra vâzı‘ü’l-yed olanlardan hisse-i ırsiye-i şer‘iyyelerini taleb ve da‘vâ ve ahz u kabza ve kendülere îsâl ve teslîme ve lede’l-iktizâ sulh ve ibrâya ve bunlar mütevakkıf olduğu umûrun küllîsine taraflarından bizim huzûrumuzda işbu müdde‘î-i mezbûr Mustafa’yı vekîl ve nâib-i menâb nasb u ta‘yîn eylediklerinde ol dahi kabûl etmekle hâlâ meblağ-ı merkūm yüz guruşdan müvekkil-i mezbûrun hisse-i ırsiye-i şer‘iyyesi olan yetmiş beş guruş ve sâir tereke-i müteveffâ-yı merkūma vâzı‘ü’l-yed olanlardan müvekkile-i mezbûrun hisse-i ırsiye-i şer‘iyyesini mezbûr Hüseyin’den ve sâirlerinden bi’l-vekâle hakk-ı taleb ve ahz vardır. Biz bu husûsa bu vech üzere şâhidleriz, şehâdet dahi ederiz, deyü her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcibince ba‘de’l-hükm ve’t-tenbîh mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-şehri Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Küçük Ali Beşe b. Hüseyin, Salih b. Hüseyin, Abbas Beşe b. Zeynel, İsa beşe b. Zeynel, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=42063"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42065"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b510"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>