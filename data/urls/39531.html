﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 239<br>Hüküm no: 239<br>Orijinal metin no: [46b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Murad Ağa b. Abdurrahman’ın Mahmud Ağa’ya olan üç yük akçe borcundan iki buçuk yük akçesini ödediği</b><br><br>Husûs ilâ âhir akd-i meclis olundukda müşârun-ileyh Mahmud Ağa mahfil-i kazâda bi’l-fi‘l gümrük emîni olan fahrü’l-a‘yân Murad Ağa b. Abdurrahim muvâcehesinde da‘vâ edip müşârun-ileyh Murad Ağa zimmetinde deyn-i şer‘îden üç yük akçe hakkım olup vech-i mezbûr üzere bana üç yük akçe deyni olduğunu hâvî yedime hat ve hatemini müştemil temüssük vermişdir taleb ederim dedikde gıbbe’s-suâl mezbûr Murad Ağa cevâbında deyn-i mezbûrı i‘tirâf edip lâkin iki buçuk yük akçesini mukaddemâ teslîm eyledim ol dahi bi’t-tamâm kabz ve tesellüm eyleyip ve vech-i mezbûr üzere kabz ve tesellüm eylediğine mahzar-ı müslimînde i‘tirâf dahi eyledi deyicek gıbbe’l-inkâr ve akībe’l-istişhâd udûl-i müslimînden fahrü’l-eşbâh Mehmed Ağa b. Süleyman ve Osman Çavuş b. Abdullah li-ecli’ş-şehâde hâzırân olup fi’l-hakīka mezbûr Mahmud Ağa merkūm Murad Ağa yedinden deyn-i mezkûreden iki buçuk yük akçeyi bi’t-tamâm alıp kabz eyledim deyü bizim huzûrumuzda i‘tirâf eyledi ve vech-i mezbûr üzere i‘tirâfına şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mâ vaka‘a ketb ve tahrîr olundu.<br><br>Tahrîren fî-evâili Zilka‘deti’l-harâm li-sene selâse ve selâsîn ve elf.<br><br>Şuhûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=39530"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39532"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>