﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 466<br>Hüküm no: 484<br>Orijinal metin no: [118a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ağrıboz Ağası Haseki Mustafa Ağa’nın tüccardan Menteş adlı Yahudiye olan borçlarını ödediği</b><br><br>Yeniçeri Ocağı’ndan olup sâbıkā İnebahtı Ağası ve hâlâ Ağrıboz Ağası olan fahrü’l-eşbâh Haseki Mustafa Ağa b. Ali b. Mustafa mahmiye-i İstanbul’da meclis-i şer‘de tüccârdan işbu râfi‘ü’s-sifr Menteş v. Salamon nâm Yahûdî muvâcehesinde ikrâr-ı tam ve takrîr-i kelâm edip işbu merkūm Menteş bundan akdem yedine verdiğim bir kıt‘a deyn temessükü mantûkunca karz-ı şer‘îden ve yedinden iştirâ ve kabz eylediğim emti‘â-i ma‘lûme semenlerinden min-haysü’l-mecmû‘ dört bin beş yüz guruş deynim olup meblağ-ı mezbûrun üç bin iki yüz guruşunu mezbûr Menteş’e edâ ve teslîm ol dahi yedimden ba‘de’l-ahz müceddeden yedine verdiğim deyn temessükü mûcibince bâkī-i mezbûr Menteş’e zimmetimde vâcibü’l-edâ ve lâzimü’l-kazâ bin üç yüz guruş deynim olup ber-vech-i muharrer deynim olan meblağ-ı bâkī mezbûr bin üç yüz guruşdan mâ‘adâ târîh-i kitâba gelince beynimizde cereyân eden ahz u kabz ü i‘tâ ve mu‘âmelât-ı şettâ ve gayra müte‘allıka âmme-i da‘vâ ve kâffe-i mutâlebâtdan ben mezbûr Menteş’in zimmetini ibrâ ve iskāt edip mezbûr Menteş dahi ber-vech-i muharrer benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdi aşer min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Umdetü erbâbi’t-tahrîr ve’l-kalem Ali Efendi başyazıcı, Hasan Beşe tâbi‘-i Ali Efendi, Ali Beşe Çukadâr, Ali Çelebi kâtib, Mehmed Beşe [b.] Emin, Çukadâr Ahmed Çelebi, Ali Efendi b. Ahmed, el-Hâc Mehmed Efendi b. Ahmed, İsmail Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=42013"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42015"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b466"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>