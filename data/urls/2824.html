﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 413<br>Hüküm no: 506<br>Orijinal metin no: [93a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhsine Hatun Mahallesi Avarız vakfı mütevellisinin vakıf için menzil satın alması</b><br><br>Mahmiye-i İstanbul’da merhûme Muhsine Hatun mahallesi avârızına mevkūfe nukūduna mütevellî olan Mehmed b. Mustafa nâm kimesne meclis-i şer‘-i şerîfde mahmiye-i mezbûrede Muhsine Hatun mahallesinde sâkin iken bundan akdem vefât eden Hasan Ağa ( ) sulbiye-i sagīre kızı Fâtıma’nın kıbel-i şer‘den mansûbe vasîsi ve vâlidesi olan Alime bt. Osman nâm hatun mahzarında takrîr-i kelâm ve ta‘bîr ani’l-merâm edip vâkıfe nukūd-ı mezbûre vakfiye-i ma‘mûlün-bihâsından nukūd-ı mevkūfesi ile düşdükçe akār alına deyü şart ve ta‘yîn etmekle ben dahi mâl-ı vakf-ı mezbûr ile akār iştirâsına tâlib olduğumda mezbûre Alime müteveffâ-yı mezbûrdan sagīre-i mezbûre intikāl etmekle sagīre-i mezbûrenin mülkü olup mahalle-i mezbûrede vâki‘ bir tarafdan Muzaffer Çavuşlar ve bir tarafdan Balıkçı Hüseyin mülkleri ve iki tarafdan tarîk-i hâs ile mahdûd menzili ba‘de’l-müzâyede ve inkıtâ‘ı’r-rağbe sagīre-i mezbûrenin zarûret-i nafakası için semen-i misli ile sekiz buçuk esedî guruşa bundan akdem bana bey‘ ve teslîm ben dahi vakf-ı mezbûr için iştirâ ve def‘-i semen etmiş idim ve mezbûre Alime’ye suâl olunup takrîri tahrîr olunmak matlûbumdur dedikde gıbbe’s-suâl mezbûre Alime kaziyye minvâl-i muharrer üzere olup menzil-i mezbûru sagīre-i mezbûrenin zarûret-i nafakası için semen-i mezbûr elli sekiz buçuk esedî guruşa mütevellî-yi mezbûre bey‘ ve teslîm ve kabz-ı semen etdiğin tâyi‘aten ikrâr u i‘tirâf etmeğin mâ-vaka‘a bi’t-taleb ketb olundu.<br><br>Fî 6 min-şehri Ramazani’l-mübârek sene 1081.<br><br>Şuhûdü’l-hâl: Mehmed Efendi b. el-imâm, Mustafa Çelebi b. Mehmed Ağa bedestânî, el-Hâc Musli b. ( ), el-Hâc Hamza b. ( ), Mehmed b. Mehmed, Mustafa b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=2823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b413"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>