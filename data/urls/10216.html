﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 83<br>Hüküm no: 54<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer b. Kemal’in Rus asıllı cariyesi Gülistan bt. Abdullah’ı azad ettiği</b><br><br>Mahmiye-i Galata’ya tâbi‘ kasaba-i Beşiktaş mahallâtından merhûm Sultân Süleyman tâbe serâhû mahallesi sükkânından Ömer b. Kemal nâm kimesne tarafından ıtk-ı âti’l-beyânı ikrâra vekîl olup mezbûru ma‘rifet-i şer‘iyye ile ârifân olan Ali Çelebi b. Ferruh ve Siyavuş b. Abdullah nâm kimesneler şehâdetleri ile şer‘an vekâleti sâbite olan aynü’l-a‘yân Mustafa Bey b. Ahmed el-Yesârî nâm kimesne mahfil-i kazâda müvekkilim mezbûr Ömer’in kendüye rıkkı i‘tirâf eyleyen işbu orta boylu gök gözlü ve açık kaşlı Rusiyyetü’l-asl Gülistan bt. Abdullah nâm câriye muvâcehesinde bi’l-vekâle ikrâr ve takrîr-i kelâm edüp evsâf-ı mezkûre ile mevsûfe olan merkūme Gülistan nâm câriyesini müvekkilim mezbûr Ömer ibtigāen li-vechi’l-kerîm ve beriyyen an-ikābihi’l-elîm i‘tâk ve mülkünden ihrâc ve silk-i harâir-i asliyyîne idrâc eyledi ba‘de’l-yevm mezbûre Gülistan sâir harâir-i asliyyât gibi hürre olup üzerinde hakk-ı velâdan gayrı hak kalmadı dedikde vekîl-i mezbûr Mustafa Bey’in cârî ve sâdır olan ikrârını câriye-i mezbûre talebiyle ketb olunup yedine def‘ olundu.<br><br>Tahrîren fi’l-yevmi’s-sâbi‘ aşer min-Muharremi’l-harâm li-sene isneteyn ve sittîn ve elf.<br><br>Şühûdü’l-hâl: Nasûh Efendi el-İmâm, Pîrî <<Bey>> Halîfe Müezzin, Ahmed Çelebi b. Nasûh, Mustafa Çelebi b. Keyvan el-Yesârî, Mustafa Halîfe b. Yakub, Receb Çelebi b. Nasûh, Mustafa Bey b. Şaban, es-Seyyid Hayreddin b. Mahmud, es-Seyyid Ali b. Hayreddin, Ali Reis b. Halil, Mehmed Beşe b. Ali, Mahmud b. Mustafa, Receb Beşe b. Şaban, Mustafa b. Mehmed Muhzır, Mehmed b. Ramazan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>