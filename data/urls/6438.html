﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 241<br>Hüküm no: 222<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Mehmed’in kızı Arife’ye nafaka takdiri</b><br><br><<Ma‘rûz<br><br>Bundan akdem katîlen hâlik olan Kürkçü Manol zimmînin>><br><br>Mahmiye-i İstanbul’da Avratpazarı kurbünde Hobyar mahallesinde sâkine ve zâtı ta‘rîf-i şer‘î ile mu‘arrefe olan bâ‘isetü hâzihi’l-vesîka Fâtıma bt. Mehmed nâm hatun meclis-i şer‘-i şerîf-i enverde zevc-i sâbıkı Arab el-Hâc Abdullah b. Ali nâm kimesne mahzarında takrîr-i kelâm ve ta‘bîr ani’l-merâm edip zevc-i sâbıkım mezbûr el-Hâc Abdullah bundan akdem Mahmudpaşa nâibi fazîletlü Hüseyin Beyefendi huzûrunda muhâla‘a olduğumda mehr-i müeccelim ve nafaka-i iddet ve me’ûnet-i süknâm üzerine ve işbu yedimde olup mezbûr el-Hâc Abdullah’ın firâşından hâsıla sagīre kızım Ârife’yi benden hakk-ı hıdâne sukūtuna değin terbiye ve mâlımdan infâk etmek üzere hul‘ı olup mezbûr el-Hâc Abdullah’ın yedine minvâl-i muharrer üzere muhâla‘a hücceti verilmiş idi, el-hâletü hâzihi ben fakīre ve mu‘sire olup sagīre-i mezbûreyi terbiye ve infâka adem-i iktidârım olmağla babası mezbûrda sagīre-i mezbûre için kadr-ı ma‘rûf nafaka taleb ederim deyü da‘vâ ve mezbûr el-Hâc Abdullah dahi mûsire ve ganiyyedir deyü def‘ etmekle beynimizde münâza‘ât-ı kesîre cereyân etmiş idi, el-hâletü hâzihi beynimizde musli[h]ûn tavassut edip mezbûr Arab el-Hâc Abdullah sagīre-i mezbûrenin nafaka ve kisvesi’çün yevmî üçer para vermek üzere ta‘ahhüd ettikde ben dahi râzıye olup meblağ-ı mezbûr ile sagīre-i mezbûreyi infâk ve iksâya ta‘ahhüd etmemle kıbel-i şer‘den dahi farz ve takdîr olunmak murâdımdır dedikde gıbbe’t-tasdîkı’ş-şer‘î hâkim-i muvakkı‘-ı sadr-ı kitâb bi-tevkī‘ihi’ş-şerîfi’l-müstetâb tûbâ-lehû ve hüsnü-meâb efendi hazretleri dahi mezbûr Arab el-Hâc Abdullah üzerine târîh-i kitâbdan küllü yevm rızâlarıyla üçer para farz ve takdîr edip meblağ-ı mefrûz-ı mezbûru sagīre-i mezbûrenin nafaka ve kisvesine harc ü sarfa ve lede’l-iktizâ istidâneye ve inde’z-zafer babası mezbûr Arab el-Hâc Abdullah üzerine rücû‘a mezbûre Fâtıma Hatun’a izin birle mâ-vaka‘a bi’t-taleb ketb olundu.<br><br>Fi’l-yevmi’s-sânî min-Saferi’l-hayr li-sene selâse ve hamsîn ve mi’e ve elf.<br><br>Şuhûdü’l-hâl: el-Hâc Mustafa b. el-Hâc Mehmed, es-Seyyid Mustafa b. es-Seyyid Hasan, Ahmed b. Şa‘bân, el-Hâc Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>