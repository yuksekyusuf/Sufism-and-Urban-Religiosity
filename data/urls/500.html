﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 233<br>Hüküm no: 317<br>Orijinal metin no: [47a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un evini sattığı</b><br><br>Mahmiye-i İstanbul’da Haydarpaşa Mahallesi’nde sâkine Havvâ bt. el-Hâc İbrahim nâm hatun tarafından husûs-ı âti’z-zik[r]i ikrâra vekîl olup vekâleti hasm-ı câhid-i şer‘î mahzarında ma‘rifet-i şer‘ ile ârifân olan Ali Beşe b. Mehmed ve Abdi Çelebi b. Ali Bey şehâdetleri ile şer‘an sâbite olan zevci Usta Ali b. Mahmud mahfil-i kazâda mezbûre Havvâ’nın li-ebeveyn kız karındaşı Fâtıma nâm hatunun zevci ve ikrâr-ı âti’l-beyânı tasdîka vekîl-i sâbitü’l-vekâlesi olan işbu bâ‘isü’l-kitâb Hasan Beşe b. Abdullah mahzarında bi’l-vekâle ikrâr-ı tâm ve takrîr-i kelâm edip mezbûretân Havvâ ve Fâtıma’ya babaları merkūm el-Hâc İbrahim’den intikāl edip mahmiye-i mezbûrede Teberrük Mahallesi’nde vâki‘ bir tarafı mezbûretânın li-ebeveyn kız karındaşları Râbia nâm hatunun mülk-i mevrûsu ve bir tarafı Ebûbekir Efendi’nin zevcesi mülkü ve bir tarafı Abdurrahman Ağa mülkü ve bir tarafı tarîk-i âm ile mahdûd olup birbirine muttasıl iki bâb fevkānî odaları ve muhavvatayı ve bi’r-i mâyı müştemil olan mülk menzilden benim müvekkile-i mezbûre Havvâ ve merkūm Abdurrahman Ağa tarafından olan hisse-i şâyi‘a-i şer‘iyyesini mezbûr Hasan Beşe’nin müvekkilesi mezbûre Fâtıma’ya yirmi dokuz bin yüz râyicü’l-vakt fıddî akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edip ol dahi minvâl-i muharrer üzere iştirâ ve kabûl ve kabz ve teslîm eylediklerinden sonra semeni olan meblağ-ı mezbûr yirmi dokuz bin akçeyi bi’t-tamam ve’l-kemâl yedinden ahz u kabz eyledi, ba‘de’l-yevm menzil-i mezbûrda müvekkil-i mezbûre Havvâ’nın alâka ve medhali kalmayıp cümlesi mezbûre Fâtıma’nın mülk-i mahzı ve hakk-ı sırfı olmuşdur dedikde vekîl-i mezbûr Usta Ali’nin ber-vech-i meşrûh cârî ve sâdır olan ikrâr ve takrîrini vekîl-i âhar mezbûr Hasan Beşe vicâhen tasdîk ve şifâhen tahkīk eyledikde ma-hüve’l-vâki‘ gıbbe’t-taleb ketb ü sebt olundu.<br><br>Fi’l-yevmi’r-râbi‘ ve’l-ışrîn min-Cumâdelûlâ li-sene erba‘a ve sittin ve elf.<br><br>Şuhûdü’l-hâl: Ebûbekir Efendi b. Sultan, Kundakçı Rıdvan Bey, Pir Mehmed Çelebi b. Yavaşça Mehmed Efendi, Derviş Çelebi birâder-i o, Mumcu Mehmed Çelebi, Kasımpaşalı Mehmed Çelebi, Mustafa Beşe Bağdâdlı ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=499"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=501"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>