﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 150<br>Hüküm no: 128<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâbık Mudanya nâibi Hasan Efendi b. Ramazan tarafından Mehmed Efendi b. Ali’ye kürkçülerin ihtiyaçlarını karşılamak üzere verilen fakat başka amaçla harcanan paraların iadesi</b><br><br>Bundan akdem mahmiye-i Bursa kurbünde kasaba-i Mudanya’da nâibü’ş-şer‘ olan umdetü kuzâti’l-eslâf mevlânâ Hasan Efendi b. Ramazan mahfil-i şer‘-i şerîf-i şâmihü’l-bünyân ve mahfil-i dîn-i münîf-i râsihü’l-erkânda kuzât-ı müteşerri‘în zümresinden bâ‘isü’l-kitâb mevlânâ Mehmed Efendi b. Ali muvâcehesinde ikrâr ve takrîr-i kelâm edip işbu sene-i mübârekede kasaba-i merkūmeden olugeldiği üzere kürekçi ihrâc oluna deyü emr-i şerîf-i âlîşân vârid olmağın ber-mûceb-i emr-i âlîşân ihrâc olunup ba‘dehû zikr olunan kürekçiler Tersâne-i âmireye teslîm olunmak lâzım geldikde mühimmâtına sarf olunmak içün İbrahim Ağa nâm kimesneye ver deyü müşârun-ileyh Mehmed Efendi’ye bi’d-defe‘ât her biri onar akçe râyic olan üç yüz otuz aded Osmânî ile on yedi aded tâmmü’l-vezn filori def‘ u teslîm edip ol dahi alıp kabz eyledikden sonra zikr olunan üç yüz otuz aded Osmânî ile on yedi aded filoriyi mezkûr İbrahim Ağa’ya vermeyip kendi masârıfına sarf etmeğin meblâğ-ı mezkûru mezbûrdan da‘vâ ve taleb edip ol dahi husûs-ı mezbûru bi’l-külliye inkâr edip beynimizde küllî nizâ‘ ve cidâl vukū‘undan sonra tavassut-ı muslihîn ile bin sekiz yüz fıddî akçeye beynimizde akd-i sulh inşâ edip bedel-i sulhu bi’t-tamâm müşârun-ileyhin yedinden alıp kabz edip zimmetini husûs-ı mezkûra müte‘allık olan âmme-i deʼâvî ve mütâlebât ve eymân ve muhâsamâttan ibrâ-i âmm-ı kātı‘u’n-nizâ‘la ibrâ eyledim min-ba‘d müşârun-ileyh Mehmed Efendi ile husûs-ı mezkûra müte‘allık da‘vâ ve husûmetim yokdur dedikde gıbbe’t-tasdîk ve’t-taleb mâ vaka‘a ketb ve imlâ olundu.<br><br>Hurrire fî-evâsıtı Şa‘bâni’l-muazzam.<br><br>Şuhûdü’l-hâl: Yusuf Çavuş b. Emrullah, Mevlânâ Ahmed Efendi b. Mehmed el-müderris, el-Hâc Mahmud b. Süleyman, Mehmed Beşe b. Ali er-râcil, Mustafa Çavuş el-mübâşir ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>