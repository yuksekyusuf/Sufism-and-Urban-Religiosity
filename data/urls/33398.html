﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 140<br>Hüküm no: 114<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çavuş b. Mehmed’in evinin altındaki tütüncü dükkânında kiracı olan Avanes v. Bedros’dan tütüncü gediğini başka bir yere nakletmesini istediği</b><br><br>Tütüncü gediğini mahall-i âhara nakle ta‘ahhüd<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra ba‘de’n-nazar tütüncü esnâfından Ankaralı Kuyumcuoğlu Avanes v. Bedros zimmî meclis-i şer‘-i münîrde derûn-ı arzuhâlde mastûru’l-ism Kalyoncu Ali Çavuş b. Mehmed muvâcehesinde esnâf-ı merkūme kethüdâsı Osman Ağa ve vekîli el-Hâc es-Seyyid Mustafa Ağa ve yazıcısı es-Seyyid Mehmed Nuri Ağa ve Yiğitbaşısı Molla Ahmed ve sâir lonca ihtiyârları hâzır oldukları hâlde hâmiş-i arzuhâlde mastûr ma‘den kaleminden muhrec sûret kaydı nâtık olduğu üzere mahrûse-i Galata’da Sava zimmî şerbethânesi karşısında domuzhâne ittisâlinde mezbûr Ali Çavuş’un menzili tahtında vâkı‘ şehriye altışar guruş kirâ-yı kadîmelü bir bâb tütüncü dükkânı derûnunda mevcûde kalem-i mezbûrda Kızanlıklı Yuvan zimmî ismine mukayyed taht-ı nizâma dâhil ve mu‘teber gedik ta‘bîr olunur âlât-ı lâzıme tedâvül-i eydî ile şirâ-ı malım iken dükkân-ı mezkûr bundan akdem harîkde muhterik oldukda malımdan külliyetli mebâliğ sarfıyla inşâya şurû‘ etmişdim lâkin dükkân-ı mezkûrun mutasarrıfı merkūm Ali Çavuş menziline idhâl için eşedd-i lüzûmu olduğundan masrûfum olan bin guruşu teberru‘an bana def‘ ve teslîm ve umûruma sarfla istihlâki emr eylediğinde ben dahi ahz ve kabz ve emri üzere umûruma sarfla istihlâk edip dükkân-ı mezkûru terk ve fî-mâ ba‘d ta‘arruz etmeyip mâlik olduğum âlât-ı gedik-i mezkûru kurb ve civârında dükkân tedârükiyle şurût-ı nizâmımız üzere nakle ta‘ahhüd etmemle ben bi’l-cümle hukūk-ı şer‘iyye ol-dahi bana medfû‘u olan meblağ-ı müstehlek-i merkūm bin guruşun istirdâdına müte‘allıka da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik deyu mukırr-ı mersûm Avanes zimmînin bi’l-cümle takrîr-i meşrûhu[nu] mezbûr Ali Çavuş tasdîk [34a] ve ba‘de’l-yevm dükkân-ı mezkûrda mu‘teber gedik olmayıp âhar mahalle nakl olunmak üzere menziline ilâveye müte‘ahhid ve bu vechile kat‘-ı nizâ‘ eyledikleri İstanbul Mahkemesi’nden huzûr.<br><br>Fî 22 Z sene [12]41</p>          <br><a title="Önceki sayfa" style="text-decoration:none" href="./ayrmetin.php?idno=33397"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33399"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o176"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>