﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 515<br>Hüküm no: 537<br>Orijinal metin no: [78a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi b. Bayezid’in alacak davasında Abdullah b. Abdülcelil ile iki yüz elli guruşa sulh olduğu</b><br><br>Mahrûse-i Galata mahallâtından Firuz Ağa mahallesinde sâkin Hasan Çelebi b. Bayezid nâm kimesne tarafından husûs-ı âti’l-beyânı da‘vâ ve talebe ve lâzım gelirse sulh ve ibrâya vekîl olup mahalle-i mezbûre sükkânından Mehmed Bey b. Abdullah ve el-Hâc Mehmed b. Ali nâm kimesneler şehâdetleri ile şer‘an vekâleti sâbite olan Mehmed Efendi b. Ali el-imâm meclis-i şer‘-i hatîr-i lâzimü’t-tevkīrde işbu bâ‘isü’l-kitâb Abdullah b. Abdülcelil nâm kimesne mahzarında tav‘an ikrâr ve takrîr-i kelâm edip müvekkilim mezbûr Hasan Çelebi’nin merkūm Abdullah zimmetinde cihet-i deyn-i şer‘îden beş yüz kırk kıt‘a riyâlî guruş hakkı olup meblağ-ı mezbûru bundan akdem bi’l-vekâle mezbûr Abdullah’dan da‘vâ ve taleb eylediğimde beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip merkūm Abdullah ile beni da‘vâ-yı mezbûreden iki yüz elli kıt‘a riyâlî guruş üzerine sulh eylediklerinde ben dahi vekâletim hasebiyle sulh-ı mezbûru kabûl ve bedel-i sulh olan meblağ-ı mezbûr iki yüz elli kıt‘a riyâlî guruşu bi’t-tamâm ve’l-kemal mezbûr Abdullah yedinden ahz u kabz edip mâ‘adâ da‘vâsından mezbûr Abdullah’ın zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledim ba‘de’l-yevm benden yâ müvekkilim mezbûr Hasan Çelebi’den husûs-ı mezbûra müte‘allika mezbûr Abdullah üzerine da‘vâ sudûr ve zuhûr ederse lede’l-hükkâmi’l-kirâm mesmû‘a ve makbûle olmaya dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Bey b. Osman, el-Hâc Sefer b. Mehmed, Yusuf Bey b. Abdullah, Osman Bey b. İbrahim, İbrahim Bey b. Ali ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40815"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40817"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o835"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>