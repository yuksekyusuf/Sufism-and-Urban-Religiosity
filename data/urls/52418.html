﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 118<br>Hüküm no: 108<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanola Nasraniyenin ölen kocası Salomon’dan alacaklı olduğunu ispat ettiği</b><br><br>Zikri âtî husûsu mahallinde istimâ‘ ve fasl için kıbel-i şer‘den me’zûnen bi’l-hükm irsâl olunan Mevlânâ Ahmed Efendi b. el-merhûm Hüseyin Efendi medîne-i Üsküdar’a tâbi‘ Kuzguncuk karyesinde sâkin iken bundan akdem hâlik olan Salomon v. İsak v. Mosi nâm Yahûdinin verâseti zevce-i metrûkesi Hanola bt. Mosi nâm Yahûdiyeye ve sulbî kebîr oğulları İsak ve Arslan nâm Yahûdiler ile sagīr oğulları Nesim ve Haydar’a ve sulbiye kebîre kızları Hrisni ve Lemye ve Ester nâm Yahûdiyelere isâbeti tahakkukundan sonra verese-i kibârı tereke-i hâlik-i mezbûrdan kasr-ı yed etmeleriyle deyn-i müsbetesini edâya kıbel-i şer‘den vasî nasb u ta‘yîn olunmak lâzım gelmeğin bâ-hüccet-i şer‘iyye Yasef v. David nâm Yahûdi meclis-i ma‘kūd-ı mezkûrda tereke-i hâlik-i mezbûrun bi’l-vesâye zevcesi işbu râfi‘atü’s-sifr mezbûre Hanola Yahûdiye bi’l-vesâye vaz‘-ı yedi mütehakkık olan mersûm Yasef nâm Yahûdi muvâcehesinde üzerine da‘vâ ve takrîr-i kelâm edip zevcim hâlik-i mersûm Salomon v. İsak v. Mosi târîh-i kitâbdan otuz yedi sene mukaddem sekiz bin beş yüz guruş mehr-i müeccelim tesmiyesiyle beni tezevvüc ve kabûl edip akd-i merkūm beynimizde kāim olduğu hâlde hâlik olup helâkinden iki sene mukaddem ber-vech-i muharrer sekiz bin beş yüz guruş mehr-i müeccel tesmiyesiyle zevcesi olduğum ve mehr-i mezkûr zimmetinde vâcibü’l-edâ [ve] lâzımü’l-kazâ deyni olduğunu şuhûd mahzarında kirâren ve mirâren ikrâr ve işhâd edip kable’l-edâ hâlik olmağla tereke-i vâfiyesinden taleb ederim suâl olunup alıverilmesi murâdımdır dedikde gıbbe’s-suâl vasiyy-i mezbûrun cevâbında tereke-i an-hâlik-i mezbûra vâzı‘u’l-yedini ikrâr lâkin müdde‘iyye-i mezbûrenin müdde‘âsını inkâr edicek müdde‘iyye-i mezbûreden müdde‘âsına mübeyyine beyyine taleb olundukda udûl-ı millet-i Nasârâdan olup yine karye-i mezbûre sâkinlerinden <<Hasem Hadesa>> Haham Mordehay v. Yasef ve İlya v. Haim ve Yasef v. Haim nâm Yahûdiler li-ecli’ş-şehâde meclis-i mezkûrda hâzırân olup istişhâd olunduklarında fi’l-hakīka hâlik-i mersûm Salomon v. İsak v. Mosi nâm Yahûdi hâl-i hayâtında helâkinden iki sene mukaddem zevcesi işbu müdde‘iyye-i mezbûre Hanola için sekiz bin beş yüz guruş mehr-i müeccel tesmiyesiyle zevcesi olup mehr-i mezkûr ber-vech-i muharrer zimmetinde vâcibü’l-edâ ve lâzımü’l-kazâ deyni olduğunu kirâren [ve] mirâren bizim huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince terekesinden bi’l-hükm edâya tenbîh vâki‘ hâli mevlânâ-yı mezbûr mahallinde tahrîr ba‘dehû [ma‘an] mürsel Çukadâr Mustafa Çelebi b. Murtaza ve Osman b. Ahmed ile meclise gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fî 25 min-Zilka‘de sene 1150<br><br>Şuhûdü’l-hâl: Mustafa Çelebi b. Derviş, Molla Mehmed b. Süleyman, Molla Mehmed b. Hâfız Mehmed Efendi, İbrahim b. Abdullah, Mehmed Beşe b. Ahmed, Osman b. Ahmed [ve] gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o306"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>