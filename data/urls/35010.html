﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 407<br>Hüküm no: 357<br>Orijinal metin no: [131-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Canbaz Ahmed Nazif Ağa’nın vakıf mahzen gediğini Hatice Hanım’a sattığı</b><br><br>[Ma‘rûz]<br><br>Derûn-ı arzuhâlde mezkûrü’l-ism Canbaz el-Hâc Ahmed Nazif Ağa b. Halil bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde sâhibe-i arzuhâl mu‘arrefetü’z-zât Hatice Kadın bt. Abdullah muvâcehesinde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan Veziriâ‘zam-ı esbak merhûm es-Seyyid Hasan Paşa’nın İstanbul’da Vezneciler sûkunda vâki‘ medrese-i şerîfe ve hayrât-ı sâiresi vakfının bi’l-meşrûta hâlâ mütevelliyesi Şerife Cemile Hanım tarafından husûs-ı âtîde vekîl-i şer‘îsi Mehmed Rifat Efendi b. Ahmed hâzır olduğu hâlde vakf-ı mezkûr müsakkafâtından medrese-i mezkûre tahtında arabacı dükkânı ittisâlinde kâin bir bâb kârgîr vakıf mahzen mezbûre Hatice Kadın’ın bâ-temessük-i mütevellî bi’l-icâreteyn müstakılleten taht-ı tasarrufunda ve derûnunda mevcûde gedik ta‘bîr olunur yine vakf-ı mezkûr müstegallâtından âlât-ı lâzıme-i ma‘lûme dahi benim kezâlik bi’l-icâreteyn taht-ı tasarrufumda olup el-hâletü hâzihî ben ber-vech-i muharrer mutasarrıf olduğum gedik-i merkūmu rızâmla iki bin iki yüz elli guruş bedel mukābelesinde mezbûre Hatice Kadın’a ferâğ-ı kat‘î-i mu‘teber ile ferâğ ve tefvîz eylediğimde ol dahi ber-vech-i muharrer tefevvüz ve kabûl ve bedel-i merkūm iki bin iki yüz elli guruşu bana def‘ ü teslîme ta‘ahhüd ettikden sonra mütevelliye vekîli hâzır-ı [132] mezbûr Mehmed Rifat Efendi dahi mezbûre Hatice Kadın’ın tasarrufuna izin vermekle bu vechile kat‘-ı münâza‘a eyledik deyü ikrâr ve tasâdıkları tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 12 C sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=35009"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35011"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b407"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>