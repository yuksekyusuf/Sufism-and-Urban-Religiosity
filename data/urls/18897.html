﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 267<br>Hüküm no: 417<br>Orijinal metin no: [94b-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed b. Mehmed’in Hasan b. Kara Ahmed’in vârisi olduğu</b><br><br>Sebeb-i tahrîr-i hurûf oldur ki Udûlden Mehmed Hâce b. Hüseyin ve Ali b. Eşref cerh ve ta‘dîl mahallinde nakil ve tahvîl için meclis-i şer‘-i şerîfe hâzırân olup Anadolu vilâyetinden Bozöyük kazâsında sâkin olan hâmil-i hâze’l-kitâb Ahmed b. Mehmed’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müdde‘î-i mesfûr, hâl-i hayâtında sâkin olduğu mahmiye-i Galata tevâbi‘inden Beşiktaş kasabasında bundan akdem fevt olan ve muhallefâtı emîn-i Beytülmâl tarafından zabt edilen Hasan b. Kara Ahmed b. Bedr Arab’ın usûbe-i nesebiyye cihetiyle vârisidir. Zira müdde‘î-i mezbûr Ahmed b. Mehmed, Kara Ahmed’in karındaşının oğludur; Kara Ahmed de Bedr Arab’ın oğludur. Müteveffâ-yı mezbûr Hasan da merkūm Kara Ahmed’in oğludur. O da Bedr Arab’ın oğludur. Müteveffâ-yı mezbûr Hasan ve müdde‘î-i mezbûr Ahmed’in babası ana baba bir karındaşdırlar. Babaları merkūm Kara Ahmed’dir. O da Bedr Arab’ın oğludur. Bedr Arab ikisinin cedd-i a‘lâsıdır. Verâseti ona münhasırdır. Ondan başka vâris ve terekesine müstehık kimesne ma‘lûmumuz değildir. Şehâdetleri ba‘de ri‘âyeti şerâiti’l-kabûl ve ba‘de’t-ta‘dîl ve’t-tezkiyye inde’ş-şer‘ makbûl ve mû‘teber olmağın mûcebince hükm edildi. Hâkīkat-i hâl ve masdûkat-ı makāl gıbbe’t-taleb ve’s-suâl a‘lemü’l-ulemâ’i’l-mütebahhirîn yenbû‘ü’l-fazli ve’l-yakīn el-muhtas bi mezîdi inâyeti’l-meliki’l-mu‘în vârisü’l-ulûmi’l-enbiyâ ve’l-mürselîn mahmiye-i Galata müvellâsı cenâb-ı fazîlet me‘âbına vâsıl ve nüvvâbdan kitâb-ı mezbûr vâsıl olan hükkâm-ı zevi’l-ihtirâm kıbellerine inhâ olundu ki kabûl ile in‘âm ve medlûlü ile amel-i tâm edeler. Cerâ zâlike ve hurrire fî evâhiri şehri Şa‘bâni’l-mu‘azzam sene 999. Bozöyük kazâsı müvellâsı Ali b. el-Hâc Ömer tarafından yazıldı. [95a]<br><br><br>Şuhûdü’l-hâl: Mehmed b. Mustafa ve diğer Mehmed b. Mustafa ve Hâce Musa b. Mehmed ve Ahmed b. Hızır ve el-Hâc Ahmed b. ( ) ve Ahmed b. el-Hâc Derviş ve Cafer b. Osman ve Musa b. Nasuh ve kâtib Hasan b. Abdullah mahmiye-i Galata mahallâtından.</p>          <br><a title="Önceki sayfa" style="text-decoration:none" href="./ayrmetin.php?idno=18896"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18898"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>