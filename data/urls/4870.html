﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 522<br>Hüküm no: 591<br>Orijinal metin no: [86b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarracbaşı Ahmed Efendi’den çocukları İbrahim ve Halil’e intikal eden boyahanedeki hisselerinin satışı için vasileri Ahmed Çelebi b. İbrahim’e izin verildiği</b><br><br>Mahmiye-i İstanbul’da Çıkrıkçı Kemal Mahallesiʼnde sâkin iken bundan akdem vefât eden Sarracbaşı Ahmed Efendi nâm kimesnenin sagīr oğulları İbrahim ve Halil’in tesviye-i emrlerine vasiyy-i muhtârları olan Ahmed Çelebi b. İbrahim nâm kimesne meclis-i şer‘-i şerîf-i enverde takrîr-i kelâm ve bast-ı merâm edip merhûm Sekbanbaşı Ya‘kub Ağa Vakfı’ndan olup yine mârru’z--zikr Sekbanbaşı Ya‘kub Ağa Mahallesiʼnde vâki‘ lede’l-ahâlî ve’l-cîrân ma‘lûmü’l-hudûd boyahânenin yedi sehm i‘tibârıyla iki sehm-i şâyi‘i sagīrân-ı mezbûrânın taht-ı tasarruflarında olup lâkin zikr olunan boyahâne sagīrân-ı mezbûrânın adem-i iktidârlarına binâen ta‘mîr ve meremmet olunmamağla harâba ve mâil-i türâb [87a] olup kimesne rağbet etmemekle âhar hisse sâhibleri âhara ferağ murâd edip yalnız sagīrân-ı mezbûrânın iki sehm hisseleri müntefi‘ bahâ olmamağla sagīrân-ı mezbûrânın hisseleri dahi sâir hisse sâhibleri ile ferağ ve sagīrân-ı mezbûrâna isâbet eden bedel-i ferağı istirbâh ve istiğlâl olunmak sagīrân-ı mezbûrân haklarında her vechile evlâ ve enfa‘ olmağla hakīkat-i hâl bî-garaz Müslimînden istihbâr olunup ber-vech-i muharrer kıbel-i şer‘den bana izin verilmek bi’l-vesâye matlûbumdur dedikde husûs-ı mezbûr zeyl-i kitâbda muharrerü’l-esâmî Müslimîn ve sikāt-ı muvahhidînden istihbâr olundukda onlardan her biri dahi kaziyye bi’l-cümle vasiyy-i mezbûrun takrîr-i meşrûhu üzere idiğini haber vermeleriyle mûcebince vasiyy-i mezbûra kıbel-i şer‘den izin-birle ve mâ-vaka‘a bi’t-taleb ketb olundu.<br><br>Fî 10 min-Şa‘bâni’l-mu‘azzam sene 1121<br><br>Şuhûdü’l-hâl: Es-Seyyid Mahmud Efendi b. es-Seyyid Mehmed, Mehmed Efendi b. Mehmed, Mehmed Odabaşı b. Mehmed, Osman Çelebi b. el-Hâc Mustafa, Mehmed Çelebi b. Süleyman, Hasan Çelebi b. Hüseyin, Hüseyin Çelebi b. Derviş ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4869"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4871"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b522"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>