﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 200<br>Hüküm no: 155<br>Orijinal metin no: [16b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’ya ait mülklerin satışı</b><br><br>Hâlâ Atebe-i aliyye’de gümrük emîni olan kıdvetü’l-emâcid ve’l-a‘yân makbûlü’s-sudûr ve’l-erkân Ahmed Ağa tarafından husûs-ı âti’l-beyânı ikrâra vekîl olup nehc-i şer‘î ve vech-i mer‘î üzere vekâleti sâbite olan Osman Ağa meclis-i şer‘de hâlâ Rikâb-ı Hümâyûn-ı Sa‘âdet makrûnda Haseki olmağla şerefyâb olan umdetü’l-emâcid ve’l-ekârim zübdetü’l-e‘azım ve’l-efâhim zü’l-kadri’r-refî‘ ve’l-câhi’l-menî‘ el-Hâc İsmail Ağa b. Mustafa taraf-ı izzet-i şereflerinden ikrâr-ı câ’i’z-zikri tasdîka vekîl olup Mustafa Ağa b. Mehmed ve el-Hâc İshak Ağa b. Mustafa şehâdetleri ile vekâleti sâbite olan Ali Çelebi b. Ahmed mahzarında bi’l-vekâle ikrâr ve takrîr-i kelâm edip müvekkil-i müşârün-ileyh Ahmed Ağa’nın mahmiye-i İstanbul’da Bahçekapısı dâhilinde Navduloğlu mahallesinde vâki‘ bir tarafı İmâd Ağa mülküne ve bir tarafı Kılıç Ali Paşa Câmi‘i’ne ve iki tarafı tarîk-i âm ile mahdûd beher sene İstrongile vakfına bin dört yüz akçe mukāta‘ası olup dâhiliye ve hâriciye büyût-ı müte‘addideyi müştemil menzilin binâsı mülkü olmağın hâlâ sâlifü’z-zikr menzilin binâsını târih-i kitâbdan altmış gün tamamına değin <<müşârun-ileyh el-Hâc İsmail Ağa’ya>> her kîsesi kırk bin akçeye olmak üzere yirmi kîse akçeye müvekkil-i müşârün-ileyh el-Hâc İsmail Ağa’ya bey‘ bi’l-vefâ ciheti üzere bey‘ ve teslîm onlar dahi minvâl-i muharrer üzere iştirâ ve tesellüm ve kabz ve kabûl eyleyip arsasını dahi vakf-ı mezbûrun mütevellîsi izniyle müvekkil-i müşârün-ileyh vech-i mübeyyen üzere ferâğ ve tefvîz ol dahi kabûl eyledikden sonra semen-i mezbûr yirmi kîse akçeyi bi’t-tamam alıp kabz eyledi. Eğer müddet-i merkūme tamamında zikrolunan yirmi kîse akçeyi müvekkil-i müşârün-ileyhe edâ ve teslîm edemezsem bey‘-ı mezbûr bâtte münkalib olsun dedi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâdis min-Şa‘bâni’l-mu‘azzam li-sene isneyn ve seb‘în ve elf.<br><br>Şuhûdü’l-hâl: el-Hâc İshak Ağa bin Nasuh, Haseki Yusuf Ağa b. ( ), Koçı Mustafa Ağa, Çukadâr Mustafa Ağa, Osman Çelebi b. Veli ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25041"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25043"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1050"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>