﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 246<br>Hüküm no: 155<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Kasım’ın İbrahim Ağa b. Mehmed’e olan borcunu ödemesi</b><br><br>Mahmiye-i İstanbul’da Çelebioğlu mahallesinde sâkin İbrahim Ağa b. Mehmed meclis-i şer‘-i şerîf-i enverde Mehmed Ağa b. Kasım mahzarında üzerine da‘vâ ve takrîr-i kelâm edip mezbûr Mehmed Ağa yedime verdiği bin yüz altı senesi şehr-i Ramazanü’l-mübârek’inin gurresiyle müverraha temessüğü mûcebince mezbûrun zimmetinde cihet-i deyn-i şer‘den dokuz yüz guruş hakkım olup meblağ-ı mezbûrun üç yüz elli yedi guruşunu ahz u kabz edip bâkī zimmetinde beş yüz kırk üç guruş hakkım kalmağla mezbûr Mehmed Ağa’ya suâl olunup <<ve mezbûr Mehmed Ağa cevâbında ben>> meblağ-ı bâkī-i mezbûru dahi bana teslîme tenbîh olunmak matlûbumdur dedikde gıbbe’s-suâl mezbûr Mehmed Ağa cevâbında ben meblağ-ı mezbûrdan mezbûr İbrahim Ağa yedinden ancak altı yüz yirmi üç guruş kabz edip bâkī iki yüz yetmiş yedi guruş mezbûr İbrahim Ağa bana aldım deyü temessük ver ba‘dehû ben meblağ-ı mezbûru sana veririm demesiyle kâziben ikrâr ve yedine işbu temessüğü verdim deyicek mezbûr Mehmed Ağa ber-vech-i muharrer ikrârına kâzib olmayıp ve kendi dahi da‘vâsında mubtıl olmadığına mezbûr İbrahim Ağa’ya yemîn lâzım gelmekle bi’t-taleb yemîn teklîf olundukda ol dahi alâ vefki’l-mesûl yemîn billâhi’l-aliyyü’l-a‘lâ etmeğin mûcebince meblağ-ı bâkī-i mezbûr beş yüz kırk üç guruşu mezbûr İbrahim Ağa’ya edâ ve teslîme mezbûr Mehmed Ağa’ya tenbîh birle mâ vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Mustafa Çavuş b. Mehmed, el-Hâc Mustafa b. Abdullah, Abdurrahman Çelebi b. Mehmed, İbrahim Çelebi b. Ahmed, Ahmed b. Ahmed, Mustafa b. Şaban, Ali b. Bali</p>          <br><a title="Önceki sayfa" style="text-decoration:none" href="./ayrmetin.php?idno=28570"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28572"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o864"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>