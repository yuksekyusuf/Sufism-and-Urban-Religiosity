﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 617<br>Hüküm no: 562<br>Orijinal metin no: [180a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı mütevellisi İsmail Çelebi b. Mehmed’in Sinan Paşa mahallesinden Mehmed Bey tarafından vakfedilen evi teslim alması</b><br><br>Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân İsmail Çelebi b. Mehmed meclis-i şer‘-i şerîf-i enverde takrîr-i kelâm edip mahmiye-i Galata’ya tâbi‘ kasaba-i Kasımpaşa mahallâtından Sinan Paşa mahallesinde sâkin Mehmed Bey nâm kimesne hâl-i hayâtında mahalle-i mezbûrede vâki‘ bir tarafdan Sarı Mehmed Çelebi mülkü ve bir tarafdan Cebeciler Çorbacısı Ali Bey mülkü ve bir tarafdan …? Süleyman Çelebi mülkü ve bir tarafdan tarîk-i âm ile mahdûd olup iki beyt-i ulvî, altında matbah ve sofa ve dahlîz ve kenîf ve bi’r-i mâ ve hadîkayı müştemil menzilini vakf ve habs edip süknâsını evvelâ nefsine ba‘dehû utekāsına ba‘dehâ Haremeyn-i Şerîfeyn fukarâsına şart edip meşrûtün-lehüm bi’l-külliye münkarız olmağla menzil-i mezbûr evkāf-ı mezbûreye âid olmuşdur, cânib-i şer‘den üzerine varılıp mu‘âyene ve mesâha olunması matlûbumdur dedikde savb-ı şer‘den Mevlânâ Ali Efendi [irsâl olunup] ol dahi hâssa mi‘mârlardan Üstâd Ali Çelebi b. Halil ve zeyl-i kitâbda isimleri mastûr olan Müslimîn ile üzerine varıp mu‘âyene ve mesâha eylediklerinde bennâ zirâ‘ı ile tûlen elli altı ve arzen [on altı zirâ‘] bi-hesâb-ı şatrancî sekiz yüz doksan altı zirâ‘ arsa üzerine mebnî menzil-i mezbûru müşâhede eylediklerinde mevlânâ-yı mezbûr mahallinde tahrîr ba‘dehû gelip meclis-i şer‘de inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Tahrîren fî-evâsıtı Cemâziyelâhire li-sene tis‘a ve selâsîn ba‘de elf.<br><br>Şühûdü’l-hâl: Mustafa Çelebi b. Mehmed el-kâtib, Mustafa Bey b. Yusuf el-bevvâb, Veli Dede b. Ali, Derviş b. Mehmed Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11892"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11894"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b617"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>