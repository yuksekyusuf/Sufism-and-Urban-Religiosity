﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 458<br>Hüküm no: 608<br>Orijinal metin no: [78b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yako v. Menahim’in Takkeci Seyyid İbrahim b. Ali’den aldığı borca karşı rehin verdiği kürkü iadesi veya bedelini ödemesi için İbrahim’e yapılan tenbih</b><br><br>Ma‘rûz<br><br>Arzuhâl eden Yako v. Menahim nâm Yahûdî meclis-i şer‘-i enverde takyeci tâifesinden derûn-ı arzuhâlde mezkûrü’l-ism es-Seyyid İbrahim b. es-Seyyid Ali nâm kimesne mahzarında târih-i i‘lâmdan bir buçuk sene mukaddem mezbûr es-Seyyid İbrahim’in yedinden ve malından istikrâz ve ahz u kabz eylediğim sekiz [guruş] deynim mukābelesinde mezbûr es-Seyyid İbrahim’e rehin olmak üzere yirmi yedi guruş kıymetli bir dîbâ kaplı sincab kürkümü def‘ ve teslîm etmişidim hâlâ deyn-i mersûm sekiz guruşu mezbûr es-Seyyid İbrahim’e işbu hazır bi’l-meclis tâife-i mezkûreden es-Seyyid Ahmed b. es-Seyyid Mustafa yediyle edâ etmemle kendiye rehin deyü medfû‘um olan mârrü’z-zikr sincab kürkün aynı mevcûd ise aynını müstehlek ise ba‘de’s-sübût kıymet-i mezkûresini mezbûr es-Seyyid İbrahim’den taleb ederim deyü ba‘de’d-da‘vâ ve’s-suâl mezbûr es-Seyyid İbrahim cevâbında târih-i mezkûrda müdde‘î-i mesfûr Yako Yahûdî kendiden istikrâz ve kabz eylediği sekiz guruş deyni mukābelesinde kendiye rehin olmak üzere bir dîbâ kaplı sincab kürkünü def‘ ve teslîm eylediğini ikrâr lâkin müdde‘î-i mesfûr Yako Yahûdî deyn-i meblağ-ı mersûm sekiz guruşu bana irsâl eylediğinde rehn-i mezkûr sincab kürkü mezbûr es-Seyyid Ahmed yediyle kızı Sara nâm Yahûdiye’ye irsâl eyle deyü bana emretmekle ben dahi emrine binâen hâzır-ı merkūm es-Seyyid Ahmed’e kızı mesfûr Sara Yahûdiye’ye irsâl etmek için teslîm etmişidim deyü ba‘de’d-def‘ ve’l-inkâr mezbûr es-Seyyid İbrahim def‘-i meşrûhunu bir vechile beyâna kādir olmayıp talebiyle mesfûr Yako Yahûdî’ye vech-i şer‘î üzere yemîn verildikden sonra rehn-i mezkûr sincab kürkün kıymeti mezbûr es-Seyyid İbrahim’den istintâk olundukda ancak sekiz guruş olduğunu ikrâr ziyâde on dokuz guruş kıymetini inkâr edicek müdde‘î-i mesfûr Yako Yahûdî dahi kürkün ziyâde kıymetini bir vechile beyâna kādir olmayıp bi’t-taleb mezbûr es-Seyyid İbrahim’e bi’d-defa‘ât yemîn teklîf olundukda rehn-i mezkûrun kıymeti yirmi yedi guruş olduğu mezbûr es-Seyyid İbrahim’in yemînden nükûlüyle vech-i şer‘î üzere sâbit olmağın mûcebiyle rehn-i mezkûr sincab kürkün aynı mevcûd ise aynını müstehlek ise kıymet-i müsbetesi olan yirmi yedi guruşu müdde‘î-i mesfûr Yako Yahûdî’ye bi-tarîkı’d-damân edâ ve teslîme mezbûr es-Seyyid İbrahim’e tenbîh olunduğu Mahkeme-i Bâb’da ba‘de’t-tescîl huzûr-ı âlîlerine i‘lâm olundu el-emrü li-men-lehu’l-emr.<br><br>Fî 28 min-S sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7647"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7649"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>