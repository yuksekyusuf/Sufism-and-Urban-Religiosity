﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 165<br>Hüküm no: 104<br>Orijinal metin no: [16b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Bey b. Abdullah’ın kendi rızası olmadan karısından cariyesini satın alan Hacı Yusuf b. Abdülmennan aleyhine açtığı davada sulh olduğu</b><br><br>Mahmiye-i İstanbul’da Kadırga Limanı kurbünde Bostancıbaşı Ali Ağa mahallesi sükkânından olan Hasan Bey b. Abdullah nâm cündi meclis-i şer‘-i hatîr-i lâzimü’t-tevkīrde mahalle-i mezbûre sükkânından sâhibü hâze’l-kitâb el-Hâc Yusuf b. Abdülmennân mahzarında tav‘an ikrâr ve i‘tirâf edip bundan akdem mülk ve hakkım olan işbu açık kaşlı sarı elâ gözlü sarı benizli Rusiyyetü’l-asl Revan nâm câriye-i memlûkemi zevcem işbu hâzıratü bi’l-meclis Fâtıma bt. Abdullah nâm hâtun benim rızâm yoğiken yüz otuz riyâlî guruşa merkūm el-Hâc Yusuf’a bâtten bey‘ ve teslîm ve kabz-ı semen etmekle hâlâ zafer bulup câriyem merkūmeyi merkūm el-Hâc Yusuf’dan da‘vâ ve taleb ve ahz murâd eylediğimde merkūm el-Hâc Yusuf cevâbında câriye-i merkūmeyi zevcen merkūme Fâtıma Hâtun tarafından vekâlet ile meblağ-ı mezbûra bana bâtten bey‘ ve teslîm ve kabz-ı semen etmişdir deyu def‘le mukābile etdikde vekâlet-i mezkûreyi ben inkâr edip beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip merkūm el-Hâc Yusuf ile beni da‘vâ-yı mezkûremden yirmi kıt‘a riyâlî guruşa sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yirmi riyâlî guruşu merkūm el-Hâc Yusuf yedinden tamâmen ahz u kabz edip zevcem merkūme Fâtıma’nın bey‘ini tecvîz edip da‘vâ-yı mezkûreden berî olup merkūm Hâcı Yusuf’un dahi zimmetini da‘vâ-yı mezkûreden ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d câriye-i mevsûfe-i mezkûre merkūm el-Hâc Yusuf’un mülk-i mahzı ve hakk-ı sırfı olup câriye-i mezbûreye müte‘allik merkūm el-Hâc Yusuf üzerine bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olunup men lehü’t-taleb def‘ olundu.<br><br>Fi’l-yevmi’t-tâsi‘ aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Umdetü’s-sâdâti’l-kirâm Seyyid Şeyhî Efendi b. ( ) el-imâm, Ahmed Çelebi b. Süleyman, Hâşim Çelebi b. Hasan, el-Hâc Ali Çavuş b. Abdullah, Mehmed Ağa b. Abdullah, Mehmed Bey b. Mustafa, İbrahim Bey b. Hüseyin, Abdülkerim Çelebi b. eş-Şeyh Abdülkerim, Mehmed Efendi b. Mahmud el-imâm ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o896"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>