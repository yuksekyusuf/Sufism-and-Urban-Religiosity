﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 290<br>Hüküm no: 311<br>Orijinal metin no: [136-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haçador ve Mahuk’un, Karabet aleyhindeki Boyacı değirmeni iddiasından men olunmaları</b><br><br>Boya değirmen nizâ‘ından men‘<br><br>Ma‘rûz,<br><br>Arzuhâl eden Haçador ve Manuk nâm zimmîler meclis-i şer‘-i hatîrde Atmeydanı’nda Fazlı Paşa Sarayı’nda Kütüphâne-i hümâyûn Vakfı’ndan boya değirmeninde müstecir ve derûn-ı arzuhâlde merkūmü’l-ism olan Karabet nâm zimmî ile terâfu‘larında değirmen-i mezkûr taraf-ı vakf-ı mezkûrdan uhdemizde ve içinde mevcûd gedik ta‘mîr [ta‘bîr] olunur âlâtı diğer Karabet ile iştirâk-i seviy üzere mülkümüz olup tarafımızdan işbu merkūm Karabet zimmîyi değirmen-i mezkûra ücretle komuş iken merkūm Karabet değirmen-i mezkûra bizi tasarrufdan men‘ eder deyü da‘vâ ve merkūm Karabet cevâbında değirmen-i mezkûr taraf-ı vakıfdan basmacı ustaları uhdesinde olmağla merkūmân bundan akdem zuhûr edip hıyânetlerine binâen ihrâç olunup ve yerine beni ikāmet etmişler idi deyü takrîrini basmacı ustalarından hâzirûn olan Kethüdâ Vekîli el-Hâc İbrahim ve Yiğitbaşı es-Seyyid Abdullah ve el-Hâc Mahmud ve es-Seyyid Mehmed ve İsmail’den her biri tasdîk ve müdde‘iyân-ı merkūmân Haçador ve Manuk’un değirmen-i mezkûrda bir aded değirmen taşı ile iki kantardan gayrı alâkaları olmadığı ikrârlarıyla sâbit olmağın mûcebiyle değirmen-i mezkûr için bî-vech mu‘ârazadan men‘ olundukları bi’l-iltimâs huzûr-ı âlîlerine i‘lâm olundu.<br><br>Fî 19 Rebî‘ülevvel sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29601"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29603"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>