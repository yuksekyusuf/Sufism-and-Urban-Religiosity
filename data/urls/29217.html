﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 322<br>Hüküm no: 239<br>Orijinal metin no: [71a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İstanbul’daki kadayıfçıların nizamı ve isimleri</b><br><br>Bâ sah İşbu verilen nizâm düstûrü’l-amel kılınıp fîmâ ba‘d hilâfına vaz‘ u hareketden ziyâde ihtirâz oluna deyû buyruldu. Mahmiye-i İstanbul’da vâki‘ kadayıfçı tâifesinin kethüdâları ma‘rifetiyle tahrîr olunan defterdir ki ber vech-i âtî ale’l-esâmî zikr olunur. Fi’l-yevmi’s-sâbi‘ ve’l-ışrîn min şehri Rebî‘ilevvel li sene tis‘a ve selâsîn ve mi’e ve elf. Sultân Mehmed câmi‘-i şerîf kurbunda kethüdâ Osman Beşe Ali Paşa’da el-Hâc Ömer b. el-Hâc Ahmed Karaman’da Kolluk kurbunda Emir Ali b. Mehmed Ma‘cûncu çarşısında el-Hâc Mustafa Karagümrük kurbunda Emir Mehmed b. Mustafa Sultân Selim kurbunda es-seyyid Mehmed b. Ömer Küçük Mustafa Paşa’da es-Seyyid Hüseyin b. Mehmed Avratpazarı’nda el-Hâc Receb b. Selim Küçükpazar’da Süleyman b. Kasım Hocapaşa’da es-Seyyid Mehmed b. Hacı Ahmed Kantarcılar içinde Hacı Ömer b. Hacı Ahmed Şehzâdebaşı’nda olan el-Hâc İsmail b. el-Hâc Mehmed Ayasofya câmi‘i karşısında es-Seyyid Mehmed b. Hızır Def‘a Ayasofya’da Abdüllatîf b. Mehmed Def‘a Ayasofya’da el-Hâc Mustafa b. Ali Nahılbend’de el-Hâc Mustafa b. Ali Davudpaşa’da el-Hâc Ali b. Hacı Mehmed Dikilitaş’da el-Hâc Muharrem b. Hacı Mustafa Parmakkapı’da el-Hâc Muharrem b. el-Hâc Mustafa Sultan Bayezid kapısında el-Hâc Mehmed b. Abdülkerim [71b] Darbhâne önünde Musa Beşe b. Receb Sîmkeşhâne karşısında el-Hâc İsmail b. Ali Tahtakale’de olan Abdullah b. Hacı Hüseyin Aksaray’da Receb b. el-Hâc Kasım Bâlâda tahrîr olun kadayıfçı tâifesinin işledikleri kadayıfın beher vakıyyesini ikişer paraya ibâdullâha bey‘ oluna deyû taraf-ı şer‘den mezbûrâna tenbîh olundukdan sonra tâife-i mezbûre dahi meclis-i şer‘de ba‘de’l-yevm işledikleri kadayıfı pâk işleyip ve dükkânlarında ateşi muhâfaza üzre olup ve narh-ı mezkûrdan ziyâde bahâ ile ibâdullâhı ızrâr etmemek üzre her biri ta‘ahhüd ve ittifâk etmeleriyle tâife-i mezbûrun mecmû‘u birbirlerine kefîl ve cümlesine dahi kethüdâları olan Osman kefîl olup bu vech üzre beynlerinde nizâm verilmeğin nizâm-ı mezkûr düstûrü’l-amel olup hilâfıyla hareket olunmamak bâbında hükm-i hümâyûn recâsında oldukları huzûr-ı âlîlerine i‘lâm olundu. Bâkī fermân hazret-i veliyyü’l-emrindir.</p>          <br><a title="Önceki sayfa" style="text-decoration:none" href="./ayrmetin.php?idno=29216"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29218"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>