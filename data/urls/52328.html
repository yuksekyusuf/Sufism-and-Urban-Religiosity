﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 55<br>Hüküm no: 18<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan Hanım’ın vefat eden kocasından intikal eden terekeden bazı malları gizlemediğine dair yemin ettiği</b><br><br>Medîne-i Üsküdar’da Selami mahallesinde sâkin iken bundan akdem Özi Kal‘ası’nda fevt olan İbrahim b. Mehmed b. Abdullah’ın verâseti zevce-i menkûha-i metrûkesi İsmihan bt. Hasan nâm hatun ile li-ebeveyn kız karındaşı Fâtıma nâm hatuna ve li-ebeveyn ammisi Mehmed b. el-mezbûr Abdullah’a münhasıra ve tashîh-i meselesi dört sehmden olup sihâm-ı mezbûreden bir sehmi zevcesi mezbûreye ve iki sehmi kız karındaşı mezbûreye ve bir sehmi ammisi mezbûra isâbeti tahakkukundan sonra zâtı vech-i şer‘î üzere mu‘arrefe olan [tereke-i] mezbûra vâzı‘atü’l-yed olan işbu râfi‘atü’l-vesîka mezbûre İsmihan muvâcehesinde her biri üzerine da‘vâ ve takrîr-i kelâm edip mûrisimiz müteveffâ-yı mezbûrun ber-mûceb-i defter-i müfredât tereke-i ma‘lûmesini her birimiz bi-kadri’l-hısâs beynimizde iktisâm edip lâkin mezbûre İsmihan müteveffâ-yı merkūmun terekesinden hâric ez defter on beş aded altın ve yedi aded cedîd guruşu ketm ü ihfâ etmekle meblağ-ı merkūmu tashîh-i mezkûr üzere hissemize âid olan meblağı taleb ederiz suâl olunsun dediklerinde gıbbe’s-suâl ve akībe’l-inkâr müdde‘iyyân-ı mezbûrandan müdde‘âlarına mübeyyine beyyine taleb olundukda ityân-ı beyyineden izhâr-ı acz ile istihlâf etmeleriyle mezbûre İsmihan zevci müteveffâ-yı mezbûrun terekesinden on beş aded altın ve yedi aded cedîd guruş ketm ü ihfâ etmediğine yemîn teklîf olundukda ol dahi alâ-vefki’l-mes’ûl half billâhi’l-aliyyi’l-a‘lâ etmeğin mûcebince müdde‘iyyân-ı mezbûrân Fâtıma ve Mehmed bilâ-beyyine bî-vech mu‘ârazadan [men‘] olunup mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Şa‘bâni’l-mu‘azzam li-seneti hamsîn ve mi’ete ve elf.<br><br>Şuhûdü’l-hâl: Halil Ağa b. Hasan, Memiş Beşe b. ( ), Çukadâr Halil b. ( ), Veli Bey b. Mehmed, Mustafa Bey b. Ahmed, İsa Bey b. Musa, Hasan Bey b. Ramazan, Mehmed Bey b. ( ), Ali Bey b. ( ), Hasan Bey b. ( )</p>          <br><a title="Önceki sayfa" style="text-decoration:none" href="./ayrmetin.php?idno=52327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b055"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>