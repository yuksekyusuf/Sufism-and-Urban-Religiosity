﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 700<br>Hüküm no: 1138<br>Orijinal metin no: [93b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Hüseyin ile Takor v. Kirkor’un aralarındaki alacak verecek davasında sulh oldukları</b><br><br>Ma‘rûz;<br><br>Medîne-i Üsküdar’da Kādıasker mahallesinde sâkin sâhib-i arzuhâl Hasan b. Hüseyin nâm kimesne medîne-i mezbûrede meclis-i şer‘-i hatîrde derûn-ı arzuhâlde ismi mezkûr Takor v. Kirkor nâm zimmî muvâcehesinde târih-i i‘lâmdan beş sene mukaddem medîne-i mezbûrede Toptaşı nâm mahâlde vâki‘ mukaddemâ merkūm Takor zimmînin mutasarrıf olduğu duhânî dükkânında müsteciren sâkin iken merkūm Takor zimmînin bi-şarti’r-rücû‘ emriyle dükkân-ı mezkûrun kepenklerini tecdîd ve döşeme ve damlalığını ta‘mîr ve termîm ve yetmiş yedi guruş masrafım olup hattâ târih-i mezkûrda merkūm Takor zimmî ile masrûfâtın hesâbını rü’yet ve meblağ-ı merkūm yetmiş yedi guruş zimmetinde bana deyni olduğunu ikrâr etmekle meblağ-ı merkūm yetmiş yedi guruşu taleb ederim deyü eylediği da‘vâsından bâ-tavassut-ı muslihîn merkūm Takor zimmî ile yedi guruş bedel-i makbûza sulh olup ziyâde müdde‘âsı olan yetmiş guruşa, ol dahi müdde‘î-i merkūmdan iddi‘â eylediği dükkân-ı mezkûr icâresinden yirmi altı ayda zimmetinde müctemi‘a olan otuz dokuz guruşa ve bi’l-cümle husûs-ı mezkûra müte‘allika âmme-i de‘âvîden her biri âharın zimmetini ibrâ ve ıskāt ve her biri ber-minvâl-i muharrer âharın ibrâsını kabûl ve bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 2 min-B sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54162"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54164"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b700"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1005"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>