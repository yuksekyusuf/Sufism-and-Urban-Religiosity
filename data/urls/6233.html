﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 84<br>Hüküm no: 17<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vahidizade Mehmed Emin Efendi’nin evini Sadıka Hatun’a satması</b><br><br>Mübâya‘a<br><br>Husûs-ı âti’l-beyânın mahallinde ketb ü tahrîri için cânib-i şer‘-i hatîrden Mevlânâ Feyzullah Efendi b. eş-Şeyh Mehmed Efendi irsâl olunup ol dahi mahmiye-i İstanbul hısnı ebvâbından Cibali Yenikapısı dâhilinde Çukur mahallede sâkin umdetü’l-müderrisîni’l-kirâm Vahidîzâde Mehmed Emin Efendi’nin menziline varıp zeyl-i vesîkada mektûbü’l-esâmî Müslimîn huzûrlarında akd-i meclis-i şer‘-i hatîr ettikde mahmiye-i merkūmede Haraccı Muhyiddin mahallesinde sâkine olup zâtı Mehmed Emin Efendi b. Ali ve Mustafa Çelebi b. Hasan nâm kimesneler ta‘rîfleriyle mu‘arrefe olan Afife bt. İbrahim nâm hatun meclis-i ma‘kūd-ı mezkûrda mûmâ-ileyh Vahidîzâde Mehmed Emin Efendi’nin halîle-i mükerremeleri ve zâtı ta‘rîf-i şer‘î ile mu‘arrefe olan sâhibetü’l-kitâb Sadıka bt. Abdülmennan nâm hatun mahzarında ikrâr-ı tâm ve takrîr-i kelâm edip arsası merhûm Hâcegîzâde Mustafa Efendi Vakfı’na senede yüz seksen akçe mukāta‘alı ve üzerinde olan ebniyesi akd-i âti’z-zikrin sudûruna değin yedimde mülk ve hakkım olup sâlifü’z-zikr Haraccı Muhyiddin mahallesinde vâki‘ bir tarafdan benim sâkine olduğum âhar menzilim ve bir tarafdan Hadîce Hatun menzili ve bir tarafdan tarîk-i hâs ve bir tarafdan tarîk-i âm ile mahdûd fevkānî iki bâb oda ve bir sofa ve bir mağsel ve bir kenîf ve tahtânî bir bâb oda ve bir kenîf ve bir mahtab ve bir bi’r-i mâ ve bahçe ve havluyu müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūme Sadıka Hatun’a yedi yüz elli guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl ettikden sonra semeni olan meblağ-ı mezbûr yedi yüz elli guruşu müşteriye-i merkūme Sadıka Hatun yedinden bi’t-tamâm ve’l-kemâl ahz u kabz eyledim ba‘de’l-yevm menzil-i mahdûd-ı mezkûrda benim kat‘an alâka ve medhalim kalmayıp merkūme Sadıka Hatun’un mülk-i müşterâsı ve hakk-ı sırfı olmuşdur keyfe mâ teşâ ve tehtâr mutasarrıfa olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an ba‘s olunan ümenâ-i şer‘le meclis-i şer‘a gelip alâ-vukū‘ihi inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Zilhicce sene 1152.<br><br>Şuhûdü’l-hâl: Mehmed Ağa b. Şehîd Mehmed, el-Hâc Mehmed Efendi b. İbrahim el-imâm, Kilâr Kâtibi Ahmed Efendi, umdetü’l-müderrisîni’l-kirâm Parsazâde el-Hâc Abdullah Efendi, umdetü’l-mevâli’l-fihâm zübdetü’l-mehâdimü’l-kirâm sâbıkā Selanik Kadısı Mustafa Efendi, Mehmed Çelebi b. Abdullah, Salih Çelebi b. Süleyman, Mustafa Çelebi b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=6232"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6234"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>