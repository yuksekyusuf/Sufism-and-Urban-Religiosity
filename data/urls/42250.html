﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 157<br>Hüküm no: 144<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Hasan’a kuzu derisi bedelinden olan borcunu ödemesi hususunda Mehmed Beşe’ye tenbihte bulunulması</b><br><br>Ma‘rûz,<br><br>İstanbul’da Silahdâr Hanı tüccârından bâ‘is-i i‘lâm el-Hâc Hasan b. el-Hâc Mustafa mahfil-i şer‘iyyâtda Mehmed Beşe b. Hüseyin muvâcehesinde bin yüz yetmiş senesi Şa‘bânı’nda mezbûr Mehmed Beşe dört ay va‘de ile her yüz dânesi elli üçer buçuk guruşdan cem‘an dört yüz elli bir guruşa malımdan ve yedimden iştirâ ve kabz eylediği sekiz yüz kırk üç aded siyah kuzu derilerinin semenlerinden zimmetinde hakkım olan dört yüz elli bir guruşu va‘demiz tamâmında mezbûr Mehmed Beşe’den taleb eylediğimde mezbûr Mehmed Beşe zikr olunan derileri âhara bey‘ için Rumeli tarafına götürdüğümde kimesne rağbet ve iştirâ etmeyip ve sen mukaddemâ bana ziyâde bahâ eder demekle ben dahi aldanıp iştirâ etmiş idim. Semenini vermem derileri al deyü beynimizde ba‘de’l-münâza‘a mezbûr Mehmed Beşe zikr olunan derileri kemâ-kân dört ay va‘de ile tekrâr iştirâ ve kabûl edip hattâ ber-minvâl-i muharrer yedimden iştirâ ve kabz eylediği sekiz yüz kırk üç aded kuzu derisini bahâlarından zimmetinde bana dört yüz elli bir guruş deyni olduğunu nâtıka ve sene-i mezbûre Zilhiccesi’nin onuncu günüyle müverrah işbu deyn temessükünü dahi yedime vermiş idi hâlâ va‘de-i mezbûre hulûl etmekle ber-vech-i muharrer zimmetinde hakkım olan dört yüz elli bir guruşu mezbûr Mehmed Beşe’den taleb ederim deyü da‘vâ etdikde mezbûr Mehmed Beşe dahi fi’l-hakīka kaziyye minvâl-i muharrer üzere olduğunu ikrâr ü i‘tirâf etmeğin alâ-mûcibi i‘tirâfihî meblağ-ı mezbûr dört yüz elli bir guruşu müdde‘î-i mezbûr el-Hâc Hasan’a edâ ve teslîme merkūm Mehmed Beşe’ye tenbîh olunduğu huzûr-ı âlîlerine i‘lâm olundu.<br><br>Fî 18 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42249"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42251"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>