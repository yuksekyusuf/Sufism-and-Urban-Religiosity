﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 69<br>Hüküm no: 24<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bosnasaraylı Ayşe adlı hatunun hür olduğunun ispatlandığı</b><br><br>Vilâyet-i Rumeli’nde Bosnasarayı mahallâtından Kırk Câmi‘i Mahallesi sâkinelerinden olan işbu orta boylu açık kaşlı elâ gözlü Âişe nâm hatun meclis-i şer‘-i hatîrde rıkk olmak üzre kendüye vâzı‘u’l-yed olan Ömer b. Abdullah nâm tâcir mahzarında üzerine da‘vâ ve takrîr-i kelâm edip ben mahalle-i mezbûrda sâkin hürrü’l-asl olan Hüseyin nâm kimesnenin hürretü’l-asl olan zevce-i menkûhası Şerife nâm hatundan mütevellide sulbiye kızı olup asla ebeveynime rıkk târî olmamış iken mezbûr Ömer bana rıkk olmak üzre bi-gayr-ı hakkın vaz‘-ı yed eder suâl olunup kasr-ı yed ve sebîlim tahliye olunması matlûbumdur dedikde gıbbe’s-suâl mezbûr Ömer cevâbında târih-i kitâbdan altmış gün mukaddem vilâyet-i mezbûrede vâki‘ Dolyan Pazarı’nda mevsûfe-i mezbûreyi rıkk olmak üzre Musa nâm kimesneden mecmû‘u yüz altmış guruş kıymetli dört külçe ile üç dâne dühül? ile poni ta‘bîr olunur dülbende iştirâ ve tesellüm ve def‘-i semen etmek ile ona binâen vaz‘-ı yed ederim deyü ber-vech-i mübeyyen mevsûfe-i mezbûrenin hürrü’l-asl olduğunu inkâr edicek müdde‘iyye-i mezbûreden müdde‘âsını mübeyyine beyyine taleb olundukda udûl-i Müslimînden olup fi’l-asl zikrolunan mahalle-i mezbûreden ve hâlâ bi-tarîkı’l-müsâfere mahmiye-i İstanbul’da Bahçekapısı kurbünde sâkin Ömer Bey b. Arslan ve el-Hâc Yusuf b. Osman nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ mevsûfe-i mezbûre Âişe zikrolunan Bosnasarayı mahallâtından Kırk Minâre Mahallesi’nde sâkin hürrü’l-asl olan Hüseyin nâm kimesnenin kezâlik hürretü’l-asl zevce-i menkû[ha]sı Şerife nâm hatundan mütevellide sulbiye kızı olup asla ebeveynine rıkk târî olmayıp hürretü’l-asl olduğuna şâhidleriz şehâdet dahi ederiz deyü her biri edâ-i şehâdet-i şer‘iye etdiklerinde gıbbe’t-ta‘dîl ve’t-tezkiye şehâdetleri makbûle olmağın mûcebince mevsûfe-i mezbûrenin hürriyetine hüküm birle mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Şevvali’l-mükerrem li-sene tis‘în ve elf.<br><br>Şuhûdü’l-hâl: Osman Çelebi b. el-Hâc Sefer, Abdurrahman Çelebi b. ( ), Mehmed Çelebi b. el-Hâc Mehmed, İbrahim Çelebi b. el-Hâc Hızır, Şeyh Âmir b. ( ), Hacı Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41173"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41175"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o494"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>