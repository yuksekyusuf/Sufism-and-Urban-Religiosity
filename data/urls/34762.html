﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 157<br>Hüküm no: 109<br>Orijinal metin no: [49-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manifaturacı Yuvan’ın Ahmed’de olan alacağının ödenmesi ve emanet verdiği altın ve paralarının da tazmin edilmesi</b><br><br>Ma‘rûz-ı dâ‘î-i Devlet-i aliyyeleridir ki<br><br>Anadolu’da Bereketli Ma‘deni kazâsı kurâlarından Dengi karyesi re‘âyâsından ve mâlıfatura tüccârından derûn-ı arzuhâlde ismi mastûr Yuvan v. Abraham nâm zimmî Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde Nevşehir Kazâsı’na tâbi‘ Sulusaray karyesi ahâlisinden ve mekkârî tâifesinden sâhib-i arzuhâl es-Seyyid Ahmed b. es-Seyyid Osman muvâcehesinde mezbûr es-Seyyid Ahmed ile ber-mu‘tâd ücret mukāvelesiyle şehr-i sâbık Ramazani’l-mübâreki gurresinde mârrü’z-zikr Dengi karyesinden Âsitâne-i seniyye’ye nakletmek üzere mâlımdan elbise-i ma‘lûmem ile elbise-i mezkûre arasında bir beyaz kese derûnunda mevcûd üç yüz yirmi altı aded hayriye altını ve iki bin guruş ve altı yüz aded beyaz yirmiliğimi çıkı ta‘bîr olunur muşamma‘ torbaya mevzû‘ ve mensûc olduğu hâlde merkūm es-Seyyid Ahmed’e teslîm eylediğimde ol dahi kabz ve bârgirine tahmîl edip ferdâsı günü mezbûr es-Seyyid Ahmed’in ahâlisinden olduğu mârrü’z-zikr Sulusaray karyesine geldiğimizde merkūm es-Seyyid Ahmed zikr olunan çıkıyı menziline götürüp şehr-i mezkûrun üçüncü gecesi ba‘de’l-işâ çıkı-i mezbûru nakz edip derûnunda zikrleri mürûr eden altınlar ile guruş ve yirmilikleri fuzûlî ve bi-gayrı hakkın ahz u kabz etmekle zikrleri mürûr eden altın ve guruş ve yirmilikleri tazmîne ve mezbûrun zimmetinde cihet-i karzdan üç yüz guruşdan bâkī alacağım olan yüz guruşu bana edâya merkūm es-Seyyid Ahmed’de tenbîh olunmak murâdımdır deyü da‘vâ ettikde ol dahi cevâbında müdde‘î-i mersûmun ber-minvâl-i muharrer müdde‘âlarından meblağ-ı bâkī-i mezkûr yüz guruş cihet-i mezkûreden müdde‘î-i mersûma zimmetinde deyni olduğunu ikrâr ve zikrleri sebkat eden altın ve guruş ve yirmilikleri ahzını inkâr etmekle müdde‘î-i mersûm ber-minvâl-i muharrer müdde‘âsını her biri lede’t-tezkiye adl ve makbûlü’ş-şehâde idikleri ihbâr olunan Yozgad-ı Kemer ahâlilerinden Gedik Hasan oğlu es-Seyyid Ömer ve Nevşehirli Gedillioğlu es-Seyyid Mehmed b. es-Seyyid Musa nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebiyle meblağ-ı bâkī-i mezkûr yüz guruşu müdde‘î-i mersûm Yuvan zimmîye edâ ve teslîme ve zikrleri sebkat eden üç yüz yirmi aded altın ve iki bin guruş ve altı yüz aded yirmilikleri tazmîne mezbûr es-Seyyid Ahmed’e tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 15 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34761"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34763"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>