﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 351<br>Hüküm no: 404<br>Orijinal metin no: [172-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa ile Ahmed Efendi’nin birbirlerinin menzillerine olan zararı gidermek için taahhütte bulunmaları</b><br><br>Keşf, der-kurb-ı Yenibahçe<br><br>Ma‘rûz,<br><br>Sâdır olan fermân-ı âlîlerine imtisâlen cânib-i şer‘-i hatîrden keşif nâibimiz müderrisîn-i kirâmdan es-Seyyid Halil Efendi dâ‘îleri hâssa mi‘mârlarından es-Seyyid İsmail ve diğer İsmail halîfeler ve sâir ümenâ-yı şer‘le mahmiye-i İstanbul’da Yenibahçe kurbünde Karabaş mahâllesinde vâki‘ sâhib-i arzuhâl Hasan Ağa b. el-Hâc Mehmed’in mülk menziline varıp huzûr-ı Müslimînde akdeylediği meclis-i şer‘-i enverde menzil-i mezkûrun fevkānî sofasının hâlâ mesdûd olan dört orta penceresinden arzuhâlde mezkûrü’l-ism rûznâme baş halîfesi Ahmed Efendi b. Abdullah’ın menzil-i mezkûr civârında vâki‘ mülk menzilini makarr-ı nisvân olan bahçesi odasına [173] ve fevkānî harem odaları pencerelerine havâlesi olduğu ve mezbûr Ahmed Efendi’nin dahi fevkānî bir bâb odasının duvarı camı mahâllinde olup kanatlı açılır penceresinden merkūm Hasan Ağa’ın makarr-ı nisvân olan sofa ve dehlizine havâlesi olduğu ba‘de’l-mu‘âyene mezbûr Hasan Ağa zikr olunan dört aded sofası pencerelerini bundan böyle dahi rızâsıyla dolma duvar ile sed eylemeğe ta‘ahhüdünden sonra mûmâ-ileyh Ahmed Efendi dahi mezkûr kanatlı penceresi mahâlline verâsı rü’yet olunmaz yerli havâle camı vaz‘ eyleyip ve mezbûr Hasan Ağa’nın menzil-i mezkûru ittisâlinde icrâ eylediği kârizi zarârını dahi def‘a mübâderet eylediğini mezbûr dâ‘îleri mahâllinde tahrîr ve gelip inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 27 Rebî‘ülâhir sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>