﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 255<br>Hüküm no: 273<br>Orijinal metin no: [47a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hıristo v. Vasil’in Unkapanı’ndaki Yenidünya Şerbethanesi gediğini İstefan v. Yuvakim’e satması</b><br><br>Şerbethâne mübâya‘ası, 1250 guruş<br><br>Vilâyet-i Anadolu’da Çamardı kazâsına tâbi‘ Denehi? Karyesi re‘âyâsından olup mahmiye-i İstanbul hısnı ebvâbından Odunkapısı dâhilinde sabuncu dükkânında mütemekkin Hıristo v. Vasil zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm İstefan v. Yuvakim zimmî muvâcehesinde ikrâr-ı tam ve takrîr-i kelâm edip mahmiye-i İstanbul hısnı ebvâbından Unkapanı hâricinde Yenidünya Şerbethânesi demekle ma‘rûf ma‘lûmü’l-hudûd bir bâb şerbethâne derûnunda mevcûde beyne’l-esnâf gedik ta‘bîr olunur bir destgâh ve yüz iskemle ve elli sofra ve yüz elli kadeh ve yüz bardak ve elli fıçı ve bir kantar ve sâir âlât-ı lâzıme-i ma‘lûme yüz yirmi sehm i‘tibârıyla iki buçuk sehmi benim ve yirmi beş sehmi Sarafim zimmînin ve yirmi sekiz sehmi Hıristo zimmînin ve on sehmi Anaştaş zimmînin <<ve yirmi sehmi ve yirmi sekiz sehmi>> ve yirmi sehmi Sava zimmînin ve sekiz sehmi Yorgi zimmînin ve yirmi altı buçuk sehmi Kiryako zimmînin yedimizde emvâlimiz olmağla ben âlât-ı muharrere-i mezkûrede ber-i‘tibâr-ı mezbûr mâlik olduğum iki buçuk sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ müşterekim mersûm İstefan zimmîye bin iki yüz elli guruşa bey‘ ü temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikdensonra semeni olan meblağ-ı mezbûr bin iki yüz elli guruşu müşteri-yi mersûm bana def‘ ü teslîm ben dahi yedinden tamamen ahz ü kabz eyledim, fîmâ-ba‘d âlât-ı muharrere-i mezkûrenin ber-i‘tibâr-ı mezbûr iki buçuk sehmi mersûm İstefan zimmînin emvâl-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 5 C sene [1]242<br><br>Şühûdü’l-hâl: Muhzır Ali Çelebi, Muhzır Mehmed Çelebi, Muhzır Hüseyin Çelebi, Muhzır Ebûbekir Çelebi,<br><br>Yuvan v. Lazaros, Karalim v. Zaharya, Yoseb v. Anaştaş, Todori v. İsak, Zenbe v. Yuvan, Aslan v. Nikola.</p>          <br><a title="Önceki sayfa" style="text-decoration:none" href="./ayrmetin.php?idno=38652"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38654"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>