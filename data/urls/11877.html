﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 604<br>Hüküm no: 546<br>Orijinal metin no: [176b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı mütevellisi İsmail Ağa b. Mehmed Çelebi’nin Emine bt. Abdülmennan tarafından vakfedilen evi teslim alması</b><br><br>Budur ki, Dârü’l-hilâfeti’l-aliyye Kostantıniyyetü’l-mahmiye’de Haremeyn Evkāfı’na mütevellî olan fahrü’l-akrân İsmail Ağa b. Mehmed Çelebi meclis-i şer‘-i şerîf-i lâzımü’t-tevkīre gelip takrîr-i kelâm edip mahmiye-i mezbûre mahallâtından Ayasofya kurbünde mahalle-i Cedîd sâkinelerinden olup bundan akdem vefât eden sâhibetü’l-hayrâtdan Emine bt. Abdülmennan nâm hatun tasarrufunda olan emlâkinden mahalle-i mezbûrede vâki‘ bir taraf Sarây-ı Cedîd duvarı ile ve bir tarafı Mustafa Bey b. Abdi mülkü ile ve bir tarafı Veli Bey mülkü ile ve taraf-ı râbi‘i tarîk-i âm ile mahdûd olan menzilini vakf edip süknâsını evvelâ kendüye ba‘dehâ anası Kamer Hatun’a ba‘dehâ Medîne-i Münevvere fukarâsına şart ve ta‘yîn ettiği vakfiyesinde mastûr olmağın hâlâ mezbûre Kamer Hatun dahi vefât edip menzil-i merkūmun tasarrufu cânib-i vakf-ı şerîfe âid olmuşdur, savb-ı şer‘den üzerine varılıp mâ-vaka‘a keşf ve terkīm olunmak matlûbumdur dedikde kıbel-i şer‘den Mustafa Efendi irsâl olunup ol dahi mi‘mârân-ı hâssadan Hasan Çelebi b. Hüseyin ve zeyl-i kitâbda mastûrü’l-esâmî olan Müslimîn ile menzil-i mezbûrun üzerine varıp müşâhede ve mesâha ettiklerinde tûlen on bir zirâ‘ yirmi bir buçuk parmak ve arzen dokuz buçuk zirâ‘ bi-hesâb-ı şatrancî bennâ zirâ‘ı ile yüz on iki zirâ‘ arsa üzerinde mebnî bir beyt-i ulvî ve bir beyt-i süflî ve bir dahlîz ve kenîfi müştemil olduğunu mevlânâ-yı mezbûr mahallinde tahrîr edip ba‘dehû meclis-i şer‘de haber verdikden sonra mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâmin aşer min-evveli’r-rebî‘ayn sene tis‘a ve selâsîn ve elf.<br><br>Şühûdü’l-hâl: Mustafa Bey b. Abdi, Receb Bey b. İsmail, Mustafa Bey b. Abdülmennan, Ömer b. Abdülmennan, Ali Bey b. Abdülmennan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b604"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>