﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 191<br>Hüküm no: 143<br>Orijinal metin no: [63-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haydar Ağa’nın Ahmed Ağa’ya olan borcunu ödediğini ispat ettiği</b><br><br>Ma‘rûz<br><br>Sâhib-i arzuhâl es-Seyyid Ahmed Ağa b. Abdullah meclis-i şer‘-i münîrde derûn-ı arzuhâlde mezkûrü’l-ism Haydar Ağa b. İbrahim muvâcehesinde ben bin iki yüz elli beş senesi hilâlinde Anadolu’da Bolu sancağında vâki‘ Çağa Kazâsı a‘yânı ve merkūm Haydar Ağa sancağ-ı mezkûr mütesellimi Serbevvâbîn-i Dergâh-ı âlî İsmail Ağa’nın teba‘asından iken mezbûr Haydar Ağa’ya sene-i merkūme Şa‘bâni’l-mu‘azzamı’nın yirmi sekizinci günü kazâ-i mezkûrda mâlımdan ikrâz ve teslîm ol dahi yedimden iktirâz ve kabz ve umûruna sarfla istihlâk eylediği bin iki yüz elli guruş merkūm Haydar Ağa’nın zimmetinde alacağım olmağla meblağ-ı mezkûru mezbûr Haydar Ağa’dan hâlâ taleb ederim deyü da‘vâ ettikde ol dahi cevâbında müdde‘î-i mezbûrun ber-minvâl-i muharrer müdde‘âsını ikrâr ü i‘tirâf edip lâkin ben meblağ-ı mezkûr bin iki yüz elli guruşun sekiz yüz guruşunu beher adedi yüzer guruş mu‘acceleli sekiz aded sehm kāimesi ve dört yüz elli guruşunu beyaz beşlik olarak müdde‘î-i mezbûra işbu sene-i mübâreke Muharremi’l-harâmının on sekizinci günü İstanbul’da Osmaniye kurbünde Sofcular Hanı’nda el-Hâc Mehmed Emin Ağa’nın odasında tamamen edâ ve teslîm etmiş idim deyü ba‘de’d-def‘ ve’l-inkâr dâfi‘-i merkūm Haydar Ağa ber-vech-i muharrer eylediği def‘ini her biri mahallerinde lede’t-tezkiye adl ve makbûlü’ş-şehâde idikleri ihbâr olunan Fesci Mehmed Tâhir Ağa b. Hasan ve hademeden Feyzullah Ağa b. Hamdullah nâm kimesneler şehâdetleriyle bi’l-muvâcehe vech-i şer‘î üzere isbât etmeğin mûcebince müdde‘î-i mezbûr es-Seyyid Ahmed Ağa da‘vâ-yı mezkûresiyle merkūm Haydar Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 24 min-Za sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>