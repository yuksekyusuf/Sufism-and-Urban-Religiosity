﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 292<br>Hüküm no: 259<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski kocası Mehmed b. Hüseyin ile ikrah ile muhâlaa olduğunu iddia eden Ayşe bt. Nebi’nin davasının reddedildiği</b><br><br>Mahmiye-i İstanbul’da Fethiye Câmi‘-i Şerîfi kurbünde sâkine olup zâtını ma‘rifet-i şer‘iye ile ârifân İbrahim Efendi b. Mehmed ve Veli b. Süleyman ta‘rîfleriyle mu‘arrefe olan Âişe bt. Nebi nâm hatun meclis-i şer‘-i hatîr-i lâzımü’t-tevkīrde sâbıkā zevci olan Mehmed b. Hüseyin nâm kimesne mahzarında üzerine da‘vâ ve takrîr-i kelâm edip mezbûr Mehmed bundan akdem zevcim olup zevciyet beynimizde kāime iken târih-i kitâbdan kırk gün mukaddem mehr-i müeccelin ve nafaka-i iddetin üzerlerine ve meûnet-i süknân dahi kendi üzerine olmak üzre benim ile muhâla‘a ol deyü mezbûr Mehmed beni darb ve darb-ı şedîd ile tehdîd etmekle ben-dahi mezbûrun zimmetinde mütekarrir ve ma‘kūdün-aleyh olan iki bin akçe mehr-i müeccelim ve nafaka-i iddetim üzerlerine ve meûnet-i süknâm dahi kendi üzerime olmak üzre mezbûr Mehmed ile muhâla‘a edip ol dahi hul‘-ı mezbûru kabûl eyledikden sonra hukūk-ı zevciyete müte‘allika da‘vâdan her birimiz âharın zimmetini ibrâ ve ıskāt etmişidik lâkin hul‘-ı mezbûr ber-vech-i muharrer ikrâh ile olmağla hâlâ mezbûr Mehmed’e suâl olunup kerh-i mezbûruna binâen mehrim olan meblağ-ı mezbûrun alıverilmesi matlûbumdur dedikde gıbbe’s-suâl mezbûr Mehmed cevâbında mezbûr Âişe zevce-i menkûhası olup târih-i merkūmda kendi ile muhâla‘a olup hukūk-ı zevciyete müte‘allika da‘vâdan her biri âharın zimmetini ibrâ ve ıskāt eylediğini ikrâr lâkin kerh-i mezbûru inkâr edicek müdde‘iyye-i mezbûreden müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka müdde‘iyye-i mezbûreyi ve nafakan üzerlerine ve meûnet-i süknân dahi kendi üzerine olmak üzre benim ile hul‘ ol deyü darb ve darb-ı şedîd ile tehdîd etmeyip ikrâh ile hul‘ olmadığına merkūm Mehmed’e yemîn teklîf olundukda ol dahi hasbe’l-mesûl yemîn billâhi’l-aliyyü’l-a‘lâ etmeğin mûcebiyle müdde‘iyye-i mezbûre bilâ-beyyine bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: İbrahim Efendi b. Mehmed, Veli? b. Süleyman, Mehmed Çelebi b. Haydar, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41407"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41409"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>