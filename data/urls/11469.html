﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 205<br>Hüküm no: 138<br>Orijinal metin no: [50a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait Sultan Süleyman Han mahallesindeki evin Ali Çelebi b. Alagöz tarafından kiralanması</b><br><br>Mahrûse-i İstanbul’da vâki‘ Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân el-Hâc Hasan Bey [b.] Abdullah meclis-i şer‘de işbu hâmilü’l-kitâb Ali Çelebi [b.] Alagöz nâm kimesne mahzarında ikrâr ve takrîr-i kelâm edip mahrûse-i mezbûre mahallâtından merhûm ve mağfûrun-leh Sultân Süleyman Hân mahallesinde vâki‘ bir tarafdan Mehmed Ağa Vakfı ile bir tarafdan mezkûr Ali Çelebi ile bir tarafdan tarîk-i hâs ve bir tarafdan tarîk-i âm ile mahdûd olup üç beyt-i ulvîyi ve bir mahzeni ve fırını ve bi’r-i mâyı ve kenîfi müştemil olan mülk menzili bundan akdem Hümâ bt. Ahmed nâm kendiye ba‘dehâ evlâdına ve evlâd-ı evlâdına ba‘de’l-inkırâz Medîne-i Münevvere fukarâsına ve şart eylemeğin evlâdından Ahmed b. Mehmed nâm kimesne menzil-i mezbûrda meşrûtiyyet üzere sâkin iken menzil-i mezbûrun arsasına kendi mâlından bazı ebniye ihdâs edip cümle ebniye-i muhadeseye yirmi bin akçe tahmîn olundukda mezbûr Ahmed ebniye-i mezkûresini yirmi bin akçeye mezkûr Ali’ye bey‘ edip ve meşrûtu olan vakf-ı sâbıkdan dahi ferâğ ve iskāt-ı hak edip tevliyetim hasebiyle bana teslîm etmeğin mezbûr Ali Çelebi dahi bin yirmi akçeye iştirâ eylediği ebniye-i mezkûre vakfın olup kendinin icâre-i mu‘accelesi olmak üzere menzil-i mezbûrun cümlesini yevmî üç akçe icâre-i müeccele ve üç bin akçe dahi icâre-i mu‘accele ile istîcâra tâlib olup ben dahi menzil-i mezbûru târîh-i kitâbdan beher şehr doksanar akçeye îcâr ettim ve icâre-i mu‘accelesi olan meblağ-ı mezbûr üç bin fıddî Osmânî akçeyi merkūm Ali Çelebi yedinden bi’t-tamâm alıp kabz eyledim mukaddemâ ebniye-i mezkûre için mezbûr Ahmed’e verdiği yirmi bin akçe ile hâlâ bana teslîm ettiği üç bin akçe ki cem‘an yirmi üç bin akçe <<olur>> mezbûr Ali Çelebi’nin menzil-i merkūmda icâre-i mu‘accelesi oldu ve ücret-i müeccelesinin yevmî bir akçesini menzil-i mezbûrun meremmâtına sarfa ve arsasında kendi mâlıyla her ne binâ ederse ettiği binâ vakfın olup icâre-i muaccelesine zammolmak üzere binâya ve meremmâta mezbûr Ali Çelebi’ye izin verdim dedikde mütevellî-i mezbûrun ikrârını müste’cir-i mezbûr tasdîk ettikde kayd olundu.<br><br>Tahrîren fî-gurreti Zilka‘deti’ş-şerîfe li-sene 1023.<br><br>Şühûdü’l-hâl: Ali Çelebi b. Halil el-mi‘mâr, Hüseyin Çelebi b. Ömer, Mustafa b. ( ) el-kâtib, Ferhad Bey b. Abdullah el-bevvâb ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=11468"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11470"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o777"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>