﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 293<br>Hüküm no: 420<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hümâ Hatun’un işletmek üzere Yusuf Beşe’ye verdiği parayı ve nemasını bir sene sonra tamamen aldığı</b><br><br>Mahmiye-i İstanbul’da Samanveren Mahallesi’nde sâkine olan Hümâ Hatun bt. Kara Mahmud tarafından husûs-ı âti’l-beyânı ikrâra vekîl olup vekâleti hasm-ı câhid-i şer‘î mahzarında mezbûre karındaşı el-Hâc Mustafa Çelebi b. Mahmud ve zevci Ali Beşe b. Mehmed şehâdetleri ile şer‘an sâbite el-Hâc Hasan b. Hüseyin mahfil-i kazâda Keresteci tâifesinden işbu bâ‘isü’l-kitâb Yusuf Beşe b. Abdullah mahzarında bi’l-vekâle ikrâr ve takrîr-i kelâm edip müvekkile-i mezbûre merkūm Yusuf Beşe’ye târîh-i kitâbdan bir sene mukaddem mudârebe vechi üzere altmış bin nakd râyic fi’l-vakt fıddî akçe verip mezbûr Yusuf Beşe dahi meblağ-ı mezbûru alıp bir sene-i kâmil i‘mâl edip nemâsından dahi yirmi bin akçe hâsıl olup meblağ-ı mezbûr yirmi bin akçeden müvekkile-i mezbûreye on bin akçe isâbet etmekle meblağ-ı mezbûr on bin akçenin bedeli ve re’s-i mâlı olan altmış bin akçeyi ki cem‘an yetmiş bin akçe olur bi’t-tamam ve’l-kemâl mezbûr Yusuf Beşe yedinden ahz u kabz edip meblağ-ı mezbûrun aslına ve nemâsına müte‘allik da‘vâdan mezbûr Yusuf Beşe’nin zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledi, müvekkile-i mezbûrenin merkūm Yusuf Beşe ile husûs-ı mezbûra müte‘allik min-ba‘d da‘vâsı kalmadı dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’s-sânî min-Ramazani’l-mübârek sene 1064.<br><br>Şuhûdü’l-hâl: Halil Çelebi b. Hüseyin, Ali Beşe b. Mustafa, el-Hâc Abdi b. Receb, Ahmed Çelebi [b.] Mahmud, Hüseyin Çelebi b. Hasan, Şeyh Mehmed Efendi b. Yunus, Mustafa Kethüdâ, İbrahim Çelebi, Pîrî Beşe b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>