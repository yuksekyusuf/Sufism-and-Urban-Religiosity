﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 676<br>Hüküm no: 723<br>Orijinal metin no: [111a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Şerif Mehmed Çelebi’nin babasından kendisine intikal eden emlak ve eşyayı haksız yere zaptettiği iddiasıyla Hacı Ahmed b. Hacı Osman aleyhine açtığı davada haksız olduğu</b><br><br>Medîne-i Ruscuk mahallâtından Orta mahallesi sâkinlerinde iken bundan esbak vefât eden Karabey demekle ma‘rûf Şerîf Mehmed Çelebi b. Hasan nâm kimesnenin sulbiye kebîre kızı Fâtıma Hâtun tarafından husûs-ı âti’l-beyânı da‘vâya vekîl olup bi-mâ-hüve tarîku’s-sübût şer‘an vekâleti sâbite olan Murad Efendi nâm kimesne meclis-i şer‘-i hatîr-i lâzimü’t-tevkīrde bâ‘isü’l-kitâb el-Hâc Ahmed b. el-Hâc Osman mahzarında bi’l-vekâle takrîr-i da‘vâ edip medîne-i mezbûrede kefere mahallâtından Papa Yani mahallesinde vâki‘ bir tarafı Hüseyin Çavuş Vakfı ve bir tarafı meyhâneci Deli mülkü ve bir tarafı Beyzâde Ahmed Ağa mülkü ve taraf-ı râbi‘i tarîk-ı âm ile mahdûd yirmi bâb tahtânî odalar ve bir yağhâne ve âlâtından bir kebîr kazgan müvekkile-i mezbûrenin babası müteveffâ-yı merkūmun muhallefâtından iken el-Hâc Ahmed Bey bi-gayri vech-i şer‘î zabt eder suâl olunup alıverilmesi matlûbumdur dedikde gıbbe’s-suâl mezbûr el-Hâc Ahmed Bey cevâbında fi’l-vâki‘ mârrü’z-zikr odalar müvekkile-i mezbûre Fâtıma Hâtun’un babası müteveffâ-yı mezbûr Şerîf [Mehmed] Çelebi’nin mülkü olup lâkin mezbûr Şerîf Mehmed Çelebi’nin verâseti sulbiye kızı mezbûr Fâtıma’ya ve Âişe ve oğlu Ali’ye münhasıra olup mezbûre Fâtıma ile mezbûr Ali mârrü’z-zikr odaları kız karındaşı mezbûre Âişe’ye kırk dört senesinde kırk bin akçeye bâtten bey‘-i bâtt-ı sahîh-i şer‘î ile hisse-i şâyi‘aları bey‘ ve teslîm edip ol dahi minvâl-i muharrer üzere iştirâ ve kabz edip müstakillen on sene kâmilen zabt ve tasarruf ettikden sonra mezbûre Âişe dahi babam müteveffâ-yı mezbûra bey‘ eder olduğu hâlde mezbûrân Ali ve Fâtıma’yı ihzâr ve mahzarında mârrü’z-zikr odalarda ve semeninde hisse-i şâyi‘anıza müte‘allik alâka ve müdâhaleniz var mı dedikde mahzar-ı Müslimînde bi-vechin mine’l-vücûhi’ş-şer‘î alâka ve müdâhalemiz kalmamışdır deyu ikrâr ve i‘tirâf ettikden sonra mezbûre Âişe dahi bi’t-tav‘ ve’r-rızâ babam müteveffâ-yı mezbûra otuz bin nakd-i râyic fi’l-vakt akçeye bey‘-i bâtt-ı sahîh-i şer‘î ile bey‘ [ve] teslîm edip babam mezbûr dahi vech-i meşrûh üzere iştirâ ve kabûl ve kabz ve yedinden minvâl-i muharrer üzere hüccet-i şer‘iyye alıp nice eyyâm zabt [ve] tasarruf ettikden sonra vefât etmekle gāib ani’l-meclis karındaşım Mahmud nâm kimesne ile bi-hasebi’ş-şer‘î tasarrufumuzdadır dedikde gıbbe’s-suâl ve akībe’l-inkâr müdde‘î-i mezbûrun müdde‘âsını mübeyyine beyyine taleb olundukda medîne-i mezbûre sükkânından İsmail Bey b. Ahmed nâm kimesne meclis-i şer‘a hâzır olup gıbbe’l-istişhâd fi’l-vâki‘ medîne-i mezbûrede vâki‘ mârrü’z-zikr yirmi bâb tahtânî odalar ve yağhâne ve âlâtından bir kebîr kazgan müteveffâ-yı mezbûr Şerîf Mehmed Çelebi’nin mülkü idi ba‘de vefâtihî verâseti evlâd-ı sulbiyyesi Âişe ve Fâtıma ve Ali mahzarında oldukdan sonra mezbûre Fâtıma ve Ali hisse-i şâyi‘alarını mezbûre Âişe’ye târih-i merkūmda kırk bin akçeye bâtten bey‘ ve teslîm mezbûre Âişe dahi vech-i meşrûh üzere tesellüm ve kabûl ve kabz edip on sene kâmilen müstakillen zabt u tasarruf ettikden sonra Âişe dahi mezbûr el-Hâc Ahmed’in babası mezbûr el-Hâc Osman’a bey‘ eder olduğu hâlde mezbûrân Fâtıma ve Ali hâzırân fi’l-meclis olup mârrü’z-zikr odaların da semeninde alâka ve müdâhaleniz kalmadı deyu istintâk ettiklerinde ikisi bi-vechin mine’l-vücûhi’ş-şer‘î alâka ve müdâhale kalmamışdır deyu benim huzûrumda ikrâr ve beni işhâd etdi bu vech şâhidim şehâdet dahi ederim deyu edâ-i şehâdet-i şer‘iyye etdikde ba‘de ri‘âyeti [şerâiti’ş]-şer‘iyye şehâdetleri hayyiz-i kabûlde vâkı‘a oldukda yine medîne-i mezbûre mahallâtından Hoca Veli mahallesinde sâkin el-Hâc Bâli Bey b. Abdullah nâm kimesne tarafından Ali Efendi b. Mehmed el-imâm li-câmi‘i’l-merhûm Rüstem Paşa ve yine medîne-i mezbûreden Mehmed b. Sefer nâm kimesne li-ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-vâki‘ ehlimiz olan mezbûr el-Hâc Bâli husûs-ı mezbûra minvâl-i muharrer üzere şâhid olup ben şâhidim ve şehâdet ederim siz dahi benim lisânımdan şâhidi[m] olun ve şehâdet edin şehâdetini bize tahmîl etdi deyu bizi işhâd etdi biz dahi bu vech üzere mezbûr el-Hâc [Bâli] lisânından şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde ba‘de ri‘âyeti’ş-şerâiti’l-kabûl kabûlü hayyizde vâkı‘a oldukdan sonra vekîl-i mezbûr mu‘ârazadan men‘ birle mâ-hüve’l-vâki‘ gıbbe’t-taleb ketb olundu.<br><br>Tahrîren fi’l-yevmi’s-sâmin aşer min şehri Ramazâni’l-mübârek li-sene semân ve sittîn ve elf.<br><br>Şühûdü’l-hâl: Fahrü’l-kuzât Ali Efendi b. Mehmed el-kādî, İmâmzâde Mehmed Efendi el-kādî, Hasan Beşe b. Veli, Bayram Beşe çukadâr, İbrahim Ağa [b.] Halil, Mehmed Beşe, Mustafa Beşe [b.] Ali Ağa, Osman b. İbrahim mumcu, Ali Bey, Osman Ağa gümrük emîni sâbıkā, Ali Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41001"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41003"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b676"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o802"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>