﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 344<br>Hüküm no: 250<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadırga tabir edilen gemi ile görevli olarak Karadeniz tarafına gönderilen Ali Kapudan b. Mustafa’nın gerekli alet ve edevatı temin ettiği</b><br><br>Husûs-ı âti’l-beyânın mahâllinde ketb ve tahrîri içün sâdır olan fermân-ı şerîfe imtisâlen savb-ı şer‘den irsâl olunan fahrü’l-müderrisîn İbrahim Efendi b. Mehmed el-Hamîdî tersâne-i âmirede kapudan paşalara mahsûs yalı ta‘bîr olunur dîvânhânelere varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî eyledikde kadırga ta‘bîr olunur sefîne ile Karadeniz tarafına memûr olan hâlâ tersâne kethudâsı umdetü’l-eşbâh ve’l-ekfâ Ali Kapudan b. Mustafa meclis-i ma‘kūd-ı mezbûrda hâlâ tersâne-i mamûre emîni olan umdetü’l-emâcid ve’l-ekârim câmi‘u’l-mehâmid ve’l-mekârim Yusuf Efendi b. Mustafa tarafından husûs-ı âti’l-beyâna vekîl-i şer‘îsi olan Halil Ağa b. Abdurrahman Ağa mahzarında ikrâr-ı tâm ve takrîr-i kelâm edip ben işbu sene-i mübârekede kadırga ta‘bîr olunur sefîne ile bi’l-iktizâ Karadeniz tarafına memûr olmağın sinîn-i sâbık üzere mezbûr Halil Ağa’nın yedine verdiğim mumzâ ve mahtûm Kurşunlu Mahzen defteri mûcebince yelken ve tente ve tenteli vasara ve esbâb-ı âhen ve beynimizde ma‘lûm bi’l-cümle sâir mühimmâtımızı vekîl-i mezbûr Halil Ağa yedinden bi’t-tamam ahz u kabz eyledim dedikde gıbbe’t-tasdîkı’l-mer‘î vâki‘ hâli mevlânâ-yı mezbûr mahâllinde ketb ve tahrîr ba‘dehû ma‘an irsâl olunan Mehmed b. Ahmed ve Ahmed b. Ahmed ile meclis-i şer‘a gelip alâ vukū‘ıhî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’r-râbi‘ min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Başmuhâsebe Halîfesi Yusuf Efendi, Mahzen Halîfesi Mehmed Efendi, Fazlullah Efendi Kâtib-i mahzen, Halil Çelebi Şamârî.</p>          <br><a title="Önceki sayfa" style="text-decoration:none" href="./ayrmetin.php?idno=28665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o837"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>