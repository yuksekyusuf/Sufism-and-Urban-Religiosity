﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 381<br>Hüküm no: 378<br>Orijinal metin no: [86a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rum isyanına karışan firariler Kostandi ve Yorgi veledey Ademi’nin nısfiyet üzere mâlik oldukları bakkal dükkânının Seyyid İsmail Ağa b. Ahmed ve Feyzullah Ağa b. Ali’ye satıldığı</b><br><br>Mahmudpaşa’da Mengene karşısında bakkāl dükkânı<br><br>Kezâlik hâzır oldukları hâlde [meclis-i şer‘-i] hatîr-i lâzımü’t-tevkīrde bâ‘isü’l-kitâb kendi nefsinden asıl ve mahmiye-i İstanbul’da Bal Kapanı tüccârından es-Seyyid el-Hâc İsmail Ağa b. es-Seyyid Ahmed tarafından husûs-ı âti’l-beyânı tasdîka vekîl-i şer‘îsi sâbıkā kapan-ı merkūm nâzırı es-Seyyid el-Hâc Feyzullah Ağa b. Ali mahzarında bi’l-memûriye ikrâr-ı tam ve takrîr-i kelâm edip mahmiye-i mezbûrede Mahmudpaşa Câmi‘-i şerîfi kurbünde mengene karşısında vâki‘ kemer dükkânı demekle şehîr zikr olunan kırk yedi bâb dekâkin ve mağazalardan ma‘lûmü’l-hudûd bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeye yüz yirmi sehm i‘tibâriyle nısfiyet üzere iştirâken mâlikler olan Kostandi ve Yorgi veledey Ademi nâm zimmîler bundan akdem vukū‘ bulan Rum tâifesi fesâdında medhalleri olduğuna binâen firâr etmeleriyle firârî-i mesfûrânın ber-vech-i muharrer mâlikler oldukları âlât-ı lâzıme-i mezkûre cânib-i mîrîden zabt ve tüccâra nizâmları üzere alacakları içün terk olundukda bâ-fermân-ı âlî âhara bey‘a memûr olmamla esnâfımızın şurût [ve] nizâmları üzere âlât-ı lâzıme-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i kat‘î-i mu‘teber ile ba‘de’l-müzâyede ve inkıtâ‘ü’r-rağbe semen-i misli idüğü bi’l-ihbâr zâhir olan bin guruşa asıl-ı mezbûr es-Seyyid el-Hâc Feyzullah Ağa ile müvekkil-i merkūm es-Seyyid el-Hâc İsmail Ağa’ya bi’l-memûriye bey‘ ve temlik ve teslîm eylediğimde onlar dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm bin guruşu bana def‘ ü teslîm eylediklerinde ben dahi bi’l-memûriye yedlerinden ahz ü kabz ve tüccâr ve esnâf-ı merkūmûna teslîm eyledim fîmâ-ba‘d âlât-ı lâzıme-i mezkûrede firârî-i mesfûrânın ve cânib-i mîrî ve tüccâr ve esnâfdan kimesnenin alâka ve medhali kalmayup i‘tibâr-ı mezkûr üzere altmış sehmi müvekkil-i mezbûr es-Seyyid el-Hâc İsmail Ağa’nın ve altmış sehmi asıl-ı merkūm es-Seyyid el-Hâc Feyzullah Ağa’nın mâl-ı müşterâları olmuşdur dedikde gıbbe’t-tasdîki’ş-şer‘î [mâ vaka‘a bi’t-taleb ketb olundu.]<br><br>Fî 21 Ca sene [1]238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33275"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33277"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>