﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 283<br>Hüküm no: 308<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sipahi Molla Ali’nin haksız yere gasp edildiği iddiasındaki değirmen davasında sulh olduğu</b><br><br>Ma‘rûz<br><br>Fi’l-asıl Vilâyet-i Rumeli’nde Karlıili sancağında İvlahor kazâsına tâbi‘ Ermiçe karyesi ahâlisinden olup hâlâ mahmiye-i İslâmbol’da Sultan Mehmed Han aleyhi’r-rahmeti ve’l-gufrân câmi‘-i şerîfi medresesinde sâkin sâbi-i arzuhâl Sipâhî Molla Ali b. Mehmed nâm kimesne medîne-i Üsküdar’da mahfil-i bâbda meclis-i şer‘-i hatîrde medîne-i mezbûreye tâbi‘ Kādı karyesinde sâkin derûn-ı arzuhâlde mezkûr Yanyalı Ahmed Sipâhî b. Ali nâm kimesne mahzarında sâlifü’z-zikr İvlahor kazâsı ahâlisinden gāib ani’l-beled Mehmed Bey b. Ömer Bey kazâ-i mezbûrda nehr-i Ermiçe üzerinde dâir -mu‘addün li’l-istiğlâl olan bir bâb su değirmeni gasben ahz ve on üç sene bi-gayrı hakkın tasarruf edip ben dahi târih-i i‘lâmdan bir buçuk sene mukaddem mezbûr Mehmed Bey’e mahmiye-i İslâmbol’da zafer bulup değirmen-i merkūmun beher keyli ikişer guruş kıymetli senevî üç yüz keyl buğdaydan sinîn-i mezkûrede lâzım gelen ecr-i mislini taleb ve da‘vâya mübâşeret eylediğimde beynimize muslihûn tavassut edip beni da‘vâ-yı mezkûremden mezbûr Mehmed Bey ile altı bin guruş üzerine sulh eylediklerinde herbirimiz sulhu kabûl ve bedel-i sulh-ı merkūm altı bin guruş hakkımın edâsına mezbûr Ahmed Sipâhî kefîl ve dâmin olmağla kefâletine binâen meblağ-ı merkūmu mezbûr Ahmed Sipâhî’den taleb ederim deyü da‘vâya tasaddî etmiş idim el-hâletü hâzihî beynimize muslihûn tavassut edip mezbûr Sipâhî Ahmed mâlından teberru‘an bana otuz guruş def‘ ü teslîm ettikde ben dahi yedinden ahz ü kabz edip mezbûr Ahmed Sipâhî’yi kefâlet-i mezkûreden ihrâc ve tasaddî eylediğim kefâlet da‘vâsına müte‘allika âmme-i de‘âvîden mezbûr Sipâhî Ahmed’in zimmetini ibrâ ve ıskāt ol dahi bana medfû‘u olan meblağ-ı merkūm otuz guruşa müte‘allika da‘vâdan benim zimmetimi ibrâ ve ıskāt ve herbirimiz âharın ber-vech-i muharrer ibrâsını kabûl edip kat‘-ı münâza‘a eylediklerini mezbûr Sipâhî Ahmed tasdîk etmeğin mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 9 min-Muharremi’l-harâm sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1071"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>