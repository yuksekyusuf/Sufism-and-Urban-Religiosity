﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadareti Mahkemesi 56 Numaralı Sicil (H. 1042-1043/M. 1633)<br>cilt: 14,&nbsp;sayfa: 152<br>Hüküm no:  136<br>Orijinal metin no: [26a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>El-Hâc Mehmed Beşe b. Abdullah’ın Yarhisârî Mustafa Efendi Vakfı’na ait icâreteynli vakıf menzilin tasarruf hakkını Mehmed Çavuş b. Hüseyin’e devrettiği</b><br><br>Mahmiye-i Kostantıniyye’de Firuz Ağa mahallesi sükkânından el-Hâc Mehmed Beşe b. Abdullah er-Râcil meclis-i şer‘-i hatîr-i lâzımü’t-tevkīrde, dergâh-ı âlî yeniçerileri ocağı çavuşlarından Mehmed Çavuş b. Hüseyin nâm kimesne mahzarında bi tav‘ihî ikrâr ve takrîr-i kelâm edip, mahmiye-i merkūmede Yarhisârî Mustafa Efendi Vakfı’ndan mahalle-i merkūmede vâki‘ bir tarafı vakıf ve [bir] tarafı Ahmed Çavuş Vakfı ve bir tarafı tarîk-i hâs ve bir tarafı tarîk-i âm ile mahdûd olup, iki beyt-i süflîyi ve kenîf ve muhavvata-i yesîreyi müştemil olup icâre-i mu‘accele ve yevmî iki akçe icâre-i müeccele ile yedimde ve taht-ı tasarrufumda olan bir bâb menzilin hakk-ı tasarrufunu, vakf-ı merkūmun bi’l-fi‘il mütevellîsi olan Mustafa Çavuş ma‘rifetiyle mezbûr Mehmed Çavuş’a tefvîz ve teslîm eylediğimde, mezbûr Mehmed Çavuş dahi tefevvuz ve tesellüm eyledikden sonra mukābele-i tefvîzde yedinden yirmi bin nakd-i râyic fi’l-vakt akçesin alıp kabz eyledim. Min ba‘d menzil-i merkūmu mezbûr Mehmed Çavuş mutasarrıf olsun dedikde, mukırr-ı merkūm el-Hâc Mehmed Beşe’yi ikrâr-ı meşrûhunda mûmâ-ileyh Mehmed Çavuş dahi bi’l-muvâcehe tasdîk ve minvâl-i muharrer üzere tefevvuz ve kabûl eylediğini tahkīk edicek, mâ vaka‘a bi’t-taleb ketb olundu. Tahrîren fî gurreti Rebî‘ilevvel min şuhûri li sene selâsin ve erba‘în ve elf.<br><br><br>Şuhûdü’l-hâl: Ahmed Efendi b. Ahmed el-İmâm, Mehmed b. el-Hâc Hüsam el-Müezzin, Mehmed Ağa b. Mirza, Eyüb Ağa b. Kara Ali Ağa, Osman Beşe b. Mustafa er-Râcil, Osman Efendi b. Mehmed el-Müderris, İbrahim b. Hüseyin, Mahmud b. Seydî. </p>          <br><a title="Önceki sayfa" style="text-decoration:none" href="./ayrmetin.php?idno=39802"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39804"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm056&bsm=rsm056b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm056&bsm=rsm056o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>