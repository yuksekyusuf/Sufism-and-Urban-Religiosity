﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 95<br>Hüküm no: 58<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Varsama bt. Yani ile Yamandi, Damyano ve Koço’nun sulh oldukları</b><br><br>Mahmiye-i İstanbul’da Kanlıkenîse kurbünde Kiremid mahallesinde sâkine ve şahsı Kostanti v. Dimitri ve Yanaki v. Dimitri nâm zimmîler ta‘rîfleriyle mu‘arrefe olan Varsamana bt. Yani nâm Nasrâniye meclis-i şer‘de kendi kıbelinden asıl ve zevcesi Marya bt. Damyano v. Yorgaki nâm Nasrâniye ile dâmâdı Koço v. Yani v. Mihal nâm zimmî taraflarından zikri âtî ibrâyı tasdîka sâbitü’l-vekâle vekîlleri olan işbu hâmilü’r-rakīm Yamandi v. Yorgi nâm zimmî muvâcehesinde ikrâr ve takrîr-i kelâm edip ben bundan akdem merkūm Yamandi ile müvekkilân-ı merkūmân bir menzilde ma‘an sâkin olmalarıyla sekiz sene merkūmûna hizmet etmiş idim deyü müddet-i mezbûrede lâzım gelen ücretimi mezbûrûndan taleb ve da‘vâ sadedinde olmuş idim el-hâletü hâzihî beynimize muslihûn tavassut edip da‘vâ-yı mezkûremden beni merkūmûn Yamandi ve Damyano ve Koço ile yirmi guruş üzerine inşâ-i akd-i sulh eylediklerinde ben dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûru merkūmûn Yamandi ve Damyano ve Koço yedlerinden tamâmen ahz u kabz eylediğimden sonra husûs-ı mezbûra müte‘allika âmme-i da‘vâdan merkūmûn Yamandi ve Damyano ve Koço’nun zimmetlerini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis min-Recebi’l-ferd li-sene 1137.<br><br>Şuhûdü’l-hâl: İbrahim b. Muharrem, Halil b. Mustafa, Ali b. Ahmed, el-Hâc Mehmed b. Abdullah, İbrahim b. Mustafa, Mustafa b. Receb, Mustafa b. Ahmed, Mustafa b. Abdullah. </p>          <br><a title="Önceki sayfa" style="text-decoration:none" href="./ayrmetin.php?idno=21796"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21798"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>