﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 99<br>Hüküm no: 39<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski Kozbekçilerinden Halil Ağa’ya havaleden dolayı olan borcunu ödemesi hususunda Ömer Ağa’ya tenbihte bulunulması</b><br><br>186 guruş hüküm,<br><br>Ma‘rûz<br><br>Sâbıkā Kozbekçisi derûn-ı arzuhâlde mezkûrü’l-ism Halil Ağa b. Mustafa tarafından husûs-ı âti’l-beyânda vekîl olduğu Hüseyin Ağa b. Ali ve Ahmed b. Mahmud şehâdetleriyle sâbit olan Mehmed Mesud b. Mehmed meclis-i şer‘-i enverde sâhib-i arzuhâl Boyabâdîzâde Ömer Ağa b. Ömer mahzarında mezbûr Ömer Ağa zimmetinde müvekkilim mezbûr Halil Ağa’nın ma‘lûmü’l-kıyye süd semeninden ba‘de’l-hesâb altı yüz altmış bir guruş alacak hakkı olup meblağ-ı mezbûru mezbûr Ömer Ağa’dan bi’l-vekâle hâlâ taleb ederim deyü da‘vâ eylediğimde mezbûr Ömer Ağa dahi cevâbında cihet-i mezkûreden müvekkilim mezbûra ol-mikdâr guruş deyni olduğunu ikrâr, lâkin meblağ-ı mezkûrun dört yüz yetmiş beş guruşunu işbu hâzır bi’l-meclis Haseki Mehmed Ağa b. Ali zimmetinde benim dahi ol-mikdâr alacağım olmağla üçümüz bir meclisde iken dâyinim müvekkil-i mezbûru ol-mikdâr deynim ile hâzır-ı mezbûr üzerine havâle-i mukayyede-i sahîha-i şer‘iye ile havâle ve her biri havâleyi ba‘de’l-kabûl ancak zimmetimde yüz seksen altı guruş bâkī deynim kalıp mâ‘adâ dört yüz yetmiş beş guruşdan zimmetim berîe olmuşdur deyü ba‘de’d-def‘ ve’l-inkâr dâfi‘-i mezbûr Ömer Ağa def‘-i mezkûrunu lede’t-tezkiye adâletleri zâhire Ömer Ağa b. Osman ve es-Seyyid İsmail Beşe b. es-Seyyid Eyüb şehâdetleriyle vekîl-i mezbûr Mehmed Mes’ûd ve hâzır-ı mezbûr Haseki Mehmed Ağa muvâcehelerinde ber-nehc-i şer‘î ba‘de’l-isbât mûcebiyle dört yüz yetmiş beş guruşu bi-hükmi’l-havâle müdde‘î-i vekîl-i mezbûra merkūm Haseki Mehmed Ağa’nın edâ ve teslîmi iktizâ edip ve mezbûr Ömer Ağa’nın ikrâr ü i‘tirâfıyla lâzım gelen yüz seksen altı guruşu müdde‘î-i vekîl-i mezbûra edâ ve teslîme mezbûr Ömer Ağa ilzâm olunduğu İstanbul Mahkemesi’nden huzûr-ı [âlîlerine i‘lâm olundu.]</p>          <br><a title="Önceki sayfa" style="text-decoration:none" href="./ayrmetin.php?idno=31446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>