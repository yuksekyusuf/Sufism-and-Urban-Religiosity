﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 155<br>Hüküm no: 108<br>Orijinal metin no: [71-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalıncı Mahmud Menâzili Vakfı mütevellisi Selime Hanım’ın Mehmed Efendi’deki alacağı ile vakfın hasılatını tahsil etmek üzere Hüsnü Efendi’ye vekâlet vermesi</b><br><br>Cemal Efendi, vekâlet: 1 kıt‘a<br><br>Numara: 79, 40 guruş<br><br>Nezâret-i Evkāf-ı Hümâyûn’a mülhak evkāfdan İstanbul’da Hacı Hasan mahallesinde vâki‘ Na‘lıncı el-Hâc Mahmud Menâzili Vakfı’nın ber-vech-i meşrûta bâ-berât-ı âlî mütevelliyesi olan mahrûse-i Bursa’da Veled-i Yaniç mahallesinde sâkine Selime Hanım bt. el-Hâc Yusuf b. Abdullah tarafından ber-vech-i âtî vekâlet iddi‘â eden Mâliye Hazîne-i celîlesi muhâsebe hulefâsından izzetlü Hüsnü Efendi b. el-Hâc Salih m. Şehzâde Câmi‘-i şerîfi hademelerinden Mehmed Efendi b. Ahmed muvâcehesinde üzerine da‘vâ ve takrîr-i kelâm edüp gāibe-i mütevelliye-i mezbûrenin mûmâ-ileyh Mehmed Efendi zimmetinde cihet-i karz-ı şer‘îden elli guruş alacak hakkı olmağla meblağ-ı mezkûru mûmâ-ileyh Mehmed Efendi’den taleb ve da‘vâ ve vakf-ı mezkûrun hâsılâtını meblağ-ı merkūm elli guruş ile ma‘an ahz ü kabz ve mesârifât-ı mu‘tâdesini i‘tâya ve muhâsebesini Hazîne-i Evkāf’da memûru ma‘rifetiyle rü’yete ve fazlasını kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup sene-i sâbıkā Zilhicceti’ş-şerîfesinin yirmi beşinci günü târihiyle müverraha mahrûse-i mezkûre nâibi fazîletlü es-Seyyid Mustafa Faik Efendi’nin imzâ ve hâtemini hâviye bir kıt‘a vekâlet hücceti ve zahrında muharrer mahrûse-i mezkûre İstînâf Mahkemesi’nin mazbatası mantûkunca mahkeme-i mezbûrede nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup meblağ-ı mezkûr elli guruşu bana teslîme mûmâ-ileyh Mehmed Efendi’ye tenbîh olunmak matlûbumdur dedikde gıbbe’s-suâl ol dahi cevâbında mütevelliye-i gāibe-i mûmâ-ileyhâya cihet-i karzdan zimmetinde ol-mikdâr guruş deyni olduğunu tâyi‘an ikrâr ü i‘tirâf edip mâ‘adâ müdde‘î-i mûmâ-ileyhin ber-vech-i muharrer vekâlet müdde‘âsını ba‘de’l-inkâr hüccet ve mazbata-i mezkûrlar mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği fetvâhâne-i celîleden tahşiye ve temhîr olunduğuna ve me‘âli müdde‘î-i mûmâ-ileyhin takrîr-i meşrûhuna mutâbık ve mazbata-i mezkûre dahi hüccet-i mezkûreyi müeyyid ve musaddık bulunduğuna binâen hüccet-i mezkûrenin tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi mûcebince müdde‘î-i mûmâ-ileyh Hasan Efendi’nin minvâl-i meşrûh üzere olan vekâletine ba‘de’l-hükm meblağ-ı mezkûr elli guruşu müvekkilesi gāibe-i mûmâ-ileyhâ içün vekîl-i mûmâ-ileyh Hüsnü Efendi’ye edâya mezbûr Mehmed Efendi’ye tenbîh olunmağın mâ-vaka‘a bi’t-taleb ketb olundu.<br><br>Fî 20 Muharrem sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12025"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12027"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>