﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 506<br>Hüküm no: 623<br>Orijinal metin no: [112a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin’in İstanbul Sandalcı ve Kuşakçı Esnafı Kethüdalığı’na tayin olunduğuna dair ferman kaydı</b><br><br>Düstûr-ı mükerrem müşîr-i müfahham nizâmü’l-âlem müdebbir-i umûrü’l-cumhûr bi’l-fikri’s-sâkıb mütemmim-i mehâmmü’l-enâm bi-re’yi’s-sâbit mümehhid-i bünyânü’d-devleti ve’l-ikbâl müşeyyid-i erkânü’d-devleti ve’l-iclâl el-mahfûf bi-sunûf-ı avâtıfü’l-meliki’l-a‘lâm Âsitâne-i sa‘âdet’imde bi’l-fi‘il sadâret-i uzmâ ve vekâlet-i kübrâ kāimmakāmı olan vezîrim İbrahim Paşa -edâmallâhu te‘âlâ iclâlehû- ve akzâ kuzâti’l-Müslimîn evlâ vülâti’l-muvahhidîn ma‘denü’l-fazl ve’l-yakīn hüccetü’l-hakkı ale’l-halkı ecma‘în vâris-i ulûmi’l-enbiyâi ve’l-mürselîn el-muhtassu bi-mezîd-i inâyeti’l-meliki’l-mu‘în mevlânâ İstanbul kādısı -zîdet fezâiluhû- tevkī‘-i refî‘-i hümâyûn vâsıl olucak ma‘lûm ola ki mahrûse-i İstanbul’da sandalcı ve kuşakçı tâifesi dergâh-ı mu‘allâma arzuhâl edip hâlâ kendi hırfetlerinde olup ehl-i sanâyi‘den olan Hacı Hüseyin nâm kimesne kethüdâlık hizmeti uhdesinden gelmeğe kādir olmağla cümlenin ittifâkıyla ma‘rifet-i şer‘le kethüdâları olup âhardan kimesne müdâhale eylememek için ellerinde hüccet-i şer‘iyyeleri olmağla mezbûr Hacı Hüseyin kethüdâlık hizmetinde istihdâm olunup âharı dahl etdirilmemek bâbında emr-i şerîfim ricâ eyledikleri ecilden mûcebince hizmet-i mezbûrede istihdâm olunmak emrim olmuşdur. Buyurdum ki hükm-i şerîfim sâdır olan emrim üzere amel edip dahi mezbûr Hacı Hüseyin zikr olunan sandalcı ve kuşakçı tâifesinin kethüdâlığı hizmetinde istihdâm edip min-ba‘d âharı dahl ve ta‘arruz etdirmeyesin, şöyle bilesin alâmet-i şerîfe i‘timâd kılasın.<br><br>Tahrîren fî-evâili şehr-i Cemâziyelâhire li-sene ihdâ ve semânîn ve elf.<br><br>Be-makām-ı Edirne el-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=2940"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2942"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b506"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>