﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 429<br>Hüküm no: 437<br>Orijinal metin no: [106a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Ramazan’ın cariyesi Rus asıllı Emine’yi sağlığında iken tedbir-i mutlak ile azat ettiği</b><br><br>Medîne-i Üsküdar’da Mehmed Paşa mahâllesinde sâkin iken bundan akdem vefât eden Kuyulu el-Hâc Ahmed b. Ramazan b. Abdullah nâm kimesnenin vech-i âtî üzere mu‘takası olduğunu iddi‘â eden râfi‘ü’l-vesîka orta boylu açık kaşlı elâ gözlü Rusiyyetü’l-asl Müslimetü’l-mille Emine b. Abdullah mahmiye-i İstanbul’da meclis-i şer‘-i hatîrde müteveffâ-yı mezbûrun sulbiye kebîre kızı Fâtıma nâm hatun muvâcehesinde üzerine da‘vâ ve takrîr-i kelâm edip ben müteveffâ-yı mezbûr el-Hâc Ahmed’in câriye-i memlûkesi olduğum hâlde hayâtında târîh-i kitâbdan beş sene mukaddem şuhûd mahzarında beni tedbîr-i mutlak ile müdebbere edip fevt olmağla sülüs malı kıymetime müsâ‘id olup ben sâir harâir-i asliyât gibi hürre olmuş iken merkūme Fâtıma Hatun rakīka olup müteveffâ-yı mezbûrun terekesinden olmak üzere bana bi-gayrı hakkı vaz‘-ı yed eder, suâl olunup mezbûrenin benden kasr-ı yedine tenbîh ve sebîlim tahliye olunmak matlûbumdur, dedikde gıbbe’s-suâl mezbûre Fâtıma hatun cevâbında fi’l-hakīka mevsûfe-i mezbûreye ber-vech-i muharrer vaz‘-ı yedini ikrâr, lâkin mevsûfe-i mezbûre Emine’nin vech-i meşrûh üzere ıtkını inkâr edicek mevsûfe-i mezbûreden müdde‘âsını mübeyyine beyyine talep olundukda udûl-i Müslimînden ve zikr olunan Mehmed Paşa mahâllesi ahâlîlerinden İmam İbrahim Efendi b. Mustafa ve Yusuf Efendi b. Abdullah ve Mehmed Efendi b. Hasan ve el-Hâc Mehmed b. Hüdaverdi nâm kimesneler li-ecli’ş-şehâde meclis-i şer‘e hâzirûn olup istişhâd olunduklarında fi’l-hakīka müteveffâ-yı mezbûr Kuyulu el-Hâc Ahmed b. Ramazan b. Abdullah hayâtında târîh-i kitâbdan beş sene mukaddem câriye-i memlûkesi işbu mevsûfe-i mezbûre Emine’yi bizim huzûrumuzda tedbîr-i mutlak ile müdebbere edip hâlâ fevt olup sülüs malı dahi mevsûfe-i mezbûrenin kıymetine müsâ‘id olmağla mevsûfe-i mezbûre sâir harâir-i asliyât gibi hürre olmuşdur biz bu husûsa bu vech üzere şâhidleriz şehâdet dahi ederiz [deyü] her biri edâ-i şehâdet-i şer‘iyye eylediklerinde şâhidûn-ı mezbûrûn zeyl-i vesîkada muharrerü’l-esâmi Müslimînden ta‘dîl ve tezkiye olundukda mezbûrûndan her biri şâhidûn-ı mezbûrûn içün adl ve makbûlü’ş-şehâdelerdir deyü haber vermeleriyle emr-i ta‘dîl ve tezkiye tamâm ve şehâdetleri makbûle olmağın mûcibince mevsûfe-i mezbûre Emine’in ıtkına ba‘de’l-hükm mevsûfe-i mezbûrdan kasr-ı yed etmek mezbûre Fâtıma Hatun’a tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Ahmed Efendi b. İsmail, Halil b. Mehmed, Mehmed Ağa b. Ali, Mehmed Ağa b. Şaban, İsmail Ağa b. Mehmed, Mehmed b. Receb, Ahmed b. Osman, Hasan b. İbrahim ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=41966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b429"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>