﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 386<br>Hüküm no: 375<br>Orijinal metin no: [53b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avraham v. Manol’un Cafer Çelebi mahallesindeki mülk menzilini Vasil v. Keli’ye iki yüz seksen guruşa sattığı</b><br><br>Mahmiye-i İstanbul’da Nişancı Ca‘fer Çelebi mahallesinde sâkin Avraham v. Manol nâm zimmî meclis-i şer‘-i hatîrde işbu bâ‘isü’s-sifr Vasil v. Keli nâm Ermeni muvâcehesinde tav‘an ikrâr ve i‘tirâf edip silk-i mülkümde münselik olup mahalle-i mezbûrede vâki‘ bir tarafı Mihal v. Yorgi mülküne ve bir tarafı Hıristodoli mülküne ve bir tarafı Aleksi v. Zaharya mülküne ve bir tarafı tarîk-ı âmma müntehî iki bâb tahtânî oda ve fevkinde bir tahta-pûş ve önünde tûlen ve arzan on beş zirâ‘ arsa ve yine tûlen ve arzan on beş zirâ‘ taş ile mebnî sedli arsayı ve kenîfi müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile iki yüz seksen kıt‘a riyâlî kebîr guruşa mezbûr Vasil’e bey‘ ve teslîm ol dahi iştirâ ve tesellüm ve kabûl eyledikden sonra semeni olan meblağ-ı mezbûr iki yüz seksen riyâlî guruşu tamâmen mezbûr Vasil yedinden ahz u kabz eyledim ba‘de’l-yevm menzil-i mahdûd-ı mezbûr müşterî Vasil’in [mülk-i] müşterâsıdır keyfe mâ yeşâ ve hasbemâ yahtâr mutasarrıf olsun dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Efendi b. Mehmed el-imâm, Abdülhalim Efendi b. el-Hâc Ali, Sefer Çelebi b. ( ), Hasan Halîfe b. Mustafa el-müezzin, Abdullah b. Mustafa, İbrahim b. Yusuf, Hızır Beşe b. Ahmed, Kasım Beşe b. Şa‘ban, Rıdvan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o859"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>