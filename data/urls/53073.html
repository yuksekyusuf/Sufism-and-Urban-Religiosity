﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 145<br>Hüküm no: 48<br>Orijinal metin no: [5a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. Marko’nun, nikâhlandığı Ezmerağda’yı sahiplenen Todori’ye açtığı davada haklı olduğu</b><br><br>Ma‘rûz<br><br>Medîne-i Üsküdar’a tâbi‘ Kandilli karyesinde mütemekkin arzuhâlde mezkûr Nikola v. Marko nâm zimmî medîne-i mezbûrede mahfil-i bâbda meclis-i şer‘-i hatîrde arzuhâl eden Todori v. Mihal nâm zimmî muvâcehesinde hâzır bi’l-meclis Ezmerağda bt. Anton nâm Nasrâniye dört aydan beri bana nâmzed olmağla işbu târih-i i‘lâm şehrinin dördüncü günü medîne-i Ebâ Eyyûb el-Ensârî mahkemesinde yüz guruş mehr-i müeccel tesmiyesiyle şühûd mahzarında nefsini bana tezvîc eyledikde ben dahi tezevvüc ve kabûl etmiş iken merkūm Todori benim zevce-i menkûhamdır deyü beni iz[di]vâc mu‘âmelesinden men‘ ve müdâhale etmekle suâl olunup müdâhalesi men‘ olunmak matlûbumdur deyü da‘vâ ve merkūm Todori zimmî cevâbında fi’l-hakīka müdde‘î-i merkūm Nikola zimmî mersûme Ezmerağda Nasrâniyeyi tezevvüce tâlib olup ol dahi imtinâ‘ etmekle merkūme Ezmerağda Nasrâniye bana hitâb edip müdde‘î-i merkūm için beni halâs eyle dediğine binâen ben dahi tarafından gāibetü ani’l-meclis Marya Nasrâniyeyi fuzûlî vekîl ve iki şâhid tedârik ve Tophâne’de yüz guruş mehr ile kendime akd ettirdim deyü akd-i mezkûrda ve vekâletde merkūme Ezmerağda Nasrâniyenin haberi olmayıp fuzûlî olduğunu merkūm Todori zimmî ikrâr ve i‘tirâf edip husûs-ı mezkûrda merkūm Todori zimmînin bilâ-vekâlet akd-i nikâh da‘vâsı meşrû‘a olmayıp müdde‘î-i merkūm Nikola zimmînin takrîri üzere akd-i nikâhı merkūme Ezmerağda Nasrâniye tasdîk edip merkūmenin tasdîkıyla akd sahîh olmağla merkūm Todori zimmî bî-vech mu‘ârazadan men‘ olunduğu izzetlü bostancıbaşı ağa tarafından mübâşir ta‘yîn olunan Çukadâr el-Hâc Hasan’ın iltimâsıyla huzûr-ı âlîlerine i‘lâm olundu.<br><br>Fî 7 min-C sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53072"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53074"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1094"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>