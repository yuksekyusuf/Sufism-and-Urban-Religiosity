﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 382<br>Hüküm no: 327<br>Orijinal metin no: [85b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seltane bt. Lanbo’nun birtakım eşyaları ile bağını torunlarına satması</b><br><br>Husûs-ı âti’l-beyânın mahallinde ketb u tahrîri için savb-ı şer‘-i enverden Mevlânâ Ahmed Efendi b. Mustafa Efendi irsâl olunup ol dahi Havâss-ı Refîʻa kazâsına tâbi‘ Avas karyesinde mütemekkine Seltane bt. Lanbo nâm Nasrâniye’nin mütemekkine olduğu menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i Nebevî ettikde şahsı Kostantin v. İskerlet ve Gercisi v. Dimitri nâm zimmîler ta‘rîfleriyle mu‘arrefe olan mesfûre Seltane nâm Nasrâniye meclis-i ma‘kūd-ı mezkûrda kızının kızları işbu râfiʻateyi’s-sifr Marye ve Katerina bintey Dedo nâm Nasrâniyeler muvâcehelerinde ikrâr-ı tâm ve takrîr-i kelâm edip eşyâ-i memlûkemden elli vakıyye evânî-i nuhâs ve altı beledî yasdık ve bir beledî döşek ve iki yorgan ve iki çarşeb ve iki fıçı ve bir kebîr laza ve dört dikek ve iki çapa ve bir üzüm fıçısı ve on beş miskāl altın zincirimi ve karye-i mezbûr hudûdu dâhilinde vâki‘ lede’l-ahâlî ve’l-cîrân ma‘lûmü’l-kıt‘a beş dönüm kürûmî mülk bağımı tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile sekiz yüz kırk üç buçuk guruşa mezbûretân Marye ve Katerina nâm Nasrâniyelere ale’l-iştirâki’s-seviyy beyʻ ve temlîk ve teslîm eylediğimde ânlar dahi ber-vech-i muharrer iştirâ ve temellük ve tesellüm ve kabz ve kabûl eylediklerinden sonra mezbûretân Marye ve Katerina’nın ben hâl-i sagīrlerinde vasîleri olup anaları Vento bt. Zafiri nâm Nasrâniye’den müntakil [86a] mâl-ı mevrûslarından altı yüz guruşları zimmetimde olup meblağ-ı mezbûru kendi umûruma sarfla istihlâk edip hâlâ zimmetimde deynim olmağla sâlifü’z-zikr eşyâ-i muharrere-i mezkûre ile bağ-ı mezkûrun semeni olan meblağ-ı mezbûr sekiz yüz kırk üç buçuk guruşdan altı yüz guruşunu deyn-i mezkûruma takās eylediğimde ânlar dahi mukāssa ve kabûl edip baʻde’l-yevm eşyâ-i muharrere-i mezkûre ile bağ-ı mahdûd-ı mezkûr mezbûretân Marye ve Katerina nâm Nasrâniyelerin ale’l-iştirâki’s-seviyy mülk-i müşterâları ve hakk-ı sırfları olmuşdur, mutasarrıfân olsunlar dedikde gıbbe’t-tasdîki’ş-şer‘î yine mesfûre Seltane nâm Nasrâniye meclis-i mezkûrda iâde-i kelâm edip sâlifü’z-zikr sekiz yüz kırk üç buçuk guruşdan bâkī kalan iki yüz kırk üç buçuk guruşu gāibûn ani’l-meclis Bakkāl Panayot zimmîye iki yüz otuz guruş ve ekmekçi zimmîye on guruş ve Terzi Dimitri zimmîye iki buçuk guruş ve Zafirce’ye? bir guruş deynim olmağla meblağ-ı bâkī iki yüz kırk üç buçuk guruşu mezbûretân Marye ve Katerina nâm Nasrâniyelere edâ etmek üzere emr eylediğimde ânlar dahi ber-vech-i muharrer emrime binâen edâya taʻahhüd ve iltizâm eyledi dedikde vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an ba‘s olunan ümenâ-i şer‘den Çukadâr Ahmed Ağa ve Muhzır Halil Çelebi ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin [min] Cemâziyelâhir sene tisʻa ve hamsîn ve mi’e ve elf, 1159.<br><br>Şuhûdü’l-hâl: Ahmed Ağa [b.] Hamdi Mehmed, Halil [b.] İbrahim, es-Seyyid Mehmed [b.] es-Seyyid Mustafa, Hüseyin [b.] Mehmed, Mehmed [b.] Abdullah, Halil Efendi el-Mukayyid.<br><br>Papa Vasil v. Panayot, Kostantin v. Skerlet, Gercis v. Dimitri, Yorgaki v. Duka, Marko v. Nikola, Ekmekçi Avanis v. Bogas, Oseyan v. Yuvan, Nikola v. Dimitri, Dimitri v. Zafiri.</p>          <br><a title="Önceki sayfa" style="text-decoration:none" href="./ayrmetin.php?idno=16940"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16942"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>