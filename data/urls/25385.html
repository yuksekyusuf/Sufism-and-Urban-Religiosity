﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 453<br>Hüküm no: 498<br>Orijinal metin no: [61b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çelebi b. Ahmed’in Şeyhülislam Yahya Efendi Vakfı’na ait evi mütevellisi marifetiyle eşi Safiye bt. Ali ve kayınatası Sâliha bt. Aliye satışı</b><br><br>Mübâya‘a<br><br>Mahmiye-i İstanbul’da Hasan Halîfe mahallesinde sâkin Ali Çelebi b. Ahmed nâm kimesne meclis-i şer‘de sahibü’l-kitâb mezbûr Ali Çelebi’nin zevcesi Safiye bt. Ali ve kayınatası Sâliha bt. el-Hâc Ali nâm hatunlar tarafından ikrâr-ı câ’i’z-zikri tasdîka vekîlleri olan Ali b. Halil nâm kimesne mahzarında ikrâr ve takrîr-i kelâm edip merhûm Şeyhülislâm Yahya Efendi Vakfı’ndan olup mahmiye-i mezbûrda Alipaşa-yı Atîk mahallesinde vâki‘ bir tarafdan Receb Beşe nâm kimesne menziline ve bir tarafdan Hoşdilhan nâm hatun menziline ve bir tarafdan Attar Şaban Çelebi menziline ve taraf-ı râbi‘i tarîk-i âmma müntehî bir bâb tahtânî ve bir bâb fevkānî odalı ve dehlizi ve bir su kuyusunu hâvî icâreteyn-i ma‘lûmeteyn ile taht-ı tasarrufumda olan menzilimin nısf-ı şâyi‘ini ma‘rifet-i mütevellî ile zevcem mezbûre Safiye Hatun’a altı bin akçeye ferâğ ve tefvîz ve nısf-ı şâyi‘-i âharını dahi kayınatam mezbûre Sâliha Hatun’a sekiz bin akçeye ferâğ ve tefvîz edip onlar dahi vech-i muharrer üzere tefevvüz ve kabûl eyledikden sonra semenleri olan meblağayn-ı mezbûreyni merkūmetân Safiye ve Sâliha hatunların yedlerinden alıp tamamen kabz eyledim. Ba‘de’l-yevm menzil-i mezbûr merkūmetânın hakk-ı müfevvazlarıdır dedikde gıbbe’t-tasdîk mâ-vaka‘a bi’t-taleb ketb olundu.<br><br>Fî 10 min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Mustafa Çelebi b. Yusuf, Ömer Efendi el-müezzin, Şaban Çelebi b. Abdullah, el-Hâc Mahmud b. Mansur, Hamza Beşe b. Bilal, Veli b. Mahmud, Mehmed Efendi b. Ahmed, İbrahim Çelebi b. Ömer, Abdullah b. Yusuf, Abdi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25384"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25386"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b453"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1005"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>