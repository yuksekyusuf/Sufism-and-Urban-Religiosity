﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 92<br>Hüküm no: 60<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Ahmed’in oğlu Mehmed ile Piyale b. Abdullah arasındaki dükkân anlaşmazlığının sulh ve ibra ile sonuçlandığı</b><br><br>Mahmiye-i İstanbul’da müteveffâ olan Ahmed nâm kimesnenin sulbî oğlu Mehmed nâm kimesne mahfil-i kazâda bâ‘isü’l-kitâb Piyâle b. Abdullah mahzarında ikrâr-ı tâm ve takrîr-i kelâm edip hâlâ mezbûr Piyâle’nin yedinde ve tasarrufunda olup Ayasofya-i Kebîr Vakfı’ndan mahmiye-i merkūmede Atpazarı’nda vâki‘ etrâf-ı selâsesi vakf-ı mezbûra ve bir tarafı tarîk-i âmma müntehî olan bir bâb arabacı dükkânı mukaddemâ ücret-i mu‘accele ve yevmî iki akçe ücret-i müeccele ile hayâtında babam müteveffâ-yı mezbûrun taht-ı icâre ve tasarrufunda olup ba‘de vefâtihî tasarrufu bi-hasebi’l-kānûn bana intikāl etmişdir deyü hâlâ taleb eylediğimde mezbûr Piyâle dahi fi’l-vâki‘ dükkân-ı mezbûr babanın tasarrufunda olup ba‘de vefâtihî bana intikāl edip <<mukābele-i tefvîzde>> lâkin dükkân-ı mezbûrun hakk-ı tasarrufunu bin yirmi sekiz senesi şehri Ramazânü’l-mübâreki’nin evâsıtında vakf-ı mezbûr mütevellîsi olan İshak Efendi izniyle sen bana tefvîz edip mukābele-i tefvîzde yedimden on beş bin fıddî akçemi alıp kabz eyledin deyü temessük ve hüccet-i şer‘iyye ibrâz edip ben inkâr etmeğin beynimizde münâza‘ât-ı ekîde ve muhâsamât-ı şedîde vâkı‘a olmuşdu; el-hâletü hâzihî tavassut-ı muslihîn ile iki bin fıddî akçeye beynimizde akd-i sulh inşâ edip bedel-i sulhu bi’t-tamâm mezkûrun yedinden alıp kabz edip zimmetini dükkân-ı mezbûra müte‘allik olan âmme-i de‘âvî ve mütâlebât ve eymân [ve] muhâsamâtdan ibrâ-i âmm-ı kātı‘ü’n-nizâ‘la ibrâ eyledim, min-ba‘d mezkûr Piyâle ile dükkân-ı mezkûra müte‘allik bi-vechin mine’l-vücûh alâka ve medhalim yokdur dedikde gıbbe’t-tasdîk ve’t-taleb mâ vaka‘a ketb ve imlâ olundu.<br><br>Hurrire fî-evâsıtı şehri Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Mehmed b. İbrahim, Mehmed b. Ali el-Müezzin, Mehmed b. İbrahim, Mehmed b. Mehmed, Mustafa b. Abdullah, İbrahim Çelebi eş-şehîr bi-Arabacı Tavîl.</p>          <br><a title="Önceki sayfa" style="text-decoration:none" href="./ayrmetin.php?idno=39351"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39353"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>