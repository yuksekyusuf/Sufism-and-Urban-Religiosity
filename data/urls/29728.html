﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 372<br>Hüküm no: 437<br>Orijinal metin no: [186-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe’nin, annesi Safiye aleyhindeki menzil davasının zaman aşımına uğraması</b><br><br>Otuz iki sene mukaddem fevt olan Hacı Osman Bey vereseleri da‘vâ eylediği mesmû‘a olmadığı<br><br>Ma‘rûz,<br><br>Bin yüz kırk sekiz senesinde fevt olan el-Hâc Osman nâm kimesnenin sulbiye kızı olup babasının fevtinde sekiz yaşında sagīre bulunduğu ikrârıyla sâbit ve zâtı mu‘arrefe olan sâhibe-i arzuhâl Âişe nezâret-i dâ‘îlerinde olan evkāfdan Nasuh Bey vakfından Atmeydanı kurbünde Firuzağa mahâllesinde vâki‘ ma‘lûmü’l-hudûd menzile Zeyneb nâm hatun ferâğından bâ-ma‘rifet-i mütevellî bi’l-icâreteyn vâzı‘atü’l-yed olan anası zâtı mu‘arrefe Safiye bt. Mehmed mahzarında menzil-i mahdûd-ı mezkûr babam müteveffâ-yı mezbûr el-Hâc Osman’ın taraf-ı vakf-ı mezbûrdan tasarrufunda iken târîh-i mezkûrda fevt oldukda bana ve karındaşlarım es-Seyyid Mehmed ve Havva’ya âdiyen intikāl etmiş iken anam mezbûre Safiye menzil-i mezkûru üzerine etdirmekle hissemi istihkāk vechi üzere taleb ederim deyü da‘vâ, mezbûre Safiye cevâbında menzil-i mezkûr harâbe müşrif olup ta‘mîrine evlâdım mezbûrunun mâlları olmayıp ben vasîleri olmağla âhara ferâğ murâd eylediğimde menzil-i mezkûrun tâlibleri bedel-i misli mikdârı verecekleri meblağı sagīrûn-ı mezbûrûna teberru‘an vermeleriyle âhara ferâğ haklarında enfa‘ olmağla bi’l-izni’ş-şer‘ târîh-i mezkûrda beş yüz guruş bedel-i müteberru‘ mukābelesinde mezbûre Zeyneb’e ferâğ ve beş yüz guruş bedelden hissesini işbu müdde‘iye-i mezbûre Âişe’nin hîn-i tezvîcinde kadr-ı ma‘rûf cihâzına harc u sarf edip ba‘dehû mezbûre Zeyneb’den ben tefevvüz edip ve hattâ mezbûre Âişe dahi bu müddetde bilâ-özr sükût ve terk-i da‘vâ etmiş idi deyü hakīkat-i hâl minvâl-i muharrer üzere olduğunu mahâlle-i mezbûre ahâlîsinden mazbûtü’l-esâmi Müslimîn haber verdiklerinden mâ‘adâ mezbûre Âişe dahi müddet-i mezkûrede bilâ-özr-i şer‘î sükût ve terk-i da‘vâ eylediğini ikrâr u i‘tirâf etmeğin bu makūle âdiyen intikāl eden menzil istihkākı da‘vâsından on beş sene bilâ-özr terk olunan da‘vânın bilâ-emr istimâ‘ından hükkâm memnû‘lar olmağla müdde‘iye-i mezbûre Âişe husûs-ı mezkûr için mu‘ârazadan men‘ olunmak iktizâ eylediği bi’l-iltimâs huzûr-ı âlîlerine i‘lâm olundu.<br><br>Fî 25 Cumâdelûlâ sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>