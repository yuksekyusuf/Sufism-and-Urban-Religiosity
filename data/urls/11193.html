﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 535<br>Hüküm no: 650<br>Orijinal metin no: [89a-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzun Yusuf mahallesinden karısı Hadice’nin din ve imanına küfretmesi sebebiyle kocası İbrahim’den boşanmış olduğundan mehrini ödemesi ve iman tazelemesi gerektiği</b><br><br>İslâmbol’da Uzun Yusuf mahallesinde sâkine ve zâtı mu‘arrefe Hadice bt. İbrahim nâm hatun Davudpaşa Mahkemesi’nde meclis-i şer‘de zevc-i mutallıkı İbrahim b. Hüseyin nâm kimesne mahzarında mezbûr İbrahim zevc-i dâhilim olduğu hâlde târih-i i‘lâmdan bir gün mukaddem mahalle-i mezbûrede sâkin olduğumuz menzilde benim dîn ve îmânıma sebb edip ondan nâşi ben mezbûrdan mübâne olmamla zimmetinde ma‘kūdun-aleyh olan dört guruş mehr-i müeccelim ile nafaka-i iddet-i mu‘ayyene ve meûnet-i süknâmı zevc-i mutallıkım mezbûrdan hâlâ taleb ederim deyü ba‘de’d-da‘vâ ve’l-istintâk mezbûr İbrahim dahi cevâbında müdde‘iye-i mezbûre mehr-i mezkûr ile zevcesi olduğunu ikrâr mâ‘adâyı ba‘de’l-inkâr müdde‘iye-i mezbûre Hadice ber-vech-i muharrer müdde‘âsını beyândan âcize ve talebiyle mezbûr İbrahim’e yemîn teklif olundukda ol dahi yemînden nükûl etmeğin mûcebince müdde‘iye-i mezbûre zevci mezbûrdan mübâne ve mezbûr İbrahim’e tecdîd-i îmân lâzım gelmeğin mezbûr İbrahim’e telkīn-i îmân olundukdan sonra mehr-i mezkûr dört guruşu müdde‘iye-i mezbûre Hadice’ye edâ ve teslîme mezbûr İbrahim’e ba‘de’t-tenbîh müdde‘iye-i mezbûre Hadice Hatun’u ber-vech-i muharrer nafaka-i iddet ve meûnet-i süknâsı içün zevc-i mutallıkı mezbûr İbrahim ile üç guruş üzerine terâzî eyledikleri bi’l-iltimâs huzûr-ı âlîlerine i‘lâm olundu.<br><br>Fî 3 S sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11192"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11194"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>