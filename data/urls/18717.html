﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 174<br>Hüküm no: 237<br>Orijinal metin no: [58a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Odabaşı Hasan Reis b. Abdullah’ın, Mevlânâ Mehmed Efendi b. Mahmud’a borçlu olduğu</b><br><br>Kazâ-i Livadya sâkinlerinden fahrü’l-müderrisîn Mevlânâ Mehmed Efendi b. Mahmud nâm kimesne meclis-i şer‘-i şerîfde mahmiye-i Galata’dan olup Livadya’dan gelirken fevt olan odabaşı Hasan Reis b. Abdullah’ın, Abdülkādir b. Hasan nâm sagīrine kıbel-i şer‘den nâzır ta‘yîn olunan Hasan Efendi b. Hüseyin ve müteveffâ-yı mezbûrun zevcesi Aynî Hâtun bt. uncu Sinan Bey tarafından husûs-ı mezbûrda tesviye emriyçin Ali b. Abdullah ve Hüsrev b. Abdullah nâm kimesne şehâdetleriyle vekâleti sâbite olan Yusuf Bey b. Mahmud mahzarında takrîr-i da‘vâ eyleyip müteveffâ-yı mezbûr benden bir def‘a bin râyic fi’l-vakt akçe ve bir def‘a beş aded guruş karz-ı hasen alıp bir Londra yağmurluk rehin vermişdi hâlâ rehni getirip meblağ-ı merkūmu muhallefâtından taleb eylerim dedikde gıbbe’s-suâl ve’l-inkâr ve’l-istişhâd Muharrem b. Hasan ve Mustafa b. Ahmed nâm kimesneler şehâdet edip müteveffâ Hasan Reis mûmâ-ileyh Mehmed Efendi’den bir def‘a bin akçe ve bir def‘a beş guruş bizim huzûrumuzda vasî Hasan alıp zimmetinde bâkī kalmışdır deyû şehâdet-i şer‘iyye eyleyip şehâdetleri ba‘de ri‘âyeti [58b] şerâiti’l-kabûl makbûle olup bu vesîka ketb ve imlâ olunup yed-i tâlibe vaz‘ ve def‘ olundu ki lede’l-hâce müzekkir-i mâ cerâ ola. Tahrîren fî evâili şehri Muharremi’l-harâm sene 999.<br><br><br>Şuhûdü’l-hâl: Hüsrev b. Abdullah, Ali b. Abdullah, Musli b. Ali, Mehmed b. Mustafa ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18716"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18718"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>