﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 409<br>Hüküm no: 307<br>Orijinal metin no: [97b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa b. İbrahim b. Abdullah’ın Ahmed Ağa’daki alacağına Ahmed Efendizâde Telhisî Mehmed Ağa ile İbrahim Ağa b. Ahmed’in kefil olmaları üzerine mezkur borcun taksitle ödenmesine razı olduğu</b><br><br>Medîne-i Kayseriye tevâbi‘inden Çarlak nâm karyede sâkin Mahmud Ağa b. İbrahim b. Abdullah nâm kimesne tarafından husûs-ı âti’l-beyâna vekîl-i müsecceli olan es-Seyyid Ahmed Çelebi b. es-Seyyid Receb meclis-i şer‘-i şerîf-i enverde erbâb-ı tımardan Ahmed Ağa b. Osman mahzarında ikrâr-ı tâm ve takrîr-i kelâm edip müvekkilim mezbûr Mahmud Ağa’nın yedinde olan hüküm hücceti mûcebince mezbûr Ahmed Ağa zimmetinde cihet-i deyn-i şer‘îden altı yüz elli guruş hakkı olmağla mezbûr Ahmed Ağa târih-i kitâbdan beş ay mukaddem meblağ-ı mezbûr içün habs etdirmiş idi lâkin mezbûr Ahmed Ağa’nın meblağ-ı mezbûru icâleten edâya iktidârı olmamağla tecîle tâlib olmağın ben dahi bi’l-vekâle meblağ-ı mezbûr altı yüz elli guruşu müvekkilim mezbûra târih-i kitâbdan altı ay tamamına değin bi’t-tamam edâ ve teslîm etmek üzere tecîl etdiğimde ol dahi ber-vech-i muharrer tecîl-i mezbûru kabûl ve meblağ-ı mezbûr altı yüz elli guruşu ber-vech-i muharrer edâya ta‘ahhüd ve iltizâm eyledi dedikde gıbbe’t-tasdîkı’ş-şer‘î Ahmed Efendizâde Telhîsî Mehmed Ağa ve Diyârbekirli fahrü’l-eşbâh İbrahim Ağa b. Ahmed meclis-i şer‘de mezbûr Ahmed Ağa’nın nefsine ve gaybet ederse meclis-i şer‘a ihzârına kefâlet-i sahîha ile kefîlleri olmağın mâ vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Eş-Şeyh Âşûr Efendi b. Abdurrahman, fahrü’l-eşbâh Ganizâde Efendi, Hüseyin Çelebi b. Ahmed, Mehmed Efendi b. Mustafa, Mehmed Efendi b. Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o818"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>