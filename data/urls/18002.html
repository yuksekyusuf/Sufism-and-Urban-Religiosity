﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 640<br>Hüküm no: 1049<br>Orijinal metin no: [119a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mültezim İbrahim b. Mustafa’nın Asvadar, Toma ve Tarandafilo isimli zimmîleri hilâf-ı kanun vergi talebiyle rencîde etmesine mani olunması</b><br><br>İʻlâmı mûcebince hilâf-ı kānun ve defter ve mugāyir-i kadîm rencîde etdirilmeye deyü buyruldu<br><br>Maʻrûz;<br><br>Sâdır olan fermân-ı âlîleri üzere iki defʻa Çarşamba günü Dîvân-ı âlîde ve iki defʻa Eyüb mahkemesinde meclis-i şerʻ-i hatîrde Havâss-ı aliyye muzâfâtından Hasköy’de Subaşılık mukātaʻâsının mültezimi sâhib-i arzuhâl Abdullah Ağa tarafından mukātaʻa-yı mezbûre uhde ve iltizâmında idiği mübeyyin olan İbrahim b. Mustafa nâm kimesne derûn-ı arzuhâlde isimleri mezkûrûn Asvadar ve Toma ve Tarandafilo zimmîler ile terâfuʻ etdiklerinde şehriye on ikişer guruş ile hamr fıçısının her bir fıçı başına otuz paradan beher senede doksan beş guruşdan bâkī yüz kırk guruş mersûm Asvadar zimmetinde ve yine şehriye ve fıçı geçidinden bir senede cemʻan iki yüz on sekiz guruşdan bâkī yüz yirmi dokuz guruş mesfûr Toma zimmetinde ve yine şehriye ve fıçı geçidinden bir senede cemʻan yüz yetmiş dokuz guruşdan bâkī doksan üç guruş merkūm Tarandafilo zimmetinde kalmağla her birleri zimmetlerinde hamrdan avâid nâmıyla kalan bâkī meblâğı mesfûrlardan taleb ederim deyü takrîri üzere eylediği daʻvâsı meşrûʻ olmayıp ve müddeʻâsını nâtık sened ibrâz edemediğinden mâʻadâ arzuhâl-i âhar üzerine defterhânesinden derkenâr olunduğu üzere ashâb-ı arzuhâlin raʻiyyet kaydolundukları karye zâbitine edâsı lâzım gelen hukūk [ve] rüsûmların kānun [ve] defter mûcebince edâ eylediklerinden sonra mugāyir-i kānun [ve] defter ziyâde mütâlebesiyle rencîde olunmaları hilâf-ı kanundur deyü mastûr olunmağın hilâf-ı şerʻ ve mugāyir-i kānun [ve] defter bilâ-sened rencîde olunmaları iktizâ etmemeğin mûcebince emr-i âlîşânları sudûru bâbında istidʻâ-yı merhamet etdikleri imtisâlen li’l-emri’l-âlî huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sânî ve’l-ışrîn min-Zilkaʻdeti’ş-şerîfe li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=18001"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18003"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b640"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>