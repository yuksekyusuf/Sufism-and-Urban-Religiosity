﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 322<br>Hüküm no: 351<br>Orijinal metin no: [51a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata’daki kunduracı tâifesiyle kara pabuccu tâifesinin imdâdiye ücretinde anlaştıkları</b><br><br>Mahrûse-i Galata’da vâki‘ kunduracı tâifesinin kethudâları Loyzo v. Hristodori ve Praşkova v. Sotri ve Duka v. Yenaki ve Zafiri v. Panayot nâm zimmîler vesâirleri mahfil-i şer‘de yamakları olan kara papuccu tâifesinden işbu hâmilü’r-rakīm Yorgi v. Panoli ve Praşkova ve Aleksan ve Dimitri v. Yorgi nâm zimmîler vesâirleri muvâcehelerinde her biri takrîr-i kelâm edip biz kadîmden beri Tersane-i âmire tarafına beher sene bin yedi yüz akçe bedel-i lağım kazma kürek verip ve zikr olunan kara papuccu tâifesi bize yamak olmalarıyla teklîf-i merkūm için senede bize imdâdiye nâmıyla dörder yüz akçe veregelmişler idi lâkin tâife-i merkūme evvelkinden ziyâde olmağla biz dahi tâife-i merkūmeden senevî veregeldikleri dörder yüz akçeden ziyâde taleb eylediğimiz ecilden beynimizde nizâ‘ ve cidâl vâki‘ olmuş idi el-hâletü hâzihî tâife-i merkūme veregeldikleri dörder yüz akçe imdâdiyelerine rızâlarıyla senede üç yüz yirmişer akçe dahi zamm ve beher sene teklîf-i merkūm için bize yedişer yüz yirmişer akçe verip biz dahi meblağ-ı merkūmu ahz ve ziyâde taleb eylememek üzere zikr olunan kara papuccu tâifesiyle beynimizde kavl ü ittifâk ve ahd ü mîsâk eyledik dediklerinde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis min-Muharremi’l-harâm sene 1138.<br><br>Şuhûdü’l-hâl: İbrahim Çelebi b. Muharrem, Halil Çelebi b. Mustafa, Yusuf Beşe b. Abdullah, İbrahim Çelebi b. Mustafa, Mustafa Çelebi b. Ahmed, Süleyman Çelebi b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22089"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22091"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>