﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 298<br>Hüküm no: 451<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tâcir Yorgi’nin tasarrufunda olan vakıf kahvehanenin kiracısı ölmesi üzerine merhûmun karısı Şerife Rukiye Hatun tarafından tahliye edilip kendisine teslimine karar verildiği</b><br><br>Arzuhâl eden tüccârdan Yorgi v. Praşkova zimmî zikri câ’î husûsu bi’l-ma‘iyye rü’yete memûr olan Haremeyn-i Muhteremeyn Müfettişi müderrisîn-i kirâmdan Mehmed Atâullah Efendi tarafından mürsel Kâtib Ya‘kub Efendi ile mahrûse-i Galata’da mahfil-i kazâda akdolunan meclis-i şer‘-i münîrde derûn-ı arzuhâlde ismi mezkûre ve zâtı vech-i şer‘î üzere mu‘arrefe Şerife Rukiye bt. İbrahim nâm hatun muvâcehesinde Dârü’s-sa‘âdeti’ş-şerîfe ağası hazretlerinin nezâretlerinde âsûde evkāfdan Ayasofya-i kebîr Vakfı mütevellîsi Mustafa Efendi tarafından Câbî-i vakf el-Hâc İbrahim Efendi ile Teberdâr Ârif Ağa hâzır oldukları hâlde vakf-ı mezbûr musakkafâtından bâ-temessük-ı mütevellî bi’l-icâreteyn tasarrufumda olup mahrûse-i mezbûre hısnı ebvâbından Eğrikapı hâricinde vâki‘ ma‘lûmü’l-hudûd ve’l-müştemilât bir bâb kahvehâneyi bundan akdem aded-i şühûr beyân olunmaksızın şehriye ikişer guruş icâre tesmiyesiyle mezbûre Şerife Rukiye Hatun’un zevci Bekci Ali Beşe’ye îcâr ve teslîm ol dahi ber-vech-i muharrer istîcâr ve tesellüm ve kabûl edip ber-vech-i mübeyyen kahvehâne-i merkūmede mezbûr Bekci Ali Beşe şehriye ikişer guruş icâre ile müsteciren sâkin iken vefât edip icâre-i mezkûre münfesih oldukdan sonra mezbûre Şerife Rukiye Hatun zevcesi olmak takrîbiyle kahvehâne-i merkūmeyi fuzûlen zabt edip benim tasarrufuma mâni‘ olmağla kasr-ı yedine tenbîh ve müdâhaleden men‘ olunmak matlûbumdur deyü câbî-i hâzır-ı mezbûrun tasdîkiyle da‘vâ eyledikde ol dahi cevâbında ber-vech-i meşrûh ikrâr u i‘tirâf edip lâkin kahvehâne mezkûre zevcim müteveffâ-i mezbûrun müddet-i vâfire icâresinde olmağla ben dahi zevcesi olduğum ecilden kemâ-fi’s-sâbık icâre-i kadîmesiyle sâkin olup da‘vâsı meşrû‘a ve mu‘tebere olmamağla kelâmına iltifât olunmayıp alâ-mûcibi ikrârihâ kahvehâne-i merkūmeyi tahliye ve mutasarrıfı müdde‘î-i mersûm Yorgi zimmîye teslîme mezbûre Şerife Rukiye Hatun’a tenbîh olunduğu tescîl ve bi’[l]-iltimâs huzûr-ı âlîlerine i‘lâm olundu.<br><br>Fî 13 N sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>