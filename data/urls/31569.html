﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 197<br>Hüküm no: 161<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kiryako v. Zaharya’nın icarında olan ve yanması nedeniyle yeniden inşa ettirdiği bakkal dükkânından mal sahipleri Hacı Mustafa Allâme ve sairlerine kira borcundan olan meblağı ödemesi</b><br><br>Kırk dört Kapısı’nda bakkāl gediği mâddesi,<br><br>Ma‘rûz<br><br>Mübârek rikâb-ı kamer-tâb-ı hüsrevânîye takdîm-i arzuhâl eden bakkāl tâifesinden Kiryako v. Zaharya zimmî Çarşamba günü Arz Odası’nda huzûr-ı hazret-i kāimmakām-ı âlî-makāmda ma‘kūd meclis-i şer‘-i münîrde derûn-ı arzuhâlde mezkûrü’l-ism Mektûbî-yi sadr-ı âlî hulefâsından el-Hâc Mustafa Allâme b. el-Hâc Mehmed Efendi tarafından Mehmed Emin Ağa b. İsa ve es-Seyyid Mehmed Emin b. Emin şehâdetleriyle vekâleti sâbit olan el-Hâc İsmail Ağa b. Halil muvâcehesinde İstanbul’da Kırkdört Kapısı kurbünde Çukurçeşme nâm mahâlde vâki‘ bir bâb bakkāl dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmeye mâlik olmamla ber-vech-i iştirâk rub‘ ve nısf-ı rub‘u hissesinin mutasarrıfesi sagīre Hadice Hanım tasarruflarında olan dükkân-ı merkūmda beher şehr altı guruş otuz para icâre ile müstecirleri olduğum ahyânda bi-kazâillâhi te‘âlâ dükkân-ı mezkûr muhterik olmağla ibâdullâha lüzûmu olduğuna binâen inşâsına müvekkil-i mûmâ-ileyh kendi nefsinden asâleten ve hemşîresi mûmâ-ileyhâ Âişe Hanım tarafından vekâleten ve sagīre-i mezbûre Hadice Hanım tarafından vesâyeten izin ve ruhsat-ı kâmile ve her ne mikdâr meblağ sarf olunur ise edâ ve teslîm ederim deyü bi-şarti’r-rücû‘ emretmekle ben dahi emrine binâen inşâsına şürû‘ eylediğim esnâda bana yüz elli guruş ale’l-hesâb ber-vech-i peşîn teslîm ve mâ‘adâ masrûfumu edâ etmek üzere müte‘ahhid olmuş iken dükkân-ı mezkûrun inşâsına mübâşeret ve bin üç yüz guruş mesârif-i sahîham olmakla, bana teslîm eylediği meblağ-ı merkūm yüz elli guruş ba‘de’l-ihrâç bâkī bin yüz elli guruş müvekkil-i mûmâ-ileyh zimmetinde alacak hakkım olup taleb eylediğimde edâdan imtinâ‘ eylediğinden mâ‘adâ mârrrü’z-zikr dükkânın icâre-i kadîmesi olan beher şehr altı guruş otuz para icâre üzerine bi-gayrı vechin yüz elli para dahi zam ile on buçuk guruş taleb etmeğin kadîmî icâresi olan altı guruş otuz paraya tenzîline şer‘an tenbîh olunması ve meblağ-ı merkūm bin yüz elli guruşu müvekkil-i mûmâ-ileyhden taleb ederim deyü ba‘de’d-da‘vâ ve’l-istintâk vekîl-i merkūm cevâbında müvekkil-i mûmâ-ileyh tasarrufunda olan dükkân-ı mezkûrda müstecir ve ihrâkda muhterik olduğunu ikrâr ü i‘tirâf ve mâ‘adâyı ba‘de’l-inkâr mesfûr Kiryako dükkân-ı mezkûr muhterik olduğu esnâda müvekkil-i mûmâ-ileyhimden dükkân-ı merkūm inşâsı için ancak iki yüz guruş ahz ve mâ‘adâ her ne mikdâr dükkân-ı mezkûra ziyâde masrûfu olup teberru‘an li’l-vakf binâ ve ihdâs etdikde ziyâde sarf eylediği meblağdan müvekkilim mûmâ-ileyh Allâme Efendi ile hemşîresi Âişe Hanım’ın ve sagīre-i mezbûre Hadice Hanım’ın husûs-ı merkūma müte‘allika da‘vâdan zimmetlerini ibrâ-yı âmm-ı râfi‘ü’l-hisâm ile ibrâ ve iskāt-ı hak etmeğin, müvekkilim mûmâ-ileyh dahi kendi nefsinden asâleten ve hemşîresi mûmâ-ileyhâ tarafından vekâleten ve sagīre-i mezbûre tarafından vesâyeten ibrâyı ba‘de’l-kabûl, dükkân-ı mezkûru bi’t-terâzî beher şehr onar buçuk guruşa mersûm Kiryako zimmîye îcâr ve teslîm, ol dahi istîcâr ve kabûl eyledi deyü def‘le mukābele ve def‘-i meşrûhunu mütebeyyin bir kıt‘a temessük ibrâz eyledikde ibrâ-yı mezkûru ve ol-vechile îcâr ve istîcârı ve temessükü bi’l-külliye ba‘de’l-inkâr, minvâl-i meşrûh üzere def‘ini el-Hâc Selim Ağa b. Abdullah ve es-Seyyid Mustafa b. Mehmed şehâdetleriyle müdde‘î-i mesfûr Kiryako muvâcehesinde vech-i şer‘î üzere isbât edip şehâdetleri makbûle olmağın mûcebiyle müdde‘î-i mersûm Kiryako zimmî husûs-ı mezkûra ve dükkân-ı merkūm icâresinde müvekkilim mûmâ-ileyh el-Hâc Mustafa Allâme Efendi’yi bî-vech-i şer‘î mu‘ârazadan ba‘de’l-men‘ mersûm Kiryako zimmî zimmetinde icâre-i mezkûreden terâküm eden meblağ-ı merkūm kırk iki guruşu müvekkil-i mûmâ-ileyh el-Hâc Mustafa Allâme Efendi’ye edâ ve teslîme mersûm Kiryako zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 29 Za sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31568"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31570"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>