﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 207<br>Hüküm no: 160<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sobacı Sarı Ahmed Vakfı’na ait istibdâli istenilen menzil ve mülk dükkânlar hakkında tahkikat yapılması</b><br><br>Ma‘rûz,<br><br>Sâdır olan fermân-ı âlîlerine imtisâlen medîne-i Sivas nâibi Müftüzâde es-Seyyid Mehmed Emin Sürûri Efendi mührü mutâbık arzuhâl ve hâmişinde mastûr derkenâra nazar ve mutâbık olundukda medîne-i mezbûrede Küçükminâre mahallesinde vâki‘ Sobacıoğlu Sarı Ahmed Vakfı musakkafâtından ma‘lûmü’l-hudûd üç bâb menzili bi’l-meşrûta mütevellîleri Mehmed Emin ile Salime ve Âişe hatunlar medîne-i mezbûrede vâki‘ Meydan Hamamı demekle arîf hamam külhanı nezdinde üç bâb mülk dekâkîn ile istibdâl için izni hâvî emr-i celîlü’ş-şân istid‘â eylediği meâl-i arzdan müstefâd ve bu makūle mülk dekâkîn vakıf olan menâzilden kıymeten ve rağbeten ve ücreten ve mahallen ezyed ve evfer ve istibdâli cânib-i vakfa enfa‘ ve evlâ olup şürût-ı istibdâl mevcûde bulunduğu sûretde istibdâli tecvîz eyleyen fukahâ-yı zevi’l-ibtihâcın kavilleri üzere mülk olan dekâkîn vakıf ve vakıf olan menâzil mülk olmak ve vakf-ı evvelin şürûtu vakf-ı sânîde îcâr olunmak üzere istibdâl olunup tarafeynden hüccet-i şer‘iyye verilmek için bâ-irâde-i aliyye Dîvân-ı hümâyûn tarafından emr-i şerîf verildiği müstebân olup bu sûretde zikr olunan vakıf menâzil ile sâlifü’l-beyân üç bâb mülk dekâkînin mahallerinde lede’l-keşf ve’l-mu‘âyene arsa ve ebniyelerinin mikdâr ve zirâ‘ ve kıymetleri derûn-ı arzda beyân olunmadığından ol vechile sıhhat-i şerâit-i istibdâl bulunmamağla mârru’z-zikr vakıf menâzil ile sâbıku’l-beyân üç bâb mülk dekâkînin arsa ve ebniyelerinin başka başka lede’l-misâha ve’t-tahmîn mikdâr-ı kıymetleri zikr olunarak mülk dekâkîn-i mezkûrun vakıf menâzilden vech-i meşrûh üzere ezyed ve evfer ve istibdâli cânib-i vakfa enfa‘ ve evlâ ise istibdâl olunmasına izn-i hümâyûnu mutazammın emr-i âlî i‘tâsı muvâfık-ı şer‘-i şerîf olacağı huzûr-ı âlîlerine i‘lâm olundu. El-emru li-men-lehü’l-emr.<br><br>Fî 5 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1062"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1064"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o324"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>