﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 111<br>Hüküm no: 100<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Murad Çelebi b. Mehmed Bey’in borcuna karşılık evini Mehmed Beşe b. Musa’ya rehin verdiği</b><br><br>Mahmiye-i Galata’ya tâbi‘ kasaba-i Beşiktaş mahallâtından Cihânnümâ mahallesi sâkinlerinden Murad Çelebi b. Mehmed Bey nâm kimesne meclis-i şer‘-i hatîr-i lâzımü’t-tevkīrde işbu râfi‘ü’l-kitâb Mehmed Beşe b. Musa nâm kimesne mahzarında bi-tav‘ihî ikrâr ve takrîr-i kelâm edüp bi-tarîki’l-karz mezbûr Mehmed Beşe yedinden altmış kıt‘a riyâlî guruş-ı kebîr istikrâz eyleyüp ve iki oturak bir kayık dahi kırk riyâlî guruş-ı kebîre iştirâ edüp cem‘an yüz kıt‘a riyâlî guruş mezbûr Mehmed Beşe’ye zimmetimde lâzımü’l-edâ ve vâcibü’l-kazâ deynim olup hâlâ meblağ-ı mezkûr mukābelesinde mahalle-i mezbûrede vâki‘ bir tarafı Süleyman Bey mülkü ve bir tarafı Emetullah Hatun mülkü ve bir tarafı Külhâncı Ali mülkü ve bir tarafı tarîk-i âm ile mahdûd ve mümtâz mülk menzilimi merkūm Mehmed Beşe’ye rehin vaz‘ eyledim dedikde mukırr-ı mezbûr Murad Çelebi’nin vech-i meşrûh üzere cârî ve sâdır olan kelâmını mersûm Mehmed Beşe vicâhen tasdîk ve rehn-i mezkûru kabûl eylemeğin mâ-vaka‘a bi’t-taleb ketb olunup yed-i tâlibe def‘ olundu.<br><br>Tahrîren fî-selhi min-şehri Rebî‘i’l-evvel li-sene isneyn ve sittîn ve elf.<br><br>Şühûdü’l-hâl: Fahrü’l-kuzât Abdurrahman Efendi, Nasûh Çelebi b. Musa, Mehmed Çelebi b. Ahmed Efendi, İbrahim Çelebi b. Hasan, Mehmed Beşe b. Receb, Ali Kethüdâ, Ramazan Beşe b. ( ), Mustafa Beşe b. Mehmed, Cafer Beşe b. el-mezbûr, Mehmed b. Ramazan Muhzır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10261"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10263"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>