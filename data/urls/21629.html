﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 770<br>Hüküm no: 565<br>Orijinal metin no: [130b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Beşe’nin, karısı merhume Ayşe bt. Abdullah’ın zimmetindeki alacağını beytülmal emininden talep ettiği</b><br><br>Mahmiye-i Galata tevâbiʽinden kasaba-i Tophâneˈde Ebufazl mahallesinde sâkine iken bundan akdemvefât eden Âişe bt. Abdullah nâm hatunun zevc-i metrûku işbu bâʽisüˈl-vesîka Mahmud Beşe b. Mehmed meclis-i şerʽde mahmiye-i mezbûre ve tevâbiʽi emîn-i beytü’l-mâl olan Mehmed Ağa b. Ali mahzarında üzerine daʽvâ ve takrîr-i kelâm edip zevcim müteveffât-ı mezbûrenin benden gayrı zâhirde vâris-i maʽrûfu olmamak ile terekesinin nısfı bana nısf-ı âharı cânib-i beytü’l-mâle â’id olmağın müteveffât-ı mezbûre hâl-i hayatında emriyle menziline harc ettiğim yüz elli esedî guruş hakkımı kableˈl-istifâ vefât edip hatta meblağ-ı mezbûr zimmetinde bana deyni olduğunu alâ-ruûsiˈl-işhâd ikrâr ve işhâd dahi etmekle hâlâ taleb ederim suâl olunsun dedikde gıbbeˈs-suâl ve akībeˈl-inkâr ve baʽde talebiˈl-beyyine udûl-ı ricâlden Mehmed Çelebi b. el-Hâc Yusuf ve Mehmed Çelebi b. el-Hâc Yusuf nâm kimesneler li-ecliˈş-şehâde meclis-i şerʽa hâzırân olup eserüˈl-istişhâd ve fiˈl-vâkiʽ müteveffât-ı mezbûre hâl-i hayat ve kemâl-i akl-ı sıhhatinde tasarrufât-ı şerʽiyyesi bâhire olduğu hâlde zevcim merkūm Mehmed Beşeˈye vech-i meşrûh üzere meblağ-ı mezbûr yüz elli esedî guruş deynim vardır deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şerʽiyye eylediklerinde baʽdeˈt-taʽdîl veˈt-tezkiye şehâdetleri makbûle oldukdan sonra müddeʽî-i mezbûr Mahmud Beşe baʽdeˈt-tahlîf mûcebiyle hüküm birle mâ-vakaʽa biˈt-taleb ketb olundu.<br><br>Fiˈs-sâlis veˈl-işrîn min-şehri Rebîʽiˈl-âhir li-sene hamse ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21628"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21630"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b770"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o897"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>