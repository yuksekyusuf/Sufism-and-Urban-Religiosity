﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 106<br>Hüküm no: 46<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Hristodori v. Matuh’un atlas bedelinden Dimitri v. Anton v. Yani ile ortağı Lambo v. Dimitri’de olan alacağının ödenmesi</b><br><br>Tüccâr tâifesinden işbu râfi‘u’s-sifr Hristodori v. Matuh nâm zimmî mahfil-i kazâda mahrûse-i Galata’da Beyoğlu Mahallesi ahâlîsinden olup mahmiye-i İstanbul’da Sipâhî sûkunda vâki‘ Nişli Ali Ağa dükkânında müstecir ve dikilmiş çuka yapağı olan Dimitri v. Anton v. Yani nâm zimmî tarafından düyûn-ı müsbitesini edâya vekîli olduğu yedinde mazmûnu müsbet hüccet ile sâbit olan Kostantin v. Hristo ile gāib-i mezbûrun şerîki Lambo v. Dimitri mahzarlarında takrîr-i da‘vâ ve tasvîr-i müdde‘â edip mezbûrân zimmetlerinde zirâ‘ı beynimizde ma‘lûm beyaz atlas semenlerinden altmış iki guruş hakkım olup hattâ meblağ-ı mezbûr bana deynleri olduğunu ikrâr dahi ettiklerinden sonra meblağ-ı merkūmun yirmi beş guruşunu ahz ve istîfâ edip otuz yedi guruşu zimmetlerinde bâkī kalmağla ve iki top beyaz atlas dahi kendilere emânet vaz‘ ve teslîm etmemle suâl olunup meblağ-ı bâkī-i mezbûru ve mârru’z--zikr atlasın mevcûd ise aynını müstehlek ise ba‘de’s-sübût kıymetini bana edâya tenbîh olunmak matlûbumdur dedikde gıbbe’s-suâl vekîl-i merkūm vekâletini ikrâr lâkin husûs-ı mezkûru inkâr eylediklerinde müdde‘î-i merkūmdan müdde‘âsını mübeyyine beyyine taleb olundukda mahmiye-i mezbûrede Mirâhor Mahallesi’nde sâkin Anton v. Yani ve Abdi Subaşı Mahallesi’nde sâkin Yanaki v. Dimitri nâm zimmîler li-ecli’ş-şehâde mahfil-i kazâya hâzırân olup isre’l-istişhâd fi’l-hakīka gāib-i merkūm Dimitri v. Anton v. Yani ile şerîki işbu Lambo müdde‘î-i mezbûra zikr olunan atlas bahâsından altmış iki guruş müdde‘î-i mezbûra deynimizdir deyü bizim huzûrumuzda ikrâr ve sâlifü’z-zikr iki top atlası dahi bi-tarîkı’l-vedî‘a ahz u kabz eylediklerini dahi i‘tirâf ve bizi işhâd eylediler biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olmağın mûcebince baʻde’l-hükm müdde‘î-i merkūm bi-tarîkı’l-vedî‘a vaz‘ eylediğim iki top atlasın aynı mevcûd olmağla ahz u kabz eyledim deyü i‘tirâf ettiğinden sonra meblağ-ı bâkī-i mezkûr otuz yedi guruşu müdde‘î-i merkūma edâya ba‘de’t-tenbîh mâ-vaka‘a bi’t-taleb ketb olundu.<br><br>Fî 29 min-Zilhicceti’ş-şerîfe sene 1120<br><br>Şuhûdü’l-hâl: el-Hâc Mustafa Efendi tâbi‘-i efendi, el-Hâc Hüseyin Beşe Çukadâr, Mustafa Efendi b. Ali el-Kâtib, Mustafa Çelebi b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>