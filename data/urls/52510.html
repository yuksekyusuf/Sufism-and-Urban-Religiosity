﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 191<br>Hüküm no: 200<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazancı Çelikoğlu Kubat’ın ev, bahçe ve arsasını Avram ve sâir zimmilere sattığı</b><br><br>Fi’l-asl vilâyet-i Anadolu’da Trabzon sancağında Maçka kazâsına tâbi‘ Mendandos? karyesi mahallâtından Sanuya? mahallesi sâkinlerinden Kazgancı Çelikoğlu Kubat v. Lefter nâm zimmî tarafından ber-vech-i âtî ikrâra vekîl-i müsecceli olan Nasvan v. Yani nâm zimmî medîne-i Üsküdar’da meclis-i şer‘-i şerîf-i enverde işbu râfi‘ûnü’s-sifr Avram v. Mavraki ve Todori v. Nikola ve Yani v. Aci ve Yorgi v. Amra ve Sura [Sava] v. Todori ve Yako v. Poloren ve Yorgi v. Yani nâm zimmîler muvâcehelerinde bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkil-i mezbûrun silk-i mülkünde münselik emlâkinden olup karye-i mezbûrede vâki‘ Çayır nâm mahâlde bir tarafdan Abram zimmî mülkü ve bir tarafdan Costun? zimmî mülkü ve bir tarafdan Sava zimmî mülk[ü] ve bir tarafdan tarîk-i âm ile mahdûd bir bâb tahtânî odayı müştemil mülk menzil ile ve yine karye-i mezbûrede vâki‘ bir tarafdan Lefter oğlu Yani zimmî mülkü ve bir tarafdan Nikola oğlu zimmî mülkü ve iki tarafdan tarîk-i âm ile mahdûd eşcâr-ı müsmire ve gayr-ı müsmireyi hâvî bir kıt‘a mülk bahçesini ve yine karye-i mezbûrede vâki‘ bir tarafdan Lefter oğlu Yani zimmî mülkü ve bir tarafdan nehir ve bir tarafdan Yako zimmî mülkü ve bir tarafdan tarîk-i âm ile mahdûd bir kıt‘a mülk menzil arsasını tarafeynden îcâb ve kabûlü hâvî bey‘-i bâtt-ı sahîh-i şer‘î ile elli buçuk guruşa mesfûrûn Avram ve Todori ve Yani ve Yorgi ve Sava ve Yako ve Yorgi nâm zimmîlere bi-safkatin vâhidetin ale’l-iştirâki’s-seviyy bey‘ ü temlîk ve mahallinde kabza taslît eylediğimde onlar dahi ber-vech-i muharrer iştirâ ve temellük ve kabûl eylediklerinden sonra semeni olan meblağ-ı merkūm elli buçuk guruşu mesfûrûn yedlerinden bi’t-tamâm ve’l-kemâl ahz u kabz eyledi ba‘de’l-yevm zikri mürûr eden menzil-i mezkûrda ve bahçede [ve] menzil arsasında müvekkil-i mezbûrun kat‘â alâka ve medhali kalmayıp mesfûrûnun mülk-i müşterâları ve hakk-ı sırfları olmuşdur keyfe mâ yeşâ[ûn] ve yahtâr[ûn] mutasarrıf olsunlar dedi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-ışrîn min-Saferi’l-hayr li-seneti ihdâ ve hamsîn ve mi’ete ve elf.<br><br>Şuhûdü’l-hâl: Ahmed Beşe b. ( ), Süleyman Beşe b. ( ), Osman Beşe, Süleyman Beşe, Ramazan.<br><br>Dimitri v. Safran, Tanaş v. Kostantin, Amra v. Hostan.</p>          <br><a title="Önceki sayfa" style="text-decoration:none" href="./ayrmetin.php?idno=52509"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52511"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o279"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>