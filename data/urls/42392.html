﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 252<br>Hüküm no: 286<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey ve kızı Ayşe ile Plevne’de Gazi Mihal ve Ali Bey Vakıfları mütevellisi Ayşe Hanım arasındaki anlaşmazlık arazi davası olduğundan muhakemelerinin Plevne’de yapılması</b><br><br>Bâ-hatem-i hazret-i efendi<br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda arzuhâl eden Ahmed Bey ve kızı Âişe ile hâlâ Plevne’de Gāzî Mihal Bey ve Ali Bey vakıflarının hatt-ı hümâyûn ile mahâllî bâ-berât-ı âlîşân mütevelliyesi Âişe Hanım ile terâfu‘larında merkūm Ahmed kırk üç târîhinden beri zikr olunan tevliyetlerin nizâ‘ını edip bi’d-defa‘ât terâfu‘ ve merkūm Ahmed hasm-ı şer‘î olmayıp da‘vâsı lağv-ı mahzolmağla tevliyet-i mezkûre merkūme Âişe Hanım yedinde ibkā olunduğu derkenârlar nâtık olup bu def‘a dahi tevliyet nizâ‘ıyla mezbûre Âişe Hanım’ı ihzâr ve hâlâ terâfu‘a kıyâm olundukda merkūm Ahmed ile kızı mezbûre Âişe bizim tevliyet nizâ‘ımız yokdur ancak mülk çiftliklerimizi ve sâir emlâkimizi zabt eyledi deyü tasaddî eylediği arazi ve mülk çiftlik da‘vâsını tashîh etmemekle fî-nefsi’l-emr mülk çiftlik ve arazi da‘vâsı sâhib-i arz huzûrunda hudûd ve sınırı ta‘yîn ve beyân ederek tarafeyn mahâllinde terâfu‘ ve fasl ü hasm olunmağa muhtâc olduğu ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 4 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42391"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42393"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>