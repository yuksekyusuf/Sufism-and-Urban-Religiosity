﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 206<br>Hüküm no: 179<br>Orijinal metin no: [45a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Abdi Çelebi b. Mehmed’in yine vefat eden Ali Çelebi b. Mustafa’da olan alacağı konusunda iki tarafın varislerinin sulh oldukları</b><br><br>Mahmiye-i [İstanbul’da] Kirmasti Mahallesi sükkânından iken bundan akdem vefât eden Abdi Çelebi b. Mehmed’in verâseti zevce-i metrûkesi Muammer bt. Abdullah ile sulbiye sagīre kızları Rukiye ve Ümmühani’ye münhasıra olduğu zâhir ve mütehakkık oldukdan sonra sagīretân-ı mezbûretânın tesviye-i emrine kıbel-i şer‘den mansûbe vasîleri olan vâlideleri mezbûre Muammer’in hâlâ zevci ve tarafından husûs-ı âti’l-beyâna vekîl olduğu mezbûrenin zâtını ma‘rifet-i şer‘iye ile ârifân olan İbrahim Çelebi b. Osman ve Halil b. Abdülgaffar nâm kimesneler şehâdetleri ile şer‘an sâbit olan Osman Çelebi b. Mehmed nâm kimesne meclis-i şer‘-i şerîfde mahmiye-i mezbûrede Ali Paşa-yı Atîk Mahallesi’nde sâkin iken vefât eden Ali Çelebi b. Mustafa’nın verâseti zevce-i metrûkesi Şerife Âişe bt. Ahmed’e ve sulbiye kebîre kızı Şerife Fâtıma’ya ve sulbî sagīr oğlu es-Seyyid Mustafa’ya münhasıra olduğu şer‘an sâbit ve zâhir oldukdan sonra mezbûre Şerife Âişe ile sagīr-i mezbûrun kıbel-i şer‘den mansûb vasîsi ve mezbûre Şerife Fâtıma’nın zevci ve tarafından husûs-ı âti’l-beyâna vekîli olduğu mezbûre Şerife Fâtıma’nın zâtını ma‘rifet-i şer‘iye ile ârifân olan el-Hâc Hüseyin b. Ramazan ve diğer el-Hâc Hüseyin b. Nasuh nâm kimesneler şehâdetleri ile şer‘an sâbit olan Şâtır Mustafa Bey b. Ahmed mahzarlarında bi’l-vekâle ikrâr ve takrîr-i kelâm edip müvekkilem mezbûre Muammer’in zevci müteveffâ-yı mezbûr Abdi Çelebi hayatında yüz yirmi esedî guruşunu müteveffâ-yı mezbûr Ali <<Çelebi’nin>> Çelebi’ye kezâlik ikrâz ve teslîm ol dahi iktirâz ve kabz ve tesellüm edip kable’l-ahz ve’l-istifâ ikisi te‘âkuben vefât edip meblağ-ı mezbûr müteveffâ-yı mezbûrun zimmetinde kalmağın hâlâ meblağ-ı mezbûru müteveffâ-yı mezbûr Ali Çelebi’nin tereke-i vâfiyesine vâzı‘u’l-yed olan verese-i mezbûreden da‘vâ ve taleb eylediğimde onlar dahi cevâblarında mûrisimiz mezbûr Ali Çelebi hayatında meblağ-ı mezbûru mezbûr Abdi Çelebi’ye kezâlik hayatında tamamen def‘ ve teslîm ol dahi ahz ü kabz etmişidi deyü def‘le mukābele eylediklerinde ben-dahi bi’l-külliye inkâr edip onlar dahi muvâcehemde isbât sadedinde olan [olup] beynimizde münâza‘ât-ı kesîre ve muhâsama-i şedîde vâkı‘a olup sulh tarafeynden olan sagīrler hakkında enfa‘ olmağın ber-vech-i muharrer meblağ-ı mezbûr da‘vâsından mezbûrân Şerife Âişe ve vasîyy-i mezbûr Şâtır Mustafa ile beynimizde yirmi beş esedî guruş üzerine akd-i musâlaha olundukda ben-dahi bi’l-vekâle sulh-i mezbûru kabûl ve bedel-i sulh olan meblağ-ı mezbûr yirmi beş guruşu mezbûrân Şerife Âişe ve vasîyy-i mezbûr Şâtır Mustafa yedlerinden tamamen ahz edip bâkī kalan doksan beş guruş da‘vâsından müteveffâ-yı mezbûr Ali Çelebi’nin veresesi olan mezbûretân Şerife Âişe ve Şerife Fâtıma’nın ve sagīr-i mezbûr es-Seyyid Mustafa’nın zimmetlerini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a [bi’t-taleb] ketb olundu.<br><br>Fi’l-yevmi’s-sâlis aşer min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Ahmed Çelebi b. Abdurrahman Efendi, Mehmed Çelebi b. Haydar, İbrahim Çelebi b. Süleyman, el-Hâc Sadi b. Polat, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o456"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>