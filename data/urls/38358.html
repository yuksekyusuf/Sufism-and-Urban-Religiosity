﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 145<br>Hüküm no: 122<br>Orijinal metin no: [24b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalafatçı esnafından Hüseyin Ağa’nın vefat eden annesi Ümmügülsüm’de olan alacağının terekesinden tahsil olunması talebi</b><br><br>Arabgirli Halil Çavuş’a teslîm<br><br>Ma‘rûz,<br><br>Mahrûse-i Galata’ya muzâfe kasaba-i Tophane’de Defterdâr Ebulfazl mahâllesinde sâkine iken bundan akdem vefât eden Ümmügülsüm Hatun bt. Mehmed b. Abdullah’ın verâseti sadrî kebîr oğulları Kalafatçı esnâfından Hüseyin Ağa ve Ali Ağa ibneyi’l-müteveffâ Mustafa b. Mehmed Arif’e ba‘de’l-inhisâr vârisân-ı mezbûrândan bâ‘isü’l-i‘lâm mezbûr Hüseyin Ağa mahfil-i şer‘iyyâtda mezbûr Hüseyin Ağa’nın li-ebeveyn er karındaşı olup tereke-i vâfiye-i müteveffât-ı mezbûreye müstakillen vaz‘-ı yedi zâhir ve mütehakkık olan mezbûr Ali Ağa muvâcehesinde vâlidemiz müteveffât-ı mezbûre Ümmügülsüm Hatun hayâtında yedimde olup bin iki yüz altmış yedi senesi Cemâziyelâhiresi’nin yirmi sekizinci günü târîhiyle müverraha ve ol târîhde askerî kassâmı bulunan sudûr-ı izâmdan semâhatlü Ahmed Şükrü Efendi hazretlerinin imzâ ve hatemini hâviye işbu bir kıt‘a idâne hücceti nâtıka olduğu üzere İstanbul’da Kumkapı dâhilinde Nişâncıpaşa-i atik mahâllesinde sâkin iken bundan [akdem] vefât eden Hatîb Mustafa Efendi’nin sulbî sagīr oğlu Mehmed Niyazi ve sulbiye sagīre kızı Hadîce’nin mallarından vâlideleri ve tesviye-i emirlerine vasiyy-i mansûbeleri gāibetü ani’l-meclis Zeyneb Hanım bt. Ahmed yedinden istidâne ve kabz ve umûruna sarfla istihlâk eylediği iki bin guruş ile meblağ-ı merkūmun iki senelik bâ-devr-i şer‘î ilzâm-ı ribhi olan altı yüz guruş ki cem‘an iki bin altı yüz guruş deynine ben ve pederim müteveffâ-yı mezbûr Mustafa Ağa’dan her birimiz tarafeynden bi’l-emr ve’l-kabûl kefâlet-i mutlakā-i sahîha-i şer‘iyye ile müte‘âkiben kefil bi’l-mâl ve zâminler olup ve her birimiz ber-vech-i muharrer âharın zimmetine kefâlet hasebiyle lâzım gelen deynimize dahi kezâlik tarafeynden bi’l-emr ve’l-kabûl kefâlet-i mutlakā-i sahîha-i şer‘iyye ile kefil ve zâmin olduğumuzdan ve pederim müteveffâ-yı mezbûr Mustafa Ağa dahi fevt oldukdan sonra nemâ-i merkūmun ancak dört yüz guruşunu vâlidemiz medyûne-i asil-i müteveffât-ı mezbûre Ümmügülsüm Hatun vasiyy-i gāibe-i mezbûreye edâ ve îfâ edip bâkīsi olan iki bin iki yüz guruşu kable’l-îfâ fevt oldukdan sonra vasiyy-i gāibe-i merkūme Zeyneb Hanım meblağ-ı bâkī-i merkūm iki bin iki yüz guruşu bi-hükmi’l-kefâle benden mutâlebe ve tamâmen ahz ü kabz edip ve hüccet-i merkūmenin kaydı dahi sicill-i mahfuzdan terkīn olunmuş idi. El-hâletü hâzihi vâlidemiz müteveffât-ı mezbûre Ümmügülsüm Hatun meblağ-ı bâkī-i mezkûr iki bin iki yüz guruşu bana kable’l-edâ ve’l-îfâ fevt olup tereke-i vâfiye-i müteveffât-ı mezbûreye karındaşım mezbûr Ali Ağa müstakillen vaz‘-ı yed etmekle suâl olunup meblağ-ı mekfûlün-bih-i bâkī-i mezkûr iki bin iki yüz guruşu vâzı‘u’l-yed olduğu tereke-i vâfiye-i [25a] müteveffât-ı mezbûreden olarak evvel emirde hâlâ ve tamâmen bana edâ ve teslîme karındaşım mezbûra tenbîh olunmak murâdımdır deyü ba‘de’d-da‘vâ ve’l-istintâk ol dahi cevâbında kazıyye minvâl-i muharrer üzere olduğunu ve mazmûn-ı hüccet-i mezkûreyi bi-tamâmihî tâyi‘an ve kat‘iyyen ikrâr u i‘tirâf etmeğin mûcebince meblağ-ı mekfûlün-bih-i bâkī-i mezkûr iki bin iki yüz guruşu tereke-i vâfiye-i müteveffât-ı mezbûreden olarak müdde‘î-i mezbûr Hüseyin Ağa’ya edâ ve teslîme karındaşı mezbûr Ali Ağa’ya tenbîh olunduğu huzûr-ı [âlîlerine i‘lâm olundu].<br><br>Fî 21 M sene [12]74.<br><br>Akif.</p>          <br><a title="Önceki sayfa" style="text-decoration:none" href="./ayrmetin.php?idno=38357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>