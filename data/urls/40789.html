﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 497<br>Hüküm no: 510<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Abdülmennan’ın karısı Ayşe’den intikal eden yarım ev hissesini Müteferrika Ali Ağa’ya iki bin sekiz yüz guruşa sattığı</b><br><br>Mahmiye-i İstanbul’da Molla Gürânî mahallesi sâkinelerinden olup bundan akdem vefât eden Âişe bt. ( ) nâm hâtunun zâhirde zevc-i metrûkü Ahmed Ağa b. Abdülmennân’dan gayrı vâris-i ma‘rûfu olmadığı ecilden terekesinin nısfı zevci merkūm Ahmed Ağa’ya ve nısf-ı âharı cânib-i beytü’l-mâla âid ve râci‘ olduğu şer‘an mütehakkık oldukdan sonra müteveffâ merkūme Âişe Hâtun’un zevc-i metrûkü merkūm Ahmed Ağa tarafından vekâlet-i âmme-i mutlaka ile vekîl olup ve âhar tevkîle me’zûne olduğu hüccet-i şer‘iyye ile sâbite olan zevce-i menkûhası Fâtıma bt. İbrahim Subaşı nâm hâtun tarafından husûs-ı âti’l-beyânı ikrâra vekîl olup vekâleti mahalle-i mezbûre sükkânından olmalarıyla merkūme Fâtıma Hâtun’un zâtını ma‘rifet-i şer‘iyye ile ârifân Ali Efendi b. Mehmed ve Dilaver Bey b. Abdülmennân şehâdetleriyle şer‘an sâbite olan Kenan Bey b. Abdullah nâm cündi meclis-i şer‘-i hatîr-i lâzimü’t-tevkīrde mahmiye-i mezbûrede bi’l-fi‘il emîn-i beytü’l-mâli’l-hâs olan mefharü’l-a‘yân sâhib-i hâze’l-kitâb es-Seyyid Mehmed Ağa b. es-Seyyid Nasrullah mahzarında bi’-vekâle tav‘an ikrâr ve i‘tirâf edip mahalle-i mezbûrede vâki‘ hudûdu beynimizde ilm-i şer‘î ile ma‘lûm dâhiliye ve hâriciye tahtânî ve fevkānî büyût-ı adîdeyi müştemil cemî‘ mülk menzil ile’l-vefât müteveffat-ı merkūme Âişe Hâtun’un mülk ve hakkı olup ba‘de vefâtihâ terekesinden olmağla nısf-ı şâyi‘i zevci mezbûr Ahmed Ağa’ya ve nısf-ı şâyi‘-i âharı beytü’l-mâle âid olduğu ecilden cemî‘ menzil-i mezbûru müvekkilem merkūme Fâtıma Hâtun vekâleten ve emîn-i mûmâ-ileyh emâneten işbu hâzır bi’l-meclis mefharü’l-a‘yân Müteferrika Ali Ağa b. eş-Şeyh İbrahim Efendi’ye iki bin sekiz yüz riyâlî guruşa tarafeynden îcâb ve kabûlü hâvî bey‘-i sahîh ile bâtten bey‘ ve teslîm edip ol dahi iştirâ ve kabûl ve tesellüm ve semen-i merkūmu tamâmen def‘ ve teslîm edip müvekkilem merkūme Fâtıma Hâtun ve emîn-i mûmâ-ileyh dahi ahz u kabz ettiklerinden sonra semen-i merkūmdan müteveffât-ı merkūmenin zevci merkūm Ahmed Ağa’ya âid olan bin dört yüz riyâlî guruşa müvekkilem merkūme Fâtıma Hâtun zevci ve müvekkili merkūm Ahmed Ağa için bi’l-vekâle ahz u kabz edip ve meblağ-ı bâkī bin dört yüz guruşu dahi emîn-i mûmâ-ileyh bi’l-emânet ahz u kabz eyledi min ba‘d müvekkilem merkūmenin müvekkili ve zevci Ahmed Ağa’ya semen-i menzil-i mezbûrdan isâbet eden bin dört yüz guruşa müte‘allik emîn-i mûmâ-ileyh üzerine bi-vechin mine’l-vücûh ve sebebin mine’l-esbâb da‘vâ ve hakkı kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb ve imlâ ve emîn-i mûmâ-ileyh yedine def‘ ve i‘tâ olundu.<br><br>Fi’l-yevmi’s-sâbi‘ min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İsmail Ağa b. Fâik, es-Seyyid Süleyman Çelebi [b.] es-Seyyid Mehmed, Ahmed Efendi b. Yahya, Ali Çavuş b. Abdullah, Mustafa Çelebi b. Hüseyin, Mehmed Çelebi b. Sâlih, Ali Bey b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40788"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40790"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b497"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o838"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>