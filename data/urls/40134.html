﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadareti Mahkemesi 80 Numaralı Sicil (H. 1057-1059/M. 1647-1649)<br>cilt: 15,&nbsp;sayfa: 147<br>Hüküm no: 148<br>Orijinal metin no: [35a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdülbâki Beşe’nin alacak davasında Mustafa Paşa’nın kethüdası Mehmed Ağa b. Receb ile sulh olduğu</b><br><br>Vilâyet-i Rumeli’nde bi’l-fi‘l Vahrı? serdârı olan Abdülbâkī Beşe b. Cafer meclis-i şer‘-i hatîrde, sâbıkan Vahrı? muhafazasında olan Mustafa Paşa’nın kethüdâları olan Mehmed Ağa b. Receb tarafından ikrâr-ı âti’l-beyânı tasdîka vekîl olup vekâleti bi mâ hüve nehcü’s-sübût şer‘an sâbite olan İbrahim Bey b. Abdullah mahzarında Vahrı? muhafazasında iken müvekkilim merkūm Mehmed Ağa kethüdâları olmağla beni ahz ve habs edip nâ-hak yedimden iki yüz riyâlî kuruşum ahz u kabz eylemişdi. Hâlâ merkūm Mehmed Ağa’ya zafer bulmağla, meblağ-ı mezbûru müvekkil-i mezbûrdan taleb ve da‘vâ eylediğimde ol dahi inkâr etmekle beynimizde münâza‘ât-ı kesîre vâkı‘a oldu. El-hâletü [hâzihî] muslihûn tavassut edip meblağ-ı mezbûr da‘vâsından beni merkūm Mehmed Ağa ile an-inkâr altı bin fıddî râyic fi’l-vakt akçe üzerine ve meclis-i akidde müşârun-ileyh bir mutallâ tülbent üzerine sulh eylediklerinde, ben dahi sulh-ı mezbûru kabûl ve bedel-i sulh olan meblağ-ı mezbûr altı bin akçeyi ve mârrü’z-zikr tülbenti meclis-i sulhda merkūm Mehmed Ağa yedinden ahz u kabz edip da‘vâ-yı mezbûra müte‘allika âmme-i da‘vâdan müvekkil-i müşârun-ileyhin zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim dedikde, mukırr-ı mezbûru ikrâr-ı meşrûhunda vekîl-i merkūm vicâhen tasdîk ve şifâhen tahkīk edicek, mâ hüve’l-vâki‘ bi’t-taleb ketb olundu. Hurrire fi’l-yevmi’l-hâmis aşer min şehri Rebî‘ilâhir li sene tis‘a ve hamsîn ve elf.<br><br><br>Şuhûdü’l-hâl: Mustafa Çavuş b. Abdullah, Ahmed Bey b. Bali, el-Hâc Halil b. Mahmud, Süleyman Bey b. Şaban, Hüseyin b. Sefer, İsa Çelebi b. Ahmed, Yahya Bey [b.] Zekeriya.</p>          <br><a title="Önceki sayfa" style="text-decoration:none" href="./ayrmetin.php?idno=40133"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40135"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm080&bsm=rsm080b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm080&bsm=rsm080o299"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>