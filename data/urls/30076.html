﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 181<br>Hüküm no: 141<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki arabacılar esnafının sefere çıkan ordu için kırk adet sirem arabasını tedârik ederek arabacıbaşı tayin olunan Küçük Ali Usta vâsıtasıyla teslimini taahhüt ettikleri</b><br><br>Âsitâne-i aliyye’de vâki‘ koçu ve sirem arabacıları esnâfının kethudâları Musa Ağa b. Mehmed ve yiğitbaşıları İsmail b. Mehmed ve el-Hâc Mehmed b. Abdullah ve Ahmed b. Hüseyin ve el-Hâc Ahmed b. Mehmed ve Süleyman b. Veliyüddin ve Salih b. Mustafa ve İsmail b. el-Hâc Nebih ve Süleyman b. Mehmed ve Osman b. Ahmed ve es-Seyyid Osman b. İbrahim ve Osman b. Abdullah ve Süleyman b. Abdullah ve sâir mazbûtü’l-esâmî arabacı ustaları meclis-i şer‘-i hatîr-i lâzımü’t-tevkīrde izzetlü sekbânbaşı ağa kulları tarafından Yazıcı Mustafa ve zikri âtî husûs için ordu-yı hümâyûn cânibinden bâ-emr-i âlî mübâşir ta‘yîn buyrulan Dergâh-ı âlî gediklilerinden Zâim Nazif [b.] Mustafa Ağa kulları hazır oldukları hâlde umûr-ı seferiyede istihdâm olunmak için ber-mûceb-i emr-i âlîşân esnâf-ı mezkûreden matlûb olan kırk aded sirem arabalarını cem‘ ve tedârük ve esnâf-ı mezkûrenin ta‘ahhüd ve birbirlerine kefâletlerini müş‘ir bundan akdem dergâh-ı bülend-eyvâna i‘lâm olunmuşidi el-hâletü hâzihî esnâf-ı mezkûre ta‘ahhüdleri üzere ber-minvâl-i muharrer matlûb olan ol mikdâr sirem arabasının yirmi adedini tüvânâ bargir ile Âsitâne-i aliyye’den cem‘ ve tedârüklerini ba‘de’l-ihbâr içlerinden mu‘temed ve muhtârları olan işbu hazır bi’l-meclis Küçük Ali Usta b. İbrahim’i cümle ittifâkıyla arabacıbaşı ta‘yîn ve zikrolunan yirmi aded sirem arabalarını tekmîl kendiye teslîm ol dahi kabzını ikrâr ve mâ‘adâ [49b] on yedi adedi Edirne’de ve üç adedi ordu-yı hümâyûnda mevcûd olup ber-mûceb-i emr-i âlîşân matlûb olduğu vech üzere cem‘an kırk aded sirem arabaları tekmîlen taraf-ı Devlet-i Aliyye’den ta‘yîn buyrulan arabacıbaşı ağaya mübâşir-i mûmâ-ileyh ma‘rifetiyle ordu-yı hümâyûn-ı nusret-makrûnda mevcûd bulunmak üzere serî‘an ve âcilen teslîme hâzır-ı merkūm Küçük Ali Usta ta‘ahhüd ve tekeffül ve mezbûra dahi bi’l-cümle altmış dokuz nefer esnâfı tekeffül ve cümlesine kethudâları kefîl olmağla ber-minvâl-i [muharrer] kefâletleri tescîl olunup ol vechile mübâşir-i mûmâ-ileyh kulları itmâm-ı hizmet-i me’mûresiyle ircâ‘ ve serî‘an irsâl olunmağın mâ-vaka‘a bi’t-taleb ketb olundu.<br><br>Fî 11 min-Zilhicce sene 1184.<br><br>Şuhûdu’l-hâl: Kethudâ-yı Muhzırân Mehmed Ağa b. Ahmed, Muhzır Molla İsmail b. Ali, Süleyman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=30075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>