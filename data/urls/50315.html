﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 308<br>Hüküm no: 632<br>Orijinal metin no: [75b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kölelerin, efendileri Zaim Ömer Ağa b. Abdülmennân’ın parasını çaldığı</b><br><br>Fahrü’l-akrân Ömer Ağa b. Abdülmennân ez-za‘îm meclis-i şer‘-i şerîfe işbu hizmetkârı olan Hızır b. Eynehan nâm kimesneyi ihzâr ve takrîr-i da‘vâ edip bundan akdem üç günde mezbûr Hızır ile Piyâle ve Pervâne nâm gulâmım sepetimi bozup on altun ve yüz elli nakid akçem alıp gāib olmuşlar idi hâliyâ mezbûr Hızır’ı işbu Ali b. Nasûh ile yolda musâhabet eder iken bulduk keyfiyyet-i hâl tefahhus olunmasın taleb ederim dedikde gıbbe’s-suâl mezbûr Hızır ikrâr edip Piyâle ve İskender ve Şaban ve İbrahim nâm kimesneler bizi idlâl edip ayartmışlar idi biz dahi müşârün-ileyh Efendinin kullarından Piyâle ile sepeti bozup on filori ile yüz elli akçe almış idik meblağ-ı merkūmu ol zamânda yine mezbûr efendimiz almış idi ve mezkûr Piyâle ile Üsküdar kurbunda Karaca Ahmed Tekyesi’nde bu gece buluşmağa kavl etmiş idik dedikde vâki‘ hâl alâ mâ cerâ bi’t-taleb ketb olundu. Fî 21 Rebî‘ilevvel sene 988.<br><br><br>Şuhûdü’l-hâl: Ali b. Behrâm, Mehmed b. Ahmed, Sâlih Bey b. Mahmud, Mevlânâ Cafer b. Mehmed, Rıdvân b. el-Hâc Haydar ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=50314"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50316"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>