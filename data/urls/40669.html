﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 397<br>Hüküm no: 390<br>Orijinal metin no: [55b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Parsam ve Meryem’in ölen babaları Haçador’dan kendilerine intikal eden arsa hisselerini anneleri Hanım bt. Minas’a sattıkları</b><br><br>Mahmiye-i İstanbul’da Muhsine Hâtun mahallesi sükkânından iken bundan akdem hâlik olan Haçador v. ( ) nâm zimmînin verâseti zevce-i metrûkesi Hanım bt. Minas nâm Ermeniye’ye ve sulbî kebîr oğlu Parsam ve sulbiye kebîre kızları Meryem ve Marta nâm Ermeniyelere münhasıra olup ve tereke-i hâlik-i mezbûr otuz iki sehimden i‘tibâr olunup sihâm-ı mezbûreden dördü zevcesi merkūmeye ve on dört sehmi oğlu merkūm Parsam’a ve yedişer sehmi kızları merkūmetân Meryem ve Marta’dan herbirine isâbet eylediği şer‘an mütehakkık oldukdan sonra hâlik-i mezbûrun kızı merkūme Meryem’in zevci ve bey‘-i âti’l-beyânı ikrâra vekîli olup vekâleti mahalle-i mezbûreden Kirkor v. Vahid ve Aknek v. Avasor nâm Ermeniler şehâdetleri ile sâbite olan Haçador v. ( ) nâm Ermeni vekâleten ve âhar kızı mezbûre Marta’nın zevci ve vekîli olup ve şâhidân-ı mezbûrân şehâdetleri ile şer‘an vekâleti sâbite olan Haçador v. Mardros nâm Ermeni dahi vekâleten meclis-i şer‘-i hatîr-i lâzimü’t-tevkīrde hâlik-i mezbûrun zevcesi merkūme Hanım mahzarında herbiri tav‘an ikrâr ve i‘tirâf edip mahalle-i mezbûrede vâki‘ olup bir tarafdan Çilingir Avas v. Haçador nâm Ermeni mülküne ve bir tarafdan Şirin v. ( ) nâm Ermeni mülküne ve iki tarafdan tarîk-ı hâssa müntehî olan mülk menzilin cüdrân-ı erba‘ası ve sâir ebniyesi merkūme Hânım’ın mülkü olup ve arsası hâlik-i mezbûrun mülk ve hakkı olup ba‘de helâkihî terekesinden olmağla minval-i meşrûh üzere arsa-i mezbûrenin otuz iki sehimden dört sehmi zevcesi merkūmeye ve on dört sehm oğlu merkūm Berbam’a ve yedişer sehmi kızları müvekkilelerimiz merkūmetân Meryem ve Marya’ya (Marta’ya) isâbet etmekle hâlâ müvekkilelerimiz merkūmetân Meryem ve Marta arsa-i menzil-i mezbûrda olan yedişer sehm hisse-i şâyi‘ayı anaları merkūme Hanım’a dört bin dört yüz kırk râyic [fi’l]-vakt akçeye bâtten bey‘ ve teslîm ol dahi iştirâ ve tesellüm edip semen-i merkūm dört bin dört yüz akçeden herbiri iki bin iki yüz yirmi akçe hissesini tamâmen ahz u kabz eyledi min ba‘d müvekkilelerimiz merkūmetânın arsa-i menzil-i mezbûrdan hisse-i meşrûhaları merkūme Hanım’ın mülk-i müşterâsıdır keyfemâ teşâ ve tahtâr mutasarrıfe olunsun dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mehmed b. Abdullah, Ali b. Abdullah, Mehmed b. el-Hâc Hüseyin, es-Seyyid Mehmed b. es-Seyyid Hasan ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40668"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40670"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b397"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o857"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>