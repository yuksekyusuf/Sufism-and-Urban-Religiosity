﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 230<br>Hüküm no: 184<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Demirtaş mahallesinden İbrahim Beşe b. Murad’ın başka bir yere gitmesi üzerin Mehmet b. Ali ile karı-koca hayatı yaşayan karısı Sâliha bt. Mustafa’nın durumu</b><br><br>Mahmiye-i İstanbul’da Demirtaş mahallesinde sâkin işbu bâ‘isü’l-kitâb İbrahim Beşe b. Murad nâm kimesne mahfil-i kazâda Mehmed b. Ali ile zevcesi Sâliha bt. Mustafa mahzarlarında üzerlerine da‘vâ ve takrîr-i kelâm edip merkūme Sâliha târih-i kitâbdan sekiz sene mukaddem sekiz yüz akçe mehr-i mü’eccel üzere nefsini bana tezvîc ben dahi tezevvüc ve kabûl edip taht-ı nikâhımda iken ben âhar diyâra gitmekle merkūm Mehmed ile hâlâ zevciyet üzere mu‘âşeret ederler suâl olunmak matlûbumdur dedikde gıbbe’s-suâl merkūm Mehmed cevâbında mezbûre Sâliha târih-i kitâbdan iki ay mukaddem şâhideyn huzûrunda sekiz yüz akçe mehr-i mü’eccel üzerine nefsini bana tezvîc edip ben dahi tezevvüc ve kabûl etmekle zevce-i gayr-ı medhûlün-bihâm olmuşdur müdde‘î-i merkūm İbrahim Beşe’nin zevcesi olup el-ân zevciyet beynlerinde kāime olduğu ma‘lûmum değildir deyü inkâr edicek müdde‘î-i mezbûr İbrahim Beşe’den müdde‘âsını mübeyyin beyyine taleb olundukda udûl-i Müslimînden olup mahalle-i mezbûre sükkânından Ali Beşe b. Mehmed er-râcil ve Mismârcı Süleyman b. Said nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûre Sâliha târih-i kitâbdan sekiz sene mukaddem mezbûr İbrahim Beşe’ye sekiz yüz akçe mehr-i mü’eccel üzerine nefsini biz[im] huzûrumuzda tezvîc edip ol dahi tezevvüc ve kabûl eyledi idi, biz bu husûsa şâhidleriz şehâdet dahi ederiz deyü her biri edâ-yı şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra mezbûre Sâliha’yı bir tarîk ile târih-i kitâb gelince tatlîk etmediğine mezbûr İbrahim Beşe’ye yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mûcebince ba‘de’l-hüküm mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Şa‘bâni’l-mu‘azzam li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=25070"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25072"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1044"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>