﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 278<br>Hüküm no: 291<br>Orijinal metin no: [56b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Acemzâde Ali Bey uhdesindeki Haremeyn evkafının hukuk-ı rüsumunun üç yıllığına bin akçe ziyade veren İbrahim Çavuş b. Mustafa’ya deruhde edildiği</b><br><br>Sâbıkā Rumeli beylerbeyisi olup hâlâ atebe-i aliyye-i sultâniyyede baş defterdâr makāmında kāim olan emîrü’l-ümerâi’l-kirâm kebîrü’l-küberâi’l-fihâm sâhibü’l-izz ve’l-ikbâl sâhibü zeyli’d-devleti ve’l-iclâl câmi‘u vücûhi’l-emvâl âmirü’l-hazâin-i bi-ahseni’l-a‘mâl zü’l-kadri’l-bâzih ve’ş-şerefi’ş-şâmih Mehmed Paşa hazretlerinin kethüdâsı ve cânib-i şerîflerinden husûs-ı âtîye sâbitü’l-vekâle vekîli olan kıdvetü’l-a‘yân Ahmed Ağa b. Süleyman mahfil-i şer‘-i hatîr-i lâzımü’t-tevkīrde dergâh-ı âlî çavuşlarından bâ‘isü’l-kitâb fahrü’l-cüyûş İbrahim Çavuş b. Mustafa mahzarında takrîr-i kelâm edip Haremeyn-i muhteremeyn şerrefehümallâhi te‘âlâ evkāfının perâkende re‘âyâsı keferesinin cizye ve ispence ve beytü’l-mâl ve resm-i arûsâne ve cürm-i cinâyet ve sâir hukūk-ı rüsûmu cânib-i mîrîden ber vech-i maktû‘ verilegelmeğin bundan akdem bir tahvîli on yük yirmi bin akçeye Acemzâde Ali Bey nâm kimesne uhdesinde iken çavuş-ı mezbûr dört yük seksen bin akçe ziyâde edip on beş yük akçeye iltizâm etmeye râğıb oldukda mezbûr Acemzâde ziyâde-i merkūmeyi kabûl edip ba‘dehû çavuş-ı mezbûr bir yük akçe dahi ziyâde edicek mezbûr Ali Bey kabûl etmeyüp husûs-ı mezbûr cânib-i vakfa mîrîye min-külli’l-vücûh nâfi‘ olmağın müvekkilim paşa-yı müşârun-ileyh zikr olunan perâkende keferenin bin otuz dört senesine mahsûb olmak üzere cizye ve ispence ve beytü’l-mâl ve resm-i arûsâne ve cürm-i cinâyet ve sâir hukūk ve rüsûmu târih-i kitâbdan üç yıl tamâmına varınca on altı yük akçeye merkūm İbrahim Çavuş’a deruhde edip ol dahi ber vech-i meşrûh kabûl eyledi dedikde gıbbe’t-tasdîk mahmiye-i Kostantıniyye’de Sultan Bâyezid Hân Câmi‘i şerîfi kurbünde sâkin Mehmed b. Abdullah ez-Za‘îm ve eski odalar başında sâkin korucu Eyüb b. Yakub ve Karagümrük’de sâkin el-Hâc Hamza b. Abdullah nâm yeniçeri ve Balat Câmi‘i kurbünde sâkin Osman b. Mehmed nâm yeniçeri hâzırûn olup zikr olunan on altı yük akçeye emr ve kabûlü hâviye kefâletle ale’s-seviyye kefîl olduk deyü i‘tirâf eylediklerinde gıbbe’t-tasdîk ve’t-taleb mâ vaka‘a ketb ve imlâ olundu.<br><br>Hurrire fî-evâsıtı şehri Zilhicceti’l-harâm li-sene selâse ve selâsîn ve elf.<br><br>Şuhûdü’l-hâl: Zahrü’l-cüyûş Mustafa Çavuş b. Abdülmennân, zahrü’l-akrân Ahmed Ağa b. Receb el-mütevelli es-Sultânî, el-Hâc Mahmud b. İsa el-muhzır, İskender Bey b. Şaban ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>