﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 361<br>Hüküm no: 440<br>Orijinal metin no: [90a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun tarafından Asiye bt. Ahmed’e geçersiz satışla satılan evin iadesi</b><br><br>Mahmiye-i İstanbul’da Gül Câmi‘-i şerîfi mahallesi sâkinelerinden bâ‘isetü hâze’l-kitâb Fâtıma Hatun bt. Mahmud meclis-i şer‘-i hatîr-i lâzımü’t-tevkīrde yine mahalle-i mezbûre sâkinelerinden olup zâtı zeyl-i kitâbda mastûrü’l-ism Müslimîn ta‘rîfleriyle mu‘arrefe olan Asiye bt. Ahmed nâm hatun mahzarında üzerine da‘vâ ve takrîr-i kelâm edip mahalle-i mezbûrede vâki‘ iki tarafdan mezbûre Asiye Hatun mülkü menzil ve bir tarafdan mahalle-i mezbûre müezzinine meşrûta vakf menzil ve bir tarafdan tarîk-ı hâs ile mahdûd fevkānî iki bâb oda ve bir mikdâr havlu ve kenîfi müştemil mülk menzilimi bin yüz kırk üç senesi Zilka‘deti’ş-şerîfesi’nin yirmi ikinci günü beni olunca [olunca beni] içinden ihrâc etmemek şartıyla elli üç guruşa mezbûre Asiye Hatun’a bey‘ ve kabz-ı semen edip yedine hüccet vermişidim. Hâlâ şart-ı mezkûr ile bey‘-ı mezbûrun fesâdına binâen semen-i mezbûru kendiye red ve menzil-i mezbûru geri bana teslîme tenbîh olunmak murâdımdır dedikde gıbbe’s-suâl mezbûre Asiye Hatun cevâbında fi’l-hakīka târih-i mezbûrda bey‘-ı mezbûr ber-vech-i meşrûh şartla olduğunu ikrâr ve i‘tirâf etmeğin alâ-mûceb-i i‘tirâfihî bey‘-ı mezbûr şarta mukārin olmağla bey‘-ı mezbûrun fesâdıyla ba‘de’l-hükm semen-i mezbûru kabz ve menzil-i merkūmu müdde‘iye-i mezbûre Fâtıma Hatun’a red ve teslîme mezbûre Asiye Hatun’a tenbîh birle mâ-vaka‘a bi’t-taleb ketb olundu.<br><br>Fî 13 Muharrem sene [1]144.<br><br>Şuhûdü’l-hâl: Mehmed Çelebi b. Abdullah, Kādızâde İbrahim b. Mustafa, Ahmed b. el-Hâc Hasan, Salih Çelebi b. Süleyman, Abdullah Çelebi b. Mustafa, diğer Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6193"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6195"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b361"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o383"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>