﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 213<br>Hüküm no: 195<br>Orijinal metin no: [91-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samatya’da Yusuf ve Halil’in tasarrufunda olan değirmen ile Hacı Faik Camii ve Hacı Mehmed Çeşmesi’nin yapılabilmesi için öncelikle yıkılan kale duvarının tamir olunması</b><br><br>Samatya’dan değirmen<br><br>Ma‘rûz,<br><br>Arzuhâlde mezkûr Yusuf Efendi ve el-Hâc Halil nâm kimesneler tasarruflarında olup Samatya hâricinde kal‘a cidârı ittisâlinde vâki‘ dört horos değirmenin müstecirleri arzuhâl eden es-Seyyid Ömer ve Memiş ve Ovannes meclis-i şer‘-i şerîfe gelip cidâr-ı kal‘a zelzeleden münhedim oldukda zikr olunan değirmen ile kurbünde vâki‘ Hacı Faik Câmi‘-i şerîfi ve Arpacı el-Hâc Mehmed Vakfı Çeşmeyi ve bir attâr ve bir bakkāl dükkânını ve Silivri kapısı’ndan gelen kebîr lağımı tahrîb ve enkāzı işgāl etdikde mutasarrıfları mezbûrân cidâr-ı kal‘a binâ olunmadıkça değirmenimiz yapılmaz deyü binâdan ibâ etmeleriyle kapandan hissemize isâbet eden hıntayı hıfza bir âhar mahâllimiz olmamağla telef olup bâ‘is-i hasâretimiz olur deyü inhâlarına binâen mahâll-i mezkûr ahâlîsinden hâzirûn bi’l-meclis olan Müslimînden istihbâr olundukda fi’l-vâki‘ mezkûr değirmen ve dükkânlar ile malımızdan i‘ânet ile binâsını murâd etdiğimiz câmi‘-i şerîf ve çeşmenin yapılması mümkün olmayıp cidâr-ı kal‘anın binâsına mevkūf olduğunu ihbâr ve cidâr-ı kal‘anın mukaddemce binâ buyrulmasını istirhâm ve istid‘â etmeleriyle fi’l-hakīka ol havâlîde rahne-yâb olan cidârân-ı kal‘adan bundan binâsı mühim mahâl olmamağla ol mahâlde olan ibâdullaha şefkaten ve evkāf-ı şerîfeye hürmeten binâsına mübâderet etmek üzere binâ emîni kullarına fermân-ı âlîleri sudûru ile nâil-i ecr ve sevâb olacak emr-i hayr ve savâb olduğu huzûr-ı âlîlerine i‘lâm olundu.<br><br>Fî 28 Muharrem sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29485"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29487"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>