﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 396<br>Hüküm no: 429<br>Orijinal metin no: [61a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Efendi’nin cariyesi Havva’nın hür olduğunu ispat ettiği</b><br><br>Ma‘rûz<br><br>Sâbıkā rıkkiyetini mu‘terife ve ber-vech-i âtî da‘vâya kıbel-i şer‘den me’zûne olan uzun boylu, elâ gözlü Havva nâm-ı diğer Mahbube nâm mühtediye meclis-i şer‘de kendüye rakīka olmak üzere vâzı‘u’l-yed olan sâhib-i arzuhâl Abdullah Efendi mahzarında ben Mora cezîresinde vâki‘ Anabolu kasabası mahallâtından Hünkâr Câmi‘-i şerîfi mahallesinde mütemekkin ehl-i zimmet re‘âyâlarından Terzi Yorgaki v. Petro nâm zimmînin firâşından hâsıla ve zevcesi Kostine bt. Yani nâm Nasrâniyeden mütevellide olup ben ber-vech-i muharrer hürre iken mezbûr Abdullah Efendi bana Gürciye cinsinden rakīkası olmak üzere vaz‘-ı yed eder suâl olunup kasr-ı yedine tenbîh ve sebîlim tahliye olunmak matlûbumdur deyü da‘vâ eyledikde merkūm Abdullah Efendi cevâbında mevsûfe-i mezbûreyi gāibân ani’l-meclis Edirneli el-Hâc Ebubekir oğlu Memiş Beşe nâm kimesne ile zevcesi Fâtıma nâm hatundan Gürciyyetü’l-asl rakīkaları olmak üzere üç yüz kırk beş guruş semen-i medfû‘ ve makbûza iştirâ ve tesellüm etmekle câriyeyi müşterâsı olmak üzere vaz‘-ı yedini ikrâr mâ‘adâyı inkâr etmeğin mevsûfe-i mezbûre ber-vech-i muharrer müdde‘âsını aslında Anabolu ahâlîsinden olup lede’t-tezkiye adâletleri zâhir olan es-Seyyid el-Hâc Hüseyin b. es-Seyyid Ahmed ve Hüseyin b. Ahmed ve Mustafa Odabaşı b. Ali ve Molla Mehmed b. Hacı Ahmed ve Mustafa b. Hüseyin şehâdetleriyle merkūm Abdullah Efendi muvâcehesinde vech-i şer‘î üzere isbât etmeğin mûcebince mevsûfe-i mezbûre Havva nâm-ı diğer Mahbube’nin hürriyetine ba‘de’l-hükm merkūm Abdullah Efendi’nin kasr-ı yedine tenbîh ve sebîli tahliye olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 6 min-Zilhicceti’ş-şerîfe sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>