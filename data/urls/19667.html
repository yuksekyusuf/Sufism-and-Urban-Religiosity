﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 108<br>Hüküm no: 102<br>Orijinal metin no: [25b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Aleksi v. Koroya’nın kefaletten kaynaklanan borcunu Mehmed b. Mahmud’a ödediği</b><br><br>Mahmiye-i Galata hâricinde Kasım Paşa câmi‘i şerîfi mahallesi sâkinlerinden olup Donanma-yı hümâyûn seferinde Akdeniz’de bundan akdem vefât eden merhûm el-Hâc Mehmed b. Mahmud’un sulbî sagīr oğlu Mustafa’ya vasiyy-i muhtâr olup vesâyet-i nehc-i şer‘î üzre sâbite olan fahrü’r-rüesâi’l-hâssa İbrahim Bey b. Mustafa nâm kimesne mahfil-i kazâda mahmiye-i mezbûre dâhilinde vâki‘ Karaköy demekle ma‘rûfe mahalle sâkinlerinden Aleksi v. Koroya nâm zimmî mahzarında vesâyeten takrîr-i da‘vâ edip merhûm-ı mezbûrun deyn-i şer‘îden Dimitri v. Kostantin nâm zimmînin zimmetinde elli bir sikke altın hakkına merkūm Aleksi îcâb ve kabûlü hâvî kefâletle kefîl-bi’l-mâl olmağla meblağ-ı mezbûrun yirmi sikke altın merhûm-ı mezbûr el-Hâc Mehmed hâl-i hayâtında mesfûr Aleksi’den ahz u kabz edip bâkī otuz bir sikke altın kalmış idi. Hâlen vesâyetim hasebiyle otuz bir sikke altını taleb ederim dedikde gıbbe’s-suâl mezbûr Aleksi bi’l-muvâcehe cevâbında fi’l-vâki‘ meblağ-ı mezbûr elli bir sikke altına vech-i meşrûh üzre kefîl oldum lâkin meblağ-ı mesfûr elli bir sikke altını mezbûr el-Hâc Mehmed’e hâl-i hayâtında bi’t-tamâm edâ eyledim deyip vasiyy-i mezbûr İbrahim Çelebi vech-i meşrûh üzre edâyı münkir oldukda mezkûr Aleksi’den sıdk-ı makāline beyyine taleb olundukda udûl-i müslimîn ve ahrâr-ı muvahhidînden Mustafa b. Ali ve el-Hâc Rıdvan b. Abdullah nâm kimesneler li ecli’ş-şehâde mahfil-i kazâya hâzırân olup gıbbe’l-istişhâdi’ş-şer‘î edâ-i şehâdet-i şer‘iyye edip fi’l-vâki‘ merhûm-ı mezbûr el-Hâc Mehmed hâl-i hayâtında ve kemâl-i akl ve sıhhatinde Donanma-yı hümâyûn seferinde gittiği zamânda merkūm ....? mezbûr Aleksi vech-i meşrûh üzre kefîl olduğu meblağ-ı mezbûr elli bir sikke altını bi’t-tamâm bana edâ ve teslîm eyledi zimmetinde bir akçe ve bir habbe hakkım kalmadı diye ikrâr-ı sahîh-i şer‘î eyledi bu husûsa şâhidleriz şehâdet dahi ederiz deyip edâ-i şehâdet-i şer‘iyye eylediklerinde ba‘de’l-kabûl şehâdetleri hayyiz-i kabûlde vâkı‘a olmağın mûcebiyle hükm olundu mâ vaka‘a gıbbe’t-taleb ketb olundu. Cerâ fi’t-târihi’l-mezbûr.<br><br><br>Şuhûdü’l-hâl: Şükrullah Efendi b. İbrahim, Abdülkerim Efendi b. Mehmed, Ali b. Mustafa, Mehmed b. Mustafa, Mehmed b. Yusuf el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o256"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>