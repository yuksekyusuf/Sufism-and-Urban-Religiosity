﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 227<br>Hüküm no: 142<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa b. Mehmed’den intikal eden evin Hacı Yakub Ağa vakfına satıldıktan sonra mütevellî Hasan Ağa’nın yaptırdığı binadan hisse taleb eden hanımı Hatice bt. Abdullah’ın talebinin reddedildiği</b><br><br>Mahmiye-i İstanbul’da Esirci Kemâl mahallesinde sâkin iken bundan akdem vefât eden Mahmud Ağa b. Mehmed’in verâseti zevce-i metrûkesi Hatice bt. Abdullah ile sulbî kebîr oğlu Ahmed ve sulbiye-i kebîre kızları Fâtıma ve Ayşe ve Râbia ve Emine’ye münhasıra olduğu şer‘an zâhir ve müte‘ayyen oldukdan sonra mezbûre Ayşe tarafından husûs-ı âti’l-beyâna vekîl olduğu mezbûrenin zâtını ma‘rifet-i şer‘iye ile ârifân Mehmed Çelebi b. Ali ve Ali b. Mahmud nâm kimesneler şehâdetleriyle şer‘an sâbit olan Ali Çelebi b. Murtaza meclis-i şer‘-i şerîf-i enverde merhûm el-Hâc Yakub vakfına bi’l-fi‘il mütevellî olan Hasan Ağa b. Abdullah hazır olduğu hâlde el-Hâc Hüseyin Ağa b. Ali mahzarında bi’l-vekâle üzerine da‘vâ ve takrîr-i kelâm edip mahalle-i mezbûrede vâki‘ bir tarafdan Çadırcı Ahmed vakfı ve iki tarafdan vakf-ı mezbûr odaları ve bir tarafdan tarîk-i âm ile mahdûd hâriciye ve dâhiliyede fevkānî iki bâb oda ve iki bâb taş oda ve bir kârgir mahzen ve bir köşk ve bahçe ve kenîf ve havluyu müştemil menzilin ebniye ve arsası vakf-ı mezbûrdan icâre-i mu‘accele ve beher mâh elli akçe ücret-i müeccele ile müteveffâ-yı mezbûr Mahmud Ağa’nın zevcesi mezbûre Hatice ile hîn-i vefâtına değin ale’l-iştirâki’s-seviy taht-ı tasarruflarında olup ba‘de’l-vefât mezbûr Mahmud Ağa’nın nısf hissesi evlâdı mezbûrûna intikāl-i âdî ile intikāl etdiğinden sonra mezbûrûn Ahmed ve Emine ve Râbia bilâ-veled fevt [46a] olmağla menzil-i mezbûrun on sehimden i‘tibârıyla hisseleri olan üç sehim-i şâyi‘i taraf-ı vakfa âid olmağla mezbûre Hatice Hatun zikrolunan üç sehim-i şâyi‘i dahi ba‘de’l-müzâyede mu‘accele-i misliyesi ile mütevellî-i mezbûrdan istîcâr ve kabûl etmekle menzil-i mezbûrun sekiz sehimi mezbûre Hatice’nin ve birer sehimi müvekkilem mezbûre ile karındaşı mezbûre Fâtıma’nın taht-ı tasarrufunda olmağla târih-i kitâbdan on sene mukaddem mezbûrât Hatice ve Ayşe ve Fâtıma menzil-i mezbûru sûk-ı sultânîde ba‘de’l-müzâyede bedel-i misli olan sekiz yüz altmış guruş mukābelesinde bi-safkatin vâhidetin kezâlik mütevellî-i mezbûrun izn ve ma‘rifetiyle arsa ve binâsı vakf olmak üzere mezbûr el-Hâc Hüseyin Ağa’ya ferâğ ve tefvîz mezbûr el-Hâc Hüseyin Ağa dahi tefevvüz ve kabûl etmişidi. Lâkin müteveffâ-yı mezbûr Mahmud Ağa hayatında menzil-i merkūmda olan mârrü’z-zikr mahzen ve iki taş oda ve bir köşkü kendi mâlıyla nefsi’çün mülkü olmak üzere binâ ve ihdâs etmişidi. Hâlâ zikrolunan mahzen ve taş oda ve köşkün binâsından müvekkilemin hisse-i şâyi‘asını mülkiyet üzere mezbûr el-Hâc Hüseyin Ağa’dan bi’l-vekâle taleb ederim suâl olunsun dedikde vekîl-i mezbûrun takrîr-i meşrûhu üzere hîn-i ferâğda müvekkilesi mezbûre Ayşe zikrolunan mahzen ve taş oda ve köşkün ebniyesi vakf-ı mezbûrdan olmak üzere ber-vech-i muharrer ikrâr u i‘tirâf ve mezbûr el-Hâc Hüseyin Ağa’ya ferâğ ve tefvîz etmekle hâlâ mülkiyet da‘vâsı tenâkus olup meşrû‘â olmamağla mezbûr el-Hâc Hüseyin Ağa’ya suâl dahi tevcîh etmeyip vekîl-i mezbûr bî-vech mu‘ârazadan men‘ birle mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam sene 1107<br><br>Şuhûdü’l-hâl: Sâbıkā Selanik kadısı olan umdetü’l-mevâlî Seyfizâde Efendi, Mustafa Efendi b. Mehmed, Mustafa b. Şaban, el-Hâc Mehmed Efendi b. ( ), İbrahim Çelebi b. Ahmed, Receb b. Süleyman, Ali b. Bali, Ahmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28557"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28559"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o870"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>