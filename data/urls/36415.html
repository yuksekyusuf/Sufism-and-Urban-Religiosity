﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 440<br>Hüküm no: 490<br>Orijinal metin no: [199-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nizamiye hizmetinde iken silah altına alınan memur ve ketebenin memuriyet ve maaşlarının Harbiye Nezaretince tanzimi</b><br><br>Sadâret’den<br><br>19<br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir,<br><br>Hizmet-i nizâmiyeye dâhil olan bâ-sınıf ihtiyât ve redifde iken silâh altına alınan me’mûrîn ve ketebenin me’mûriyet ve maâşlarına dâir Harbiye Nezâret-i Celîlesince tanzîm ve Şûrâ-yı Devlet ve Meclis-i Vükelâca ta‘dîl olunup mer‘iyyet-i ahkâmına bi’l-istîzân irâde-i seniyye-i cenâb-ı pâdişâhî şeref-müte‘allik buyrulan mevâdd-ı nizâmiyenin sûret-i matbû‘ası leffen isrâ ve devâir-i sâireye de teblîgāt icrâ edilmiş olmağla îfâ-yı muktezâsı bâbında emr u irâde hazret-i men-lehu’l-emrindir.<br><br>Fî 14 Rebî‘ülevvel sene 328 ve fî 13 Mart sene 1326.<br><br>Sadrıa‘zam<br><br>Hakkı<br><br>[200] Me’mûrîn ve ketebeden hizmet-i askeriyeye alınacaklar hakkında olunacak mu‘âmeleye dâir mevâdd-ı nizâmiye sûretidir.<br><br>Birinci madde: Vezâif-i müstakille veyâ müştereke ashâbından olsun bi’l-umûm me’mûrîn ve ketebeden hizmet-i muvazzafa-i nizâmiyeye dâhil olanlar me’mûriyetlerinden infikâkleri târihinden i‘tibâren ma‘zûl ad olunacaklar ve hitâm-ı müddet-i askeriyelerinde me’mûriyet-i sâbıkalalarına mu‘âdil olarak ilk açılacak me’mûriyetlere sâirlerine tercîhen ta‘yîn edileceklerdir.<br><br>İkinci madde: Bi’l-umûm me’mûrîn ve ketebeden ihtiyât veyâ redif veyâhûd müstahfızlıkları esnâsında silâh altına alınanlar vezâif-i müştereke ashâbından olsun olmasın me’zûn ad olunarak bunların me’mûriyetlerine mahsûs maâşlarının bir sülüsü âilelerine ve sülüsânı yerlerine ta‘yîn kılınacak vekîllere verilecekdir.<br><br>Sâlifü’z-zikr me’mûriyetden sınıf-ı ihtiyât veyâ redife dâhil olub da ta‘lîm maksadıyla silâh altına celb olunanlar ile üç ay müddetle hizmet-i ta‘lîmiyesini îfâ etmek üzere hizmet-i muvazzafası için bedel-i nakdî verenler işbu ta‘lîm müddeti esnâsında me’zûn ad edilerek maâşlarını tâm olarak alacaklardır.<br><br>Şu kadar ki vezâif-i müstakille ashâbından oldukları yâhûd hizmet-i devletden infikâklerinde yerlerine vekîl ta‘yîni lâzım geldiği hâlde maâşları hakkında işbu maddenin fıkra-i ûlâsı mûcebince mu‘âmele olunacakdır.<br><br>Fî 7 Rebî‘ülevvel sene 1328 ve fî 6 Mart sene 1326.</p>          <br><a title="Önceki sayfa" style="text-decoration:none" href="./ayrmetin.php?idno=36414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o477"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>