﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 251<br>Hüküm no: 230<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Hasan’a Emîn Bey Mahallesi’nde ırsen intikal eden menzildeki vasiyesi olduğu kızı Fâtıma’nın hissesini müzâyede ile satmasına izin verildiği</b><br><br>Mahmiye-i İstanbul’da Sultân Bâyezid-i velî Câmi‘ [-i şerîfi] kurbünde Emîn Bey Mahallesi sükkânından iken bundan akdem fevt olan Pirinçci el-Hâc Mustafa b. Ali’nin verâseti zevce-i menkûha-i metrûkesi Hadîce bt. Hasan nâm hatun ile sulbî sagīr oğlu Mehmed Tahir ve sulbiye sagīre kızı Fâtıma’ya ba‘de’l-inhisâr kıble’l-kısmet mezbûr Mehmed Tahir dahi fevt olup verâseti vâlidesi mezbûre Hadîce Hatun ile li-ebeveyn kız karındaşı sagīre-i mezbûre Fâtıma’ya münhasıra ve tashîh-i meselesi bi-hükmi’l-münâsaha yüz yirmi sehimden olup sihâm-ı mezbûreden kırk üç sehmi vâlidesi mezbûre Hadîce Hatun’a ve yetmiş yedi sehmi kız karındaşı sagīre-i mezbûre Fâtıma’ya isâbeti tahakkukundan sonra mezbûre Hadîce Hatun kendiden asâleten ve sagīre-i mezbûrenin vâlidesi ve tesviye-i umûruna kıbel-i şer‘den bâ-hüccet-i şer‘iyye mansûbe vasîsi olmağla vesâyeten meclis-i şer‘-i hatîr-i lâzımü’t-tevkīrde ikrâr-ı tâm ve takrîr-i kelâm edip zikrolunan Emîn Bey Mahallesi’nde vâki‘ iki tarafdan Musâhib-i şehriyârî Hızır Ağa tasarrufunda olan menzil ve bir tarafdan Çukadâr Süleyman Ağa menzili ve taraf-ı râbi‘i tarîk-i âm ile mahdûd bir bâb kârgir mahzeni müştemil arsasının galle ve tevliyeti zikrolunan Emîn Bey Câmi‘-i şerîfi imâmlarına meşrûta senede dört yüz seksen akçe mukāta‘a ile üzerinde olan ebniyesi mûrisimiz müteveffiyân-ı mezbûrânın ile’l-vefât yedlerinde mülkü ve ba‘de vefâtihimâ tashîh-i mezkûr üzere bi’l-irsi’ş-şer‘î bizlere isâbet ve intikāl edip lâkin menzil-i mezkûrun şâyi‘an bekāsı sagīre-i mezbûre Fâtıma’ya muzırr olmağla, menzil-i merkūm kendi hisse-i şâyi‘a-i mezkûrem ile ma‘an bi’l-izni’ş-şer‘î lede’l-müzâyede ve inkıtâ‘i’r-rağbe semen-i misliyle âhara bey‘ ve semeninden sagīre-i mezbûrenin hissesi istirbâh ve istiğlâl olunmak sagīre-i mezbûr[e] hakkında enfa‘ ve evlâ olmağın menzil-i mezkûr ber-minvâl-i muharrer âhara bey‘a kıbel-i şer‘dan bi’l-vesâye me’zûn olmak matlûbumdur dedikde vasî-i merkūmun [vasiye-i merkūmenin] bi’l-cümle kelimât-ı meşrûhası vâkı‘a mutâbıka idüği zeyl-i vesîkada muharrrerü’l-esâmî Müslimîn haberleriyle lede’ş-şer‘i’l-enver zâhir ve mütebeyyin olmağın, hâkim-i muvakki‘-i sadr-ı kitâb bi-tevkī‘ihi’r-refî‘ü’l-müstetâb ‒tûbâ-lehû ve hüsnü-meâb‒ efendi hazretleri menzil-i mezkûru ber-minvâl-i muharrer semen-i misliyle âhara bey‘a vasiye-i mezbûre Hadîce Hatun’a izin vermeğin mâ-vaka‘a bi’t-taleb ketb olundu.<br><br>Fî 3 min-Zilka‘deti’ş-şerîfe sene [1]194.<br><br>Şuhûdü’l-hâl: Mehmed Emin Efendi, Molla Mustafa, es-Seyyid Mehmed Sâdık, Osman Çelebi, Mehmed Ağa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30431"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30433"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o288"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>