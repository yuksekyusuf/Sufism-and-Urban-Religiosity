﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 227<br>Hüküm no: 136<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Arpacızâde Mustafa Efendi’nin terekesinden beytülmala kalan bir gemideki hissesinin satılması</b><br><br>Mahmiye-i Galata ve tevâbiʽi beytü’l-mâli olan el-Hâc Osman Ağa b. Mehmed meclis-i şerʽ-i şerîfde işbu bâʽisüˈl-vesîka Mustafa Beşe b. Receb mahzarında biˈl-emânet ikrâr ve takrîr-i kelâm edip fiˈl-asl mahmiye-i İstanbulˈda Eskiodalar[ıˈnda] başında Kādıasker Hamamı kurbünde sâkin olup hâlâ Edirneˈde haraç muhâsebesi halîfesi iken fevt olan Arpacızâde Mustafa Efendiˈnin zâhirde vâris-i maʽrûfu olmayıp terekesi beytü’l-mâle âʽid olmağın cümle terekesinden olup hâlâ mahmiye-i Galata hısnı ebvâbından Kürkçükapısı iskelesinde merbût Zarbına taʽbîr olunur on sekiz arşın sefîne, dört gemi demiri ve bir komne ve bir isparçinenin on altı sehimden altı sehmi müteveffâ-yı mezbûrun on sehmi işbu hazır biˈl-meclis el-Hâc Mustafa b. Sinanˈın mülkü ve hakkı olmağla müteveffâ-yı mezbûrun altı sehmi cânib-i beytü’l-mâle intikāl ve isâbet etmekle zikrolunan altı sehim hisse-i sefîne sûk-ı sultânîde hâssa münâdîlerinden Mehmed Beşe b. Osman yediyle beyneˈt-tâlibîn baʽdeˈl-nidâ veˈl-müzâyede ve baʽde inkıtâʽıˈr-rağbe dört bin beş yüz akçede merkūm Mustafa Beşe üzerinde karâr ve ziyâde ile tâlib-i âhar zuhûr etmediğinden mâʽadâ meblağ-ı mezbûr sâlifüˈz-zikr altı sehmin semen-i misli olduğunu sikāt haber verdiklerinden sonra mârrüˈz-zikr altı sehm hisseyi meblağ-ı mezbûr dört bin beş yüz akçeye biˈl-emâne mezbûr Mustafa Beşeˈye tarafeynden îcâb ve kabûlü hâvî beyʽ-i bâtt-ı sahîh-i şerʽî ile beyʽ ve teslîm edip ol dahi iştirâ ve kabûl ve tesellüm eyledikden sonra semeni olan meblağ-ı mezbûru merkūm Mustafa Beşe yedinden biˈt-tamam alıp ve kabz eyledim baʽdeˈl-yevm sâlifüˈz-zikr altı sehim hisse-i sefîne ve demir ve isparçine mezbûr Mustafa Beşeˈnin mülk ve hakkıdır hasbe mâ yeşâ’ mutasarrıf olsun dedikde gıbbeˈt-tasdîkiˈl-muʽteber mâ vakaʽa biˈt-taleb ketb olundu.<br><br>Fiˈs-sâbiʽ-i aşer min-şehri Rebîʽiˈl-evvel li-sene erbaʽa ve semânîn ve elf.<br><br>Şuhûdüˈl-hâl: İbrahim Çelebi b. Abdülbaki kâtib-i beytü›l-mâl, Mahmud Çelebi b. Mehmed el-müezzin, el-Hâc Murad b. Mehmed, Ömer Efendi b. Ali, Terzi Bekir Beşe b. Pîrî, Mehmed Bey b. Ali el-nâzır</p>          <br><a title="Önceki sayfa" style="text-decoration:none" href="./ayrmetin.php?idno=21199"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21201"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>