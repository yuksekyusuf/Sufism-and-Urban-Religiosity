﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 183<br>Hüküm no: 216<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Saliha Hanım’ın mirası hususunda kız kardeşi Raziye’nin kardeşi Hüseyin’in zimmetini ibra ettiği</b><br><br>Mahmiye-i Galata mahallâtından Bereketzâde mahallesinde sâkine iken bundan akdem müteveffât olan Saliha bt. Hasan nâm hatunun verâseti li-eb er karındaşı Hüseyin nâm kimesneye ve li-ebeveyn kız karındaşı Râziye nâm hatuna münhasıra olduğu şer‘an zâhir ve mütebeyyin oldukdan sonra mezbûr Hüseyin meclis-i şer‘-i hatîr-i lâzımü’t-tevkīrde müteveffât-ı mezbûrenin muhallefâtına vâzı‘atü’l-yed olan mersûme Râziye Hatun tarafından husûs-ı âti’l-beyânı tasdîka vekîl olup nehc-i mu‘teber-i şer‘î üzere vekâleti sâbite olan zevci işbu râfi‘ü’l-kitâb Mustafa Çelebi b. Abdi Efendi mahzarında bi-tav‘ihî ikrâr ve takrîr-i kelâm edüp müteveffât-ı mezbûrenin muhallefâtından esâs-ı beyt ve evânî-i nühâs ve gayr-ı nühâsdan bi’l-cümle ism-i mâl ıtlâk olunan metrûkâtından bana isâbet eden hisse-i şer‘iyyem mukābelesinde müvekkile-i mezbûre yedinden on beş kıt‘a esedî guruş alıp kabz edüp muhallefât-ı müteveffât-ı merkūma müte‘allik cemî‘ de‘âvî ve mütâlebâtdan müvekkile-i mezbûrenin zimmetini ibrâ ve ıskāt eyledim ba‘de’l-yevm husûs-ı mezbûra müte‘allik vechen mine’l-vücûh da‘vâ ve nizâ‘ım yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’l-âşir min-şehri Ramazâni’l-mübârek li-sene isneteyn ve sittîn ve elf.<br><br>Şühûdü’l-hâl: Mahmud Efendi el-imâm, İbrahim Halîfe müezzin, Arslan Beşe b. Hasan, İbrahim Çelebi b. Yahya, Ali Beşe b. Mahmud, Ali Beşe b. İbrahim, Mehmed Beşe b. Hasan, Receb Beşe, Mehmed Beşe.</p>          <br><a title="Önceki sayfa" style="text-decoration:none" href="./ayrmetin.php?idno=10377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>