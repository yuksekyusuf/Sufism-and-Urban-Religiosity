﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 233<br>Hüküm no: 187<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mutlakoğlu Mehmed Emin’in Voyvoda Ali Ağa aleyhindeki alacak iddiasının reddedilmesi</b><br><br>Ma‘rûz,<br><br>Anadolu’da Yalvaç kazâsı ahâlîsinden sâhib-i arzuhâl Mutlakoğlu es-Seyyid Hafız Mehmed Emin b. es-Seyyid Halil Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde mukaddemâ kazâ-i mezbûr voyvodası derûn-ı arzuhâlde mezkûrü’l-ism es-Seyyid Ali Ağa b. es-Seyyid Mehmed muvâcehesinde mezbûr es-Seyyid Ali Ağa bin iki yüz elli üç senesi hilâlinde kazâ-i mezbûr voyvodası iken Isparta sancağı vâlisi devletlü Hasan Paşa hazretleri tarafından vürûd eden emirnâme-i sâmî mûcebince gāib ani’l-beled mübâşir ta‘yîn olunan Hasan Gavvâs nâm kimesneye terfîkan beni zikr olunan Isparta kazâsına irsâl eylediği hînde ben esnâ-i râhda gerek menzil kirâlarına ve gerek me’kûlât ve meşrûbâtça malımdan harc ü sarf eylediğim bin guruş ve mübâşir-i gāib-i merkūm Hasan Gavvâs’ın ücret-i mübâşiriye nâmıyla bi-gayr-ı hakkın malımdan ahzeylediği bin beş yüz guruş ki cem‘an iki bin beş yüz guruşu mücerred merkūm es-Seyyid Ali Ağa ber-mûceb-i emirnâme-i mezkûreyni sâlifü’z-zikr Isparta kazâsına mübâşir gāib-i merkūma terfîkan irsâl eylediğine mebnî bana malından zâmin olsun deyü takrîr-i meşrûhu üzere tasaddî eylediği da‘vâsı mesmû‘a ve iltifâta şâyân olmadığı müdde‘î-i merkūm es-Seyyid Hafız Mehmed’e tefhîm ve da‘vâ-yı mezkûresiyle bî-vech-i şer‘î merkūm es-Seyyid Ali Ağa’ya mu‘ârazadan men‘ olunduğu huzûr-ı [âlîlerine i‘lâm olundu].<br><br>Fî 2 Ra sene 1257.</p>          <br><a title="Önceki sayfa" style="text-decoration:none" href="./ayrmetin.php?idno=1089"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1091"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o317"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>