﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 311<br>Hüküm no: 348<br>Orijinal metin no: [60a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şam tüccarından Hacı Mehmed Ağa’nın menzilini Mehmed Sadık Ağa’ya satması</b><br><br>Menzil mübâya‘ası, 500 guruş<br><br>Mahrûse-i Galata’ya muzâfe kasaba-i Beşiktaş civârında Kabataş nâm mahâlde sâkin Şâm-ı şerîf tüccârından el-Hâc Mehmed Ağa b. Osman meclis-i şer‘-i şerîf-i enverde işbu bâ‘isü’l-vesîka Kethudâ-yı Ab-ı râhî Mehmed Sadık Ağa b. Halil mahzarında ikrâr-ı tam ve takrîr-i kelâm edip mahmiye-i İstanbul’da Atpazarı civârında Hüsam mahallesinde destgâhçılar sûkunda vâki‘ bir tarafdan ba‘zan el-Hâc Mehmed Ağa menzili ve ba‘zan Doğramacıoğulları Mehmed ve Ahmed ve İbrahim menzili ve bahçesi ve bir tarafdan Destgâhçılar tarîk caddesi ve bir tarafdan tarîk-i hâs derûnunda kapıdan ifrâz olunan sokak ve bir tarafdan Hasan Ağa menzili ile mahdûd ve müştemilât-ı ma‘lûmeyi hâvî bir bâb menzilin ancak matbah ve fırın ve su hazînesi ve tulumba ve doksan altı zirâ‘ neccâr-kârî parmaklıklı bahçe ve müşterek taş duvar ve bir müstakıllen taş duvar ile muhât menzil-i mahdûd-ı mezkûrun mülk olan mahâlli akd-i âti’z-zikrin sudûruna değin bâ-hüccet-i şer‘iye müstakıllen yedimde mülk ve mâ‘adâsı bâ-temessük-i mütevellî bi’l-icâreteyn taht-ı tasarrufumda olmağla hâlâ ben menzil-i mezkûrun mülk olan mahâllini bi-cümletin mâ-yeştemilehû ve yahviyehû tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile [60b] merkūm Mehmed Sadık Ağa’ya beşyüz guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr beş yüz guruşu müşteri-yi merkūm bana def‘ ü teslîm ben dahi yedinden ahz ü kabz eyledim fîmâ-ba‘d menzil-i mahdûd-ı mezkûrun sâlifü’l-beyân mülk olan mahâlli merkūm Mehmed Sadık Ağa’nın mülk-i müşterâsı ve hakk-ı sırfı olup benim mülk olan mahâllinde kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 14 B sene [1]242.<br><br>Şühûdü’l-hâl: Muhzır Emin Çelebi, Muhzır Ali Çelebi, İmâm Ali Efendi, Müezzin Mehmed Efendi, es-Seyyid Ali Ağa, Yorgânî el-Hâc Ahmed Ağa, Penbecizâde Hasan Ağa, Berber Emin Ağa, Destgâhçı Ali Ağa.</p>          <br><a title="Önceki sayfa" style="text-decoration:none" href="./ayrmetin.php?idno=38727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>