﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 222<br>Hüküm no: 191<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Beşe ve Seyyid İbrahim ve sairlerinin Zeyneb Hatun’un inşa edeceği menzile müdahaleye hakları olmadığı</b><br><br>Menzil keşfi,<br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘den mürsel keşif nâibimiz Merhabâzâde Mahmud Efendi ve bi’l-ma‘iye rü’yete memûr Nezâret-i hazret-i Sadâret-penâhîde âsûde evkāf müfettişi müderrisîn-i kirâmdan Şatırzâde Mehmed Emin Efendi tarafından mürsel kâtib Hızırzâde Hayrullah Efendi Hâssa mi‘mâr hulefâsından Mustafa ve Mehmed halîfeler ile İstanbul’da Sultan Bâyezid-i cedîd mahallesinde vâki‘ Nezâret-i Hazret-i müşârün-ileyhâda âsûde evkāfdan Hacce Fatıma Hatun Vakfı’ndan bir bâb menzile mutasarrıfe Zeyneb bt. Mustafa nâm hatunun henüz binâsına şürû‘ eylediği menzile varıp cerîdede mazbûtü’l-esâmî Müslimîn huzûrlarında akd-i meclis-i şer‘-i kavîm eylediklerinde ashâb-ı arzuhâl nezâret-i dâ‘îlerinde âsûde evkāfdan Kabasakal Sinanağa Vakfı’ndan ittisâlinde kâin bir bâb menzile mutasarrıf olan İbrahim Beşe b. İsa ve yine ittisâlinde kâin diğer bir bâb menzile mutasarrıf es-Seyyid İbrahim Efendi b. es-Seyyid Mehmed ve es-Seyyid Mehmed Ârif Beşe b. İbrahim ve es-Seyyid Hüseyin Efendi b. Mehmed ve mu‘arrefetü’z-zât Zülfa Hatun meclis-i ma‘kūd-ı mezkûrda mezbûre Hacce Fatıma Hatun Vakfı mütevellîsi Mustafa Efendi tarafından mürsel vekîli câbî-i vakıf Ali Efendi ve merkūm Kabasakal Sinanağa Vakfı mütevellîsi İmâm Mehmed Salih Efendi hâzır oldukları hâlde derûn-ı arzuhâlde ismi mezkûre zâtı mu‘arrefe mezbûre Zeyneb Hatun mahzarında mezbûre Zeyneb Hatun bu esnâda müceddeden binâsına şürû‘ ve sütûnlarını vaz‘ eylediği menzilinin binâsını bizim menzilimizin hizâsında tarîk-i âm tarafına binâ etmeyüp verâsında bostan tarafına olan tarîk-i âm tarafına binâ etmek üzere mübâşeret edip ve tarafeynine pencereler küşâd eylediği takdîrce bizim menzillerimizin makarr-ı nisvân olan mahallerine nezâret ve zarar-ı beyti olacağı zâhir olmağla ol-vechile mezbûr Zeyneb Hatun bizim menzillerimiz ittisâlinde menzilini binâ etmek üzere mezbûre Zeyneb Hatun’a tenbîh olunmak matlûbumuzdur deyü tasaddî eyledikleri da‘vâlarına şer‘an iltifât olunmadığından mâ‘adâ husûs-ı mezkûr mi‘mârân-ı mezbûrândan istintâk olundukda kat‘a zarar-ı beyti yokdur deyü her biri haber vermeleriyle ol-vechile mezbûre Zeyneb Hatun dahi binâ edeceği menzilinin tarafeynine pencere küşâd etmemek üzere ta‘ahhüd eylediği mevlana-yı mezbûrân mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eyledikleri İstanbul Mahkemesi’nden huzûr-ı [âlîlerine i‘lâm olundu.]<br><br>Fî 14 Muharrem sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31598"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31600"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>