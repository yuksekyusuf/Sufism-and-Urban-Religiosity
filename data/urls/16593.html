﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 294<br>Hüküm no: 222<br>Orijinal metin no: [77b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mustafa b. Ahmed’in oğulları Ali ve Hüseyin ile vasîleri Mehmed b. Musa arasında vasîlik dönemine ait anlaşmazlığın sulh ve ibra ile sonuçlandığı</b><br><br>Medîne-i Eyüb’de Cezerî Kasım Paşa mahallesinde sâkin iken bundan akdem vefât eden es-Seyyid Mustafa b. es-Seyyid Ahmed’in verâseti sulbî oğulları es-Seyyid Ali ve es-Seyyid Hüseyin’e münhasıra olduğu şer‘an zâhir ve müte‘ayyin oldukdan sonra mezbûr es-Seyyid Hüseyin’in karındaşı ve tarafından husûs-ı âti’l-beyânda vekîl olduğu Mehmed Çelebi b. Osman ve diğer Mehmed Çelebi b. Sefer şehâdetleriyle şer‘an sâbit ve sübût-i vekâletine hükm-i şer‘î lâhık olan mezbûr es-Seyyid Ali meclis-i şer‘-i şerîf-i enverde işbu râfi‘u’l-kitâb el-Hâc Mehmed b. el-Hâc Musa mahzarında bi’l-verâse ve bi’l-vekâle ikrâr ve takrîr-i kelâm edüp mezbûr el-Hâc Mehmed benim ve karındaşım müvekkil-i mezbûrun hâl-i sıgārımızda vasîmiz olmağla babamız müteveffâ-yı mezbûrdan müntakıl mâlından ber-mûceb-i defter-i kassâm-ı askerî yüz beş guruş ile hâric-i ez-defter ba‘zı terekesini vesâyeten ahz u kabz etmiş idin deyü mezbûr el-Hâc Mehmed’den bi’l-verâse ve bi’l-vekâle taleb ve da‘vâ eylediğimde ol dahi meblağ-ı mezbûru bi’l-vesâye kabz eylediğini ikrâr lâkin babanız müteveffâ-yı mezbûrun düyûn-ı müsbetesine edâ edüp zimmetimde bir akçe kalmadı deyü beynimizde münâza‘ât-ı kesîre ve muhâsamât-ı ekîde vâkı‘a olmuş idi; el-hâletü hâzihî beynimize muslihûn tavassut edüp beni merkūm el-Hâc Mehmed ile on beş guruş üzerine sulh eylediklerinde ben dahi sulh-ı mezbûru ba‘de’l-kabûl ve bedel-i sulh olan meblağ-ı mezbûr on beş guruşu merkūm el-Hâc Mehmed yedinden bi’l-verâse ve bi’l-vekâle ahz u kabz edüp ba‘de’l-yevm babam müteveffâ-yı mezbûrun terekesinden hâric-i ez-defter ve dâhil-i defter kalîl ve kesîr celîl ve hakīr ma‘lûm ve mechûle müte‘allika âmme-i miras da‘vâsından merkūm el-Hâc Mehmed’in zimmetini bi’l-verâse ve bi’l-vekâle ibrâ-i âmm-ı kātı‘u’n-nizâ‘la ibrâ ve ıskāt eyledim; vechen mine’l-vücûh ve sebeben mine’l-esbâb benim ve karındaşım müvekkil-i mezbûr es-Seyyid Hüseyin’in kat‘a da‘vâ ve nizâ‘ımız yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Muharremi’l-harâm sene 1149.<br><br>Şuhûdü’l-hâl: el-Hâc Mustafa Efendi b. eş-Şeyh Abdüllatif, İbrahim Ağa b. Ahmed, Mustafa Çelebi b. Hasan, diğer Mustafa Çelebi [b.] Berber Mehmed, Ali Beşe b. Süleyman, Ahmed Beşe b. Mehmed, İsmail Çelebi b. Musa, es-Seyyid Mehmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16592"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16594"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>