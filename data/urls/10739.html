﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 216<br>Hüküm no: 196<br>Orijinal metin no: [28b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağ İlyas mahallesinden Hadice bt. Ahmed’in ev arsası hissesini oğlu Mehmed Sadık ile hanımı Emine’ye satması</b><br><br>Arsa mübâya‘ası<br><br>Mahmiye-i İslâmbol’da Yedikule Kapısı dâhilinde Debbâğ el-Hâc İlyas mahallesinde sâkine Hadice bt. el-Hâc Ahmed nâm hatun tarafından vech-i âtî üzere ikrâra vekîl olduğu zât-ı mezbûreyi ârifân Hüseyin Ağa b. Hüseyin ve Abdurrahim b. İsmail nâm kimesneler şehâdetleriyle sâbit olan kule-i mezbûr kethudâsı el-Hâc Ali Ağa b. el-Hâc Mehmed meclis-i şer‘-i şerîf-i enverde müvekkile-i mezbûrenin sadrî kebîr oğlu işbu bâ‘iseyü’l-kitâb kendi nefsinden asîl ve zevcesi Emine bt. Abdullah nâm hatun tarafından vech-i âtî üzere tasdîka vekîl olduğu ber-nehc-i şer‘î sâbit olan Mehmed Sadık Ağa b. Feyzullah nâm kimesne mahzarında bi’l-vekâle ikrâr ve takrîr-i kelâm edip mahalle-i mezbûrede vâki‘ bir tarafdan İsmail Efendi veresesi arsası ve bir tarafdan Debbâğ el-Hâc Ahmed arsası ve bir tarafdan müvekkilem mezbûrenin âhar vakıf arsası ve bir tarafdan tarîk-i hâs ile mahdûd derûnunda bir bi’r-i mâ ve sâir enkāz-ı mevcûde-i ma‘lûmeyi hâvî bir bâb muhterik mülk menzil arsasının nısfı Cemile bt. Abdullah nâm hatunun bâ-hüccet-i şer‘iye şirâen yedinde mülkü ve nısf-ı âharı dahi müvekkilem mezbûrenin kezâlik bâ-hüccet-i şer‘iye şirâen yedinde mülkü olmağla müvekkilem mezbûre Hadice Hatun arsa-i mahdûde-i mezkûrede ber-vech-i muharrer mâlike olduğu nısf-ı şâyi‘asını tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Mehmed Sadık Ağa ile zevcesi müvekkile-i mezbûre Emine Hatun’a ale’l-iştirâki’s-seviyy elli guruşa bey‘ ve temlik ve teslîm eylediğinde onlar dahi ber-vech-i muharrer iştirâ ve temellük ve tesellüm ve kabûl eylediklerinden sonra semeni olan meblağ-ı mezbûr elli guruş mütâlebesinden müvekkilem mezbûre Hadice Hatun oğlu mezbûr Mehmed Sadık Ağa ile zevcesi müvekkile-i mezbûre Emine Hatun’un zimmetlerini ibrâ ve ıskāt eylediğinde onlar dahi ibrâ-yı mezkûru kabûl eylediler, ba‘de’l-yevm arsa-i mahdûde-i mezkûrenin nısf-ı şâyi‘i mezbûr Mehmed Sadık Ağa ile zevcesi müvekkile-i mezbûre Emine Hatun’un ale’l-iştirâki’s-seviyy mülk-i müşterâları ve hakk-ı sarfları olup müvekkilem mezbûre Hadice Hatun’un kat‘a alâka ve medhali kalmamışdır dedikde gıbbe’t-tasdîki’ş-şer‘î.<br><br>Fî 6 S sene 1197<br><br>Şühûdü’l-hâl: Ali Beşe b. Osman, Mustafa b. İsmail, Osman b. Abdullah, Ahmed Ağa b. Mehmed, Molla Ali b. Halil, Abdurrahim b. İsmail, Hüseyin Ağa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=10738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>