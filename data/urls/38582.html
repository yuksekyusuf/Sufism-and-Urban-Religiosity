﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 201<br>Hüküm no: 202<br>Orijinal metin no: [38a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Zeyneb’in eşi Mehmed Arif Ağa’dan boşanması</b><br><br>Husûs ile tatlîk<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi mahmiye-i İstanbul’da Molla Hüsrev mahallesinde vâki‘ Mehmed Ârif Ağa’nın müsteciren sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde mezbûr Mehmed Ârif Ağa’nın zevcesi olup menzil-i mezkûrda sâkine ve zâtı Müslimûn-ı merkūmûn ta‘rîfleriyle mu‘arrefe olan Şerife Zeyneb bt. Osman nâm hatun meclis-i ma‘kūd-ı mezkûrda zevc-i mutallıkı işbu bâ‘isü’l-vesîka mezbûr Mehmed Ârif Ağa b. Hüseyin mahzarında ikrâr-ı tam ve takrîr-i kelâm edip mezbûr Mehmed Ârif Ağa zevc-i dâhilim olup târih-i kitâb günü beni tatlîk etmekle zimmetinde mütekarrir ve ma‘kūdün-aleyh olan yüz guruş mehr-i müeccelimi ve nafaka-i iddetim ve meûnet-i süknâm mukābelelerinde beynimizde bi’t-terâzî ta‘yîn olunan nakid altmış guruş ile menzil-i mezkûrda mevcûde bâ-defter-i müfredât zehâir-i mütenevvi‘asını bana def‘ ü teslîm ben dahi yedinden tamamen ahz ü kabz edip hukūk-ı zevciyete ve ibtidâ-yı zevciyetden işbu târih-i vesîkaya gelince sâir beynimizde cereyân eden cemî‘ hukūk-ı şer‘iyeye müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le gelip alâ-vukū‘ihî inhâ ve takrîr eylemeğin mâ-vaka‘a [bi’t-taleb ketb olundu.]<br><br>Fî 5 Ca sene [1]242<br><br>Şühûdü’l-hâl: İmâm-ı mahalle İbrahim Efendi, es-Seyyid Mehmed Ağa b. İbrahim, Veliyüddin Ağa b. İsmail, Çukadâr Mustafa Ağa, Muhzır Mehmed Emin Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38581"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38583"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>