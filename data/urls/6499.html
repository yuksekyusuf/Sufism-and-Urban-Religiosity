﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 293<br>Hüküm no: 283<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhaşşî Sadi Efendi Vakfı’na ait evin kiracısı bir süredir kayıp olduğundan gelene kadar evin başkasına kiralanması</b><br><br>Ashâb-ı hayrâtdan merhûm Muhaşşî Sadi Efendi Vakfı’nın hâlâ mütevellîsi olan sâhib-i hâzihi’l-vesîka Halil Ağa b. Osman nâm kimesne meclis-i şer‘-i şerîf-i enverde takrîr-i kelâm ve ta‘bîr ani’l-merâm edip vakf-ı mezbûrdan mahmiye-i İstanbul’da Fethiye Câmi‘-i şerîfi kurbünde Yazıcı mahallesinde vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât bir bâb vakıf menzilin mutasarrıfı olan mahalle-i mezbûre ahâlîsinden Mehmed Ağa b. Ahmed nâm kimesne on iki seneden berü gaybet-i munkatı‘a ile gāib ve menzil-i mezbûrun icâresini taraf-ı vakfa edâya vekîli dahi olmayıp sinîn-i mezbûrede icâresi olunmamağla gāib-i mezbûr gelince menzil-i mezbûr âhara îcâr olunmak vakf-ı mezbûra vücûhla evlâ ve enfa‘ ve ahrâ olmağın kıbel-i şerî‘at-i garrâdan ber-vech-i muharrer icâra bana izin verilmek bi’t-tevliye matlûbumdur dedikde mezbûr Halil Ağa’nın takrîr-i meşrûhu vâkı‘a mutâbık ve nefsü’l-emre muvâfık olduğu ahâlî-i mahalle-i mezbûreden zeyl-i vesîkada muharrerü’l-esâmî sikāt-ı sahîhatü’l-kelimâtdan bî-garaz Müslimîn ihbârlarıyla lede’ş-şer‘i’l-enver mütehakkık ve mukarrer olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi menzil-i mezbûru ber-vech-i mübeyyen îcâra mütevellî-yi mezbûra izin vermeğin işbu vesîka-i enîka bi’t-taleb ketb olundu.<br><br>Fî 17 S sene 1153.<br><br>Şuhûdü’l-hâl: Ahmed Efendi b. Mustafa, es-Seyyid Halil Ağa b. Yahya, İmâm Ahmed Efendi b. el-Hâc Halil Efendi, Müezzin Halil Halîfe b. İbrahim, Ahmed b. Mahmud, Ahmed Efendi b. Mustafa, Mehmed Emin b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=6498"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6500"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>