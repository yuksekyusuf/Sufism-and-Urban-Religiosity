﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 240<br>Hüküm no: 246<br>Orijinal metin no: [73-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Evraka yapıştırılan pulların kanununa uygun olarak iptal edilmesi</b><br><br>Mâliye Nezâreti’nden<br><br>Ma‘rûz-ı bende-i dîrîneleridir ki,<br><br>Ba‘zı devâir-i resmiyede Rüsûm-ı Damga Kānûnu’nun on sekizinci maddesi ahkâmına tamamıyla ri‘âyet olunmayarak pulları lâyıkıyla ibtâl edilmemiş ve kıymetinden dûn evrâka yazılmış olan senedât vesâirenin kabûl edilmekde ve o misillü ibtâl edilmemiş pullar muahharan diğer evrâka yapışdırılarak yine isti‘mâl olunmakda olduğu anlaşılmış ve hatta geçenlerde Hakkâri vilâyeti dâhilinde vâki‘ Mahmudi kazâsı bidâyet mahkemesi ser-mustantık mu‘âvini Mehmed Efendi’nin evvelce isti‘mâl edilmiş olduğu hâlde hükm-i kānûna tevfîkan ibtâl edilmemiş pulları muahharan yine isti‘mâl ettiği mahkeme-i mezkûrece zâhire çıkarılarak mûmâ-ileyh hakkında hüküm lâhık olmuş ve kānûn-ı mezkûr ahkâmının icrâsına bu sûretle takayyüd edilmemesi damga vâridâtının ziyâ‘ını mûcib hâlâtdan bulunmuş olduğundan bu misillü hâlâtın men‘-i vukū‘u için takayyüdât-ı lâzımenin îfâsı husûsunun ta‘mîmen izbârı Düyûn-ı Umûmiye-i Osmâniye Vâridât-ı Mahsûsası İdâresi’nden vârid olan fî 14 Kânûn-ı sânî sene [1]300 târih ve iki yüz yirmi altı numaralı tezkiresi üzerine Vâridât İdâre-i Umûmiyesi’nden ifâde ve bi’l-cümle devâir-i resmiyeye teblîğ-i madde olunmağın Bâb-ı Vâlâ-yı Meşîhat-penâhîlerince dahi minvâl-i meşrûh üzere icrâ-yı îcâbı husûsunun lâzım gelenlere emr ü tenbîh buyurulması bâbında emr ü fermân hazret-i veliyyü’l-emrindir.<br><br>Fî 7 Cumâdelûlâ sene 1302 ve fî 10 Şubat sene [1]300.</p>          <br><a title="Önceki sayfa" style="text-decoration:none" href="./ayrmetin.php?idno=36170"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36172"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>