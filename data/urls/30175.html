﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 275<br>Hüküm no: 240<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sebzeci Dilo’nun aldığı sekiz yüz kuruş borç karşılığında sebzeci dükkânını içerisindeki malzemelerle birlikte Aşçıbaşı Ali Ağa’ya rehin verdiği</b><br><br>Sebzeci tâifesinden Dilo v. Niko nâm zimmî meclis-i şer‘-i şerîf-i enverde hâlâ kāimmakām-ı sadr-ı âlî aşcıbaşısı olan fahrü’l-akrân râfi‘u hâze’l-kitâb Ali Ağa b. Abdullah tarafından husûs-ı âti’z-zikrde vekîl olduğu Abdullah Ağa b. Ali ve Hasan b. Mehmed nâm kimesneler şehâdetleriyle sâbit olan el-Hâc Mustafa b. Abdurrahman nâm kimesne mahzarında Sebzeciler Kethudâsı İsmail Ağa b. Hasan hazır olduğu hâlde ikrâr-ı tam ve takrîr-i kelâm edip benim müvekkil-i mezbûr Ali Ağa’ya cihet-i karzdan sekiz yüz guruş deynim olup İslambol’da Tavukpazarı’nda Ali Paşa Câmi‘i karşısında vâki‘ iki tarafdan berber dükkânı ve bir tarafdan terziler odaları ve bir tarafdan tarîk-i âm ile mahdûd fevkānî bir bâb oda ve havluyu müştemil bir bâb mülk sebzeci dükkânımız meblağ-ı mezkûr sekiz yüz guruş mukābelesinde müvekkil-i mezbûr Ali Ağa’ya vefâen bey‘ ve teslîm ve derûnunda mevcûd gedik ta‘bîr olunur bir fıçı ve kebîr ve sagīr iki kantar ve bir terâzi ve ma‘a dirhem ve sâir âlât-ı lâzıme-i ma‘lûme dahi deynim olan meblağ-ı mezkûr sekiz yüz guruş mukābelesinde rehin vaz‘ ve teslîm eyledim dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 23 Receb sene 1185.<br><br>Şuhûdu’l-hâl: el-Hâc Mustafa b. Hasan, Osman b. Mehmed, Ali Çelebi b. Abdullah, İsmail Çelebi b. Ali, Muhzırân Kethudâsı Mehmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30174"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30176"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o319"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>