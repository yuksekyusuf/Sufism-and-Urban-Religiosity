﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 152<br>Hüküm no: 153<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rusyalı Angeli v. Mihal’in beş yüz doksan dört guruş alacağı olduğu Kostantin v. Mihaylo ile yüz elli guruşa sulh olduğu</b><br><br>Derkenâr mantûkunca Rusyalı Angeli v. Mihal nâm müste’mene bâ-temessük ve bâ-i‘lâm-ı şer‘î mahkûmün-bih beş yüz doksan dört guruş deyni için on bir aydan beri Galata Zindânı’nda mahbûs olan sâhib-i arzuhâl Kostantin v. Mihaylo nâm zimmî Galata Bâb Mahkemesi’nde meclis-i şer‘de d[â]yin-i müste’men-i mersûm Angeli tarafından ber-vech-i âtî sulh ve ibrâya vekîl-i müsbet-i şer‘îsi Rusyalı Yanidora v. Nikola nâm müste’men muvâcehesinde Rusya tercümânlarından Pizani hâzır olduğu hâlde ben bundan akdem ber-vech-i muharrer deyn-i mezkûrum için târih-i merkūmdan beri Galata’da sicn-i sultânîde mahbûs olup lâbis olduğum köhne libâsımdan gayrı ism-i mâl ıtlâk olunur nesnem olmayıp mu‘dim ve mu‘sir olmamla bir vechile edâ-yı deyne iktidârım olmamağla refâh-ı hâle kadar sebîlim tahliye olunmak matlûbumdur deyü asârını da‘vâ ve vekîl-i merkūm dahi yesârını iddi‘â-birle beynlerinde ba‘de vukū‘ı’l-münâza‘a ve bâ-vesâtet-i muslihîn vekîl-i müste’men-i mersûm tasaddî eylediği mahkûmün-bih mezkûr beş yüz doksan dört guruş da‘vâsından mesfûr Kostantin zimmî ile yüz elli guruş bedel-i makbûza bi’l-vekâle sulh olup mâ‘adâ dört yüz kırk dört guruşa müte‘allika da‘vâdan mersûm Kostantin zimmînin zimmetini ibrâ eyledikde ol dahi sulh ve ibrâyı kabûlü-birle kat‘-ı münâza‘a eyledikleri tescîl-i mezbû[r] vechile sebîli tahliye olunduğu mübâşirleri Ali Çavuş kulları yediyle huzûr-ı âlîlerine i‘lâm olundu.<br><br>Fî 3 Ra sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>