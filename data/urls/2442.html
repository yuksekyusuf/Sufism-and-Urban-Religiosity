﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 151<br>Hüküm no: 124<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un Solak Ali Çelebi aleyhindeki alacak davasından men olunması</b><br><br>Efendi hazretleri imzâsıyladır<br><br>Hüccet-i isbât-ı ibrâ ve mu‘ârazadan men‘<br><br>Mahrûse-i Galata muzâfâtından kasaba-i Fındıklı’da Molla Çelebi mahallesi sâkinelerinden Hadîce Hatun b. Mustafa tarafından husûs-ı âti’l-beyâna vekîl olup vekâleti zâtını ma‘rifet-i şer‘iyye ile ârifân mahalle-i mezbûre sükkânından Ahmed Bey b. Murad ve mahmiye-i İstanbul’da Yayla Yokuşu kurbünde Uzun Yusuf mahallesi sükkânından Ramazan Ağa b. Mustafa nâm kimesneler şehâdetleri ile şer‘an sâbite olan İsmail Çelebi b. Mehmed nâm kimesne meclis-i şer‘-i şerîfde işbu bâ‘isetü’l-kitâb Solak Ali Çelebi b. Abdurrahman nâm kimesne mahzarında üzerine da‘vâ ve takrîr-i kelâm edip müvekkilem mezbûre Hadîce Hatun bundan akdem bir çift mücevher altın bileziğini bey‘ edivermek için mezbûr Ali Çelebi’ye def‘ ve teslîm, mezbûr Ali Çelebi dahi ahz u kabz ve altı bin esedî guruşa âhara bey‘ ve teslîm ve semeni olan meblağ-ı mezbûr altı bin esedî guruşu kabz etdiğinden sonra semen-i mezbûrun beş bin yedi yüz esedî guruşunu müvekkileme def‘ ü teslîm, müvekkilem dahi ahz u kabz edip bâkī üç yüz esedî guruşu bi-gayr-ı hakkın mesârifine sarf edip zimmetinde deyn olmağla suâl olunup meblağ-ı bâkī-i mezbûrun mezbûr Ali Çelebi’den tazmîn olunup alıverilmesi matlûbumdur dedikde, gıbbe’s-suâl mezbûr Ali Çelebi semen-i mezbûr altı bin esedî guruşun üç yüz guruşu mesârifime sarf ve bâkī beş bin yedi yüz esedî guruşunu müvekkile-i mezbûreye def‘ ü teslîm, müvekkile-i mezbûre dahi ahz u kabz etdikde vech-i muharrer üzere mesârifime sarf ile deynim olan üç yüz esedî guruşdan zimmetimi ibrâ-i âm ile ibrâ ve iskāt etmiş idi deyü def‘le mukābele edicek gıbbe’s-suâl ve’l-inkâr mezbûr Ali Çelebi’den def‘-i mezbûrunu mübeyyine beyyine taleb olundukda mahmiye-i mezbûrede Saray-ı atîk-i Sultânî kurbünde Molla Gürânî mahallesi sükkânından Mustafa Çelebi b. Ahmed ve Aşıkpaşa mahallesi sükkânından Sefer Efendi b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Ali Çelebi semen-i mezbûr altı bin esedî guruşun beş bin yedi yüz esedî guruşunu müvekkile-i mezbûreye teslîm müvekkile-i mezbûre dahi ahz u kabz etdikde semen-i mezbûrdan bâkī üç yüz esedî guruşdan mezbûr Solak Ali Çelebi’nin zimmetini bizim huzûrumuzda ibrâ-i âmm-ı kâtı‘u’n-nizâ‘ ile ibrâ ve iskāt etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Cemâziyelâhire li-sene ihdâ ve semânîn ve elf.<br><br>Şuhûdü’l-hâl: Mustafa Beşe el-mübâşir, Arslan Çavuş b. ( ), Mehmed Çavuş b. Osman, Çukadar Hüseyin Beşe b. Hızır Efendi.</p>          <br><a title="Önceki sayfa" style="text-decoration:none" href="./ayrmetin.php?idno=2441"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2443"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>