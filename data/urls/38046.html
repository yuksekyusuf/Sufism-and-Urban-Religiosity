﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 309<br>Hüküm no: 241<br>Orijinal metin no: [55a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hanım’ın ölmeden önce cariyesi Zeliha’yı tedbir-i mutlak ile azat ettiği</b><br><br>Husûs-ı âti’l-beyanın mahâllinde istimâ‘ ve tahrîri iltimâs olunmağın savb-ı şer‘-i enverden Mevlânâ Hasan Efendizâde el-Hâc Abdullah Efendi irsâl olunup ol dahi mahmiye-i İstanbul’da Saraç Doğan mahâllesinde bundan akdem vefât eden merhûme Fâtıma Hanım bt. el-merhûm Receb Paşa’nın hayâtında sâkine olduğu menzile varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde merhûme-i mezbûreye rıkk-ı sâbıkını mu‘terife işbu orta boylu kara kaşlı kara gözlü Gürciyetü’l-asl Müslimetü’l-millet bâ‘isetü’l-kitâb Zeliha bt. Abdullah meclis-i ma‘kūd-ı mezkûrda merhûme-i mezbûrenin vâlidesi ve li-üm karındaşı Âişe bt. İbrahim Ağa nâm sagīrenin tesviye-i umûruna cânib-i şer‘den mansûbe vasîsi olmağla rıkk olup terekeden olmak üzere kendüye bi’l-verâse ve bi’l-vesâye vâzı‘atü’l-yed olup zâtı ta‘rîf-i şer‘î ile mu‘arrefe olan Hadîce Hatun bt. Abdullah ile merhûmenin [55b] li-eb er karındaşı ve usûbet-i nesebiye [cihetinden] vârisi olup hâlâ Sivas vâlisi olan emîrü’l-ümerâi’l-kirâm sa‘âdetlü Ahmed Paşa mahzarında üzerlerine da‘vâ ve takrîr-i kelâm edip seyyidem merhûme-i mezbûre Fâtıma Hanım bt. el-merhûm el-mezbûr Receb Paşa hayâtında târîh-i fevtinden iki sene mukaddem yedinde câriye-i memlûkesi olduğum hâlde huzûr-ı Müslimînde beni tedbîr-i mutlak ile müdebbere ve bi-emrillâhi te‘âlâ merhûme oldukda terekesinin sülüsânı bana yüz elli guruş verile deyü vasiyet edip musırraten-aleyhâ merhûme oldukda terekesinin sülüsü fetâ kıymetinin sülüsânına ve meblağ-ı mûsâ-bih-i mezkûra müsâ‘id olmağla ben sâir harâir-i asliyât gibi hürre olmuş iken vasiyy-i mezbûre ile mûmâ-ileyh el-Hâc Ahmed Paşa bana rıkk olup terekeden olmak üzere bi-gayrı hakkın vaz‘-ı yed ve meblağ-ı mûsâ-bih-i mezkûru sülüs-i tereke-i merkūme-i mezbûreden taleb eylediğimde vermede ta‘allül eder, suâl olunsun dedikde gıbbe’s-suâl ve’l-inkâr müdde‘î-i mevsûfe-i mezbûreden müdde‘âsına beyyine taleb olundukda udûl-i ahrâr-ı ricâl-i Müslimînden mahâlle-i mezbûre ahâlîsinden Mehmed Çelebi b. Abdullah ve nisâ-i sâlihâtdan Âişe Hatun bt. Mustafa ve Saliha Hatun bt. Abdullah li-ecli’ş-şehâde meclis-i ma‘kūd-ı mezkûra hâzırân olup istişhâd olunduklarında fi’l-hakīka şahsı rü’yetimiz ile ma‘lûmumuz olan merkūme Fâtıma Hanım bt. el-merhûm Receb Paşa hayâtında târîh-i fevtinden iki sene mukaddem müdde‘iye-i mevsûfe-i mezbûre Zeliha’yı yedinde câriye-i memlûke olduğu hâlde huzûrumuzda tedbîr-i mutlak ile müdebbere bi-emrillâhi te‘âlâ merhûm oldukda terekesinin sülüsünden yüz elli guruş müdde‘iye-i mezbûreye verile deyü vasiyet edip musırraten-aleyhâ merhûme oldukda terekesinin sülüsü müdde‘iye-i mezbûrenin fetâ kıymetinin sülüsânına ve meblağ-ı mûsâ-bih-i mezkûre müsâ‘id olmağla müdde‘iye-i mezbûre sâir harâir-i asliyât gibi hürre olmuşdu, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr mahâllinde tahrîr ba‘dehû ma‘an mürsel Ahmed Çelebi b. İsmail ve Ali Çelebi [b.] Abdullah ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 3 min-Recebi’l-ferd sene 1143.<br><br>Şuhûdü’l-hâl: Yusuf Efendi b. Hamza, Kethüdâ el-Hâc Mehmed Ağa b. ( ), es-Seyyid Mahmud Efendi b. es-Seyyid Mehmed, Mustafa Çelebi b. Hüseyin, Mehmed Çelebi b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=38045"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38047"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>