﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 176<br>Hüküm no: 129<br>Orijinal metin no: [58-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hıristo’nun Timurtaş mahallesindeki kuyumcu gediğini zaptettiği iddiasıyla Uğrice bt. Rizo’ya açtığı davada haksız bulunduğu</b><br><br>Kara kuyumcu gediği zabtı<br><br>[Ma‘rûz]<br><br>İstanbul’da Edirnekapısı dâhilinde Haticesultan mahallesinde mütemekkin iken bin iki yüz kırk yedi senesi hilâlinde hâlik olan Kuyumcu Vasil v. Dimitri zimmînin verâseti zevce-i metrûkesi Eksati bt. Hürmüz Nasrâniye ile sulbî kebîr oğulları Şerbetçi Hıristo ve Kuyumcu Mihal zimmîlere ve sulbiye kebîre kızı Eleniko Nasrâniyeye münhasıra ve mesele-i mîrâsları kırk sehmden olup sihâm-ı mezbûreden beş sehmi zevce-i mersûme Eksati Nasrâniyeye ve on dörder sehmden yirmi sekiz sehmi mersûmân Hıristo ve Mihal zimmîlere ve yedi sehmi bint-i mersûme Eleniko Nasrâniyeye isâbeti tahakkukundan sonra verese-i mersûmeden ibn-i mesfûr Hıristo zimmî bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i münîrde zikri âtî vakıf âlât-ı gediğe vaz‘-ı yedi mütehakkık olan Uğrice bt. Rizo v. Atam Nasrâniyenin sadrî kebîr oğlu ve tarafından husûs-ı âtîde vekîl olduğu şahs-ı mersûmeyi bilir Yani v. Yorgi ve Yanako v. Foti nâm zimmîler şehâdetleriyle sâbit olan Yorgi v. Kostandi zimmî muvâcehesinde mersûm Hıristo zimmînin karındaşı mesfûr Mihal zimmî hâzır olduğu hâlde İstanbul hısnı ebvâbından Hatabkapısı dâhilinde Timurtaş mahallesinde hekîm dükkânı ittisâlinde kâin <<beher>> bir bâb kara kuyumcu dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme babam ve mûrisimiz hâlik-i mersûm Vasil zimmînin sağlığında ile’l-helâk yedinde mülkü ve ba‘de helâkihî âlât-ı gedik-i mezkûr benimle anam ve karındaşlarım mersûmûna ber-tashîh-i mezkûr mevrûs oldukdan sonra anam ve karındaşlarım mersûmûn gedik-i mezkûrdan ber-i‘tibâr-ı merkūm hisse-i irsiyelerini ber-mantûk-ı defter-i kassâm semen-i ma‘lûma bana bey‘ ü temlik ve her birini vech-i lâyıkı üzere teslîm edip ol-vechile âlât-ı gedik-i mezkûr müstakıllen mülk-i müşterâm olmuş iken gedik-i mezkûru müvekkile-i mersûme Uğrice Nasrâniye fuzûlî ve bi-gayrı hakkın zabt u tasarruf eder olmağla suâl olunup gedik-i mezkûrdan keff-i yed ve bana teslîme mersûme Uğrice Nasrâniyeye izâfetle oğlu vekîl-i mersûm Yorgi zimmîye tenbîh olunmak murâdımdır deyü ricâl-i Devlet-i aliyyeden hâlâ Evkāf-ı Hümâyûn müfettişi sa‘âdetlü atûfetlü Numan Mahir Beyefendi kıbelinden mezûn el-Hâc İbrahim Ağa hâzır olduğu hâlde da‘vâ ettikde vekîl-i mersûm Yorgi zimmî dahi cevâbında gedik-i mezkûra müvekkilesi mersûme Uğrice Nasrâniyenin vaz‘-ı yedini ikrâr lâkin müdde‘î-i mersûm Hıristo ve karındaşı hâzır-ı mersûm Mihal zimmîler ve anaları ve karındaşları gāibetân-ı mersûmetân Eksati ve Eleniko Nasrâniyeden her biri âlât-ı gedik-i mezkûru bin iki yüz elli bir senesi hilâlinde işbu hâzırân bi’l-meclis Andon ve Yuvan zimmîlere iki bin üç yüz guruş semen-i makbûz mukābelesinde iştirâken bey‘ u temlik ve teslîm eylediklerinde onlar dahi ber-minvâl-i muharrer iştirâken iştirâ ve temellük ve tesellüm ve kabz ü kabûl eylediklerinden sonra hâzırân-ı mersûmân Andon ve Yuvan zimmîler gedik-i mezkûru ber-mûceb-i şurût-ı müstahsene sene-i mezkûre şehr-i Rebî‘ülevvelinin on birinci günü cânib-i Hazîne-i Evkāf-ı mülûkâneye terk ve teberru‘ birle yevmî iki akçe icâre-i müeccele takdîriyle istîcâr edip ba‘dehû gedik-i mezkûru elli üç senesi Şevvâli’l-mükerreminin on yedinci günü târihiyle müverrah hâmiş-i temessük mantûkunca anam ve müvekkilem mersûme Uğrice Nasrâniyeye iki bin altı yüz guruş bedel-i medfû‘ ve makbûz mukābelesinde bâ-re’y-i mütevellî ferâğ ve tefvîz ve teslîm eylediklerinde anam ve müvekkilem <<ve müvekkilem>> mersûme dahi teferruğ ve tefevvüz ve tesellüm ve kabz ü kabûl edip ol-vechile âlât-ı gedik-i mezkûra anam ve müvekkilem mersûme bi-hakkın vaz‘-ı yed eder deyü hâzır-ı mersûm Mihal zimmînin tasdîkiyle bi’l-vekâle eylediği def‘ini müdde‘î-i mersûm inkâr etmekle dâfi‘-i vekîl-i mersûm Yorgi zimmî ber-vech-i muharrer def‘ini her biri lede’t-tezkiye makbûlü’ş-şehâde idikleri ihbâr olunan Yazıcı Aci Toros v. Bedros ve Ustabaşı Kigork v. Avanis ve Kuyumcu Mıgırdıç v. Karabet ve Vasil <<v. Mihalidi>> v. Yamandi ve Haralambos v. Tanaş nâm zimmîler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘î-i mersûm Hıristo zimmî da‘vâ-yı mezkûresiyle müvekkile-i mersûme Uğrice Nasrâniyeye bî-vech-i şer‘î mu‘ârazadan ba‘de’l-men‘ gedik-i mezkûru müvekkile-i mersûme Uğrice Nasrâniyenin kemâ-kân zabt u tasarrufu iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 7 Za sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34781"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34783"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>