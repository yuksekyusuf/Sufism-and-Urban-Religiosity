﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 898<br>Hüküm no: 735<br>Orijinal metin no: [167a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İvaz ve annesi Kamerşah Hatun’un vefat eden Mehmed Efendi’nin varisleri olduklarını ispat ettikleri</b><br><br>Fi’l-asl medîne-i Karahisar-ı Sâhib’de Vakıf Paşa mahallesi ahâlîsinden olup mahmiye-i İstanbul’da merhûm ve mağfûrun-leh Ebulfeth Gāzî Sultan Mehmed Hân hazretlerinin Akdeniz tarafında vâki‘ Çiftebaşı demekle ma‘rûf medrese-i şerîfleri hucerâtının birinde sâkin iken bundan akdem maktûlen vefât eden Mehmed Efendi b. Kara İsmail b. el-Hâc Mahmud’un li-ebeveyn karındaşı olduğunu iddi‘â eden İvaz nâm kimesne mahfil-i kazâda müteveffâ-yı mezbûrun vasiyy-i muhtârı olmağla terekesine vaz‘-ı yed eden Molla Mehmed b. Ahmed mahzarında üzerine da‘vâ ve takrîr-i kelâm edip müteveffâ-yı mezbûr Mehmed Efendi benim li-ebeveyn karındaşım olup anamız ismi işbu hâzır bi’l-meclis Kamerşah Hatun bt. el-Hâc Hüseyin ve babamız ismi mezbûr Kara İsmail ve dedemiz ismi mezbûr el-Hâc Mahmud ve maskat-ı re’simiz zikr olunan Karahisar-ı Sâhib’de Vakıf Paşa mahallesidir müteveffâ-yı mezbûrun verâseti vâlidemiz işbu mezbûre Kamerşah Hatun ile usûbet-i nesebiye cihetinden bana münhasıradır bizden gayrı vâris ve terekesine âhar müstahık yoğiken vasiyy-i mezbûr terekesini bize teslîmden imtinâ‘ eder suâl olunsun dedikde gıbbe’s-suâl vasiyy-i mezbûr cevâbında tereke-i müteveffâ-yı mezbûra ber-vech-i muharrer vaz‘-ı yedini ikrâr lâkin müdde‘î-i mezbûrun müdde‘âsını inkâr edicek müdde‘î-i mezbûrdan ber-vech-i muharrer müdde‘âsına beyyine taleb olundukda udûl-ı ahrâr-ı ricâl-i Müslimînden olup mârrü’l-beyân Karahisar-ı Sâhib’de Akça Mescid mahallesinden olup müsâfiren Hocapaşa hanında sâkin Mehmed Çelebi b. Halil ve yine fi’l-asl medîne-i mezbûrede Eski hamam kurbünde Zeyrek mahallesinde olup mahmiye-i mezbûrede Süleymaniye mahallesinde sâkin Hasan Çelebi b. el-Hâc Abdullah nâm kimesne li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr Mehmed Efendi b. Kara İsmail b. el-Hâc Mahmud ile işbu müdde‘î-i mezbûr İvaz li-ebeveyn karındaşlar olup anaları ismi işbu hâzır bi’l-meclis Kamerşah bt. el-Hâc Hüseyin ve babaları ismi mezbûr Kara İsmail ve dedeleri ismi mezbûr el-Hâc Mahmud ve maskat-ı re’sleri medîne-i mezbûrede Vakıf Paşa mahallesidir müteveffâ-yı mezbûrun verâseti vâlidesi işbu hâzır bi’l-meclis Kamerşah Hatun ile müdde‘î-i mezbûra münhasıra olup mezbûrlardan gayrı vâris ve terekesine âhar müstahık olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle oldukdan sonra mûcebiyle ba‘de’l-hükm mâ-vaka‘a kayd-şüd.<br><br>Fî 7 min-Receb sene 1110<br><br>Şuhûdü’l-hâl: Yahya Efendi b. Mustafa, fahrü’l-müderrisîn es-Seyyid Abdülmuti Efendi, Nikâtî Ali Efendi Kâtibü’l-hurûf, Ahmed Çelebi b. Süleyman, İbrahim Çelebi b. Mehmed, Çukadâr el-Hâc Süleyman, Kara Mehmed el-Muhzır, Hüseyin Çelebi el-Muhzır ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=37678"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37680"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0898"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1077"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>