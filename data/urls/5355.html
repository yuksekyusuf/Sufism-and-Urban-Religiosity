﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 416<br>Hüküm no: 431<br>Orijinal metin no: [99a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haseki el-Hâc Mustafa Ağa Vakfı mütevelliyesi olan kızı Fâtıma Hatun’un vekili el-Hâc Ali Ağa’yı azlettiği</b><br><br>Hilâl-i sutûrda mezkûr husûsu mahallinde ketb ü tahrîri için bi’l-iltimâs savb-ı şer‘-i kavîmden irsâl olunan Mevlânâ Mustafa Efendi b. el-merhûm Yunus Efendi Mahmiye-i İstanbul’da Elvanzâde Mahallesi’nde sâkin sâbıkā Bostancılar kethüdâsı fahrü’l-a‘yân Mustafa Ağa b. Ali nâm kimesnenin menziline varıp zeyl-i kitâbda muharrerü’l-esâmî Müslimîn mahzarlarında akd-i meclis-i şer‘-i şerîf ettikde ashâb-ı hayrâtdan merhûm Haseki el-Hâc Mustafa Ağa nâm sâhibü’l-hayrın vakfına evlâdiyet ve meşrûtiyyet üzere bi’l-fi‘il mütevelliye olan sâhibü’l-hayrın sulbiye kebîre kızı Fâtıma Hatun’un üveği babası ve tarafından husûsu âti’l-beyâna vekîl olduğu zâtını ârifûn mezbûr Mustafa Ağa ve el-Hâc Mehmed Ağa b. Receb ve Mehmed Ağa b. Mustafa şehâdetleriyle sâbit ve sübût-ı vekâletine hükm-i şer‘î lâhık olan Ali Ağa b. Abdurrahman meclis-i ma‘kūd-ı mezkûrda müvekkile-i mûmâ-ileyhâ tarafından bin yüz kırk iki senesi Muharremi gurresinden bir sene tamamına değin umûr-ı tevliyet-i mezkûreyi rü’yet ve ikāmete ve vekîli olan bâ‘isü hâze’l-kitâb el-Hâc Ali Ağa mahzarında bi’l-vekâle takrîr-i kelâm ve bast-ı merâm edip mezbûr el-Hâc Ali Ağa’nın sene-i mezkûrede îrad ve masrûfu hesâb [ve] kitâb olundukda cemî‘ makbûzât ve masrûfâtı müvekkile-i mûmâ-ileyhânın makbûlü olup tevliyet-i mezkûre vekâletinden kendiyi ba‘de’l-azl ve’l-ihrâc ber-mûceb-i defter-i müfredât el-Hâc Ali Ağa’ya târih-i mezkûrede nukūd ve zimem teslîm olunan yirmi altı bin doksan guruşu yine zimem-i nâsda olmak üzere temessükâtını bana def‘ ve teslîm ben dahi ber-vech-i muharrer yedinden bi’l-vekâle ve ahz u kabz eyledim dedikde gıbbe’t-tasdîk-i şer‘î mezbûr el-Hâc Ali Ağa meclis-i mezkûrda vekîl-i mezbûr Ali Ağa yedinde mümzâ ve mahtûm defterim nâtık olduğu meblağdan noksan nesne zuhûr eder ise ben mâlımdan zâmin ve kefîlim dediğini mevlânâ-yı mezbûr mahallinde tahrîr ve ma‘an ba‘s olunan Çukadâr Mustafa b. Abdullah ve Muhzır Ya‘kub b. Abdullah meclis-i şer‘a gelip her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis min-şehri Ramazani’l-mübârek li-sene selâse ve erba‘în ve mi’e ve elf.<br><br>Şuhûdü’l-hâl: El-hâc Hasan Ağa b. Ali, Hüseyin Ağa b. Ahmed Bey Aydos, Mehmed Efendi b. Hüseyin hulefâ-yı mevkūfât, es-Seyyid Salih Efendi b. es-Seyyid Ali Hoca, Hasan sâkin-i Misivri, es-Seyyid Mustafa b. Mustafa, Mustafa Efendi b. İbrahim, Ali Bey b. ( ), Mustafa Ağa b. Ali, Mehmed Ağa b. Receb Akşehrî, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5354"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5356"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b416"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>