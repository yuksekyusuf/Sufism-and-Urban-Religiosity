﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 87<br>Hüküm no: 34<br>Orijinal metin no: [14-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bezci Dimitri’nin vârislerinin, Mütevellioğlu Mehmed Ağa’ya açtıkları alacak davasının geçersiz olduğu</b><br><br>Mukābele şüd<br><br>Bezci Dimitri hâlik vereselerinin Mütevellîoğlu Mehmed Ağa’dan 2065 guruş men‘i<br><br>Ma‘rûz<br><br>Derûn-ı arzuhâlde mastûrü’l-ism olup bin iki yüz elli beş senesi hilâlinde hâlik olan Bezci Dimitri v. Abraham v. Atam zimmînin verâseti zevce-i metrûkesi Maryem bt. Yordam ve sulbiye kebîre kızları Despina ve diğer Maryem nâm Nasrâniyelere ve li-ebeveyn er karındaşları Eftim Simyonos ve Yuvan zimmîlere münhasıra ve mesele-i mîrâsları kırk sekiz sehmden olup sihâm-ı mezbûreden altı sehmi zevce-i mersûmeye ve on altışar sehmden otuz iki sehmi bintân-ı mersûmetân Despina ve diğer Maryem nâm Nasrâniyelere ve beşer sehmden on sehmi karındaşları mersûmân Eftim Simyonos ve Yuvan zimmîlere isâbeti tahakkukundan sonra verese-i mersûmûndan kendiden asıl ve mersûmetân Maryem ve Despina ve diğer Maryem Nasrâniyeler taraflarından bâ-hüccet vekîl-i sâbitü’l-vekâleleri sâhib-i arzuhâl mersûm Eftim Simyonos zimmî meclis-i şer‘-i hatîrde derûn-ı arzuhâlde ismi mezkûr Mütevellîoğlu es-Seyyid Mehmed b. Mustafa muvâcehesinde karındaşım ve mûrisimiz hâlik-i mersûm Dimitri zimmînin merkūm es-Seyyid Mehmed zimmetinde yedimde olup bin iki yüz elli beş senesi Cumâdelûlâsı’nın gurresi târihiyle müverrah bir kıt‘a temessük mantûkunca cihet-i karz-ı şer‘îden alacağı olan iki bin altmış beş guruşu karındaşım mesfûr sağlığında merkūm es-Seyyid Mehmed’den kable’l-ahz ve’l-istifâ hâlik ve meblağ-ı merkūm benimle verese-i mersûmelerine ber-tashîh-i mezkûr mevrûs olmağla meblağ-ı mezkûr iki bin altmış beş guruşdan benim ve müvekkilelerim mersûmâtın hisse-i irsiye-i ma‘lûmelerimizi merkūm es-Seyyid Mehmed’den bi’l-verâse ve bi’l-vekâle hâlâ taleb ederim deyü da‘vâ ettikde ol dahi cevâbında müdde‘î-i asıl ve vekîl-i mersûmun ber-vech-i muharrer müdde‘âsını ikrâr ü i‘tirâf edip lâkin benim deynim olan meblağ-ı mezkûr iki bin altmış beş guruşu hâlik-i mersûm Dimitri zimmîye sağlığında tamamen edâ ve teslîm etmiş idim deyü ba‘de’d-def‘ ve’l-inkâr dâfi‘-i merkūm es-Seyyid Mehmed ber-vech-i muharrer def‘ini her biri mahallerinde lede’t-tezkiye adl ve makbûlü’ş-şehâde idikleri ihbâr olunan Galata Balıkpazarı İskelesi kayıkçılarından es-Seyyid Hüseyin b. Mehmed ve es-Seyyid Mustafa b. Abdullah nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebiyle müdde‘î-i asıl ve vekîl-i mersûm Eftim Simyonos zimmî da‘vâ-yı mezkûresiyle merkūm es-Seyyid Mehmed’e bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 23 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34686"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34688"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>