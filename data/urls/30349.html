﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 177<br>Hüküm no: 147<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Ahmed Çelebi b. İbrahim ile Tüccar Nuh Çelebi b. Ahmed’in hesaplaşıp birbirlerinin zimmetini ibra ettikleri</b><br><br>Mahmiye-i İstanbul sükkânından ve tüccâr tâifesinden Ahmed Çelebi b. İbrahim nâm kimesne meclis-i şer‘-i hatîr-i lâzımü’t-tevkīrde yine tüccârdan işbu bâ‘isü’l-kitâb es-Seyyid Nuh Çelebi b. Ahmed nâm kimesne mahzarında ikrâr-ı tâm ve takrîr-i kelâm edip mezbûr es-Seyyid Nuh ile bundan akdem beynimizde bir müddet mu‘âmelât cereyân edip pazarbaşı ve ihtiyâr ustalar ma‘rifetleriyle hesâbımızı hesâb-ı sahîh ile [43a] rü’yet eylediğimizde, benim mezbûr es-Seyyid Nuh Çelebi zimmetinde zuhûr eden ma‘lûmü’l-mikdâr hakkımı mezbûr es-Seyyid Nuh Çelebi bana def‘ ü teslîm, ben-dahi yedinden bi’t-tamam ve’l-kemâl ahz ü kabz edip fîmâ-ba‘d husûs-ı mezkûra ve işbu târih-i kitâba gelince sâir beynimizde cereyân eden ahz ü i‘tâ ve mu‘amelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan ben mezbûr es-Seyyid Nuh Çelebi’nin zimmetini ibrâ-i âmm-ı kātı‘ü’n-nizâ‘la ibrâ ve ıskāt-ı tâmm-ı râfi‘ü’l-hısâm ile ibrâ ve ıskāt, ol dahi husûs-ı mezkûra ve sâir beynimizde cereyân eden ahz ü i‘tâ ve mu‘amelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan kezâlik benim zimmetimi ibrâ-i âm ile ibrâ ve ıskāt edip ve her birimiz âharın ber-vech-i muharrer ibrâsını kabûl eyledik dediğini mezbûr es-Seyyid Nuh Çelebi tasdîk etmeğin mâ-vaka‘a bi’t-taleb ketb olundu.<br><br>Fî 15 min-Cumâdelûlâ sene [1]194.<br><br>Şuhûdü’l-hâl: el-Hâc İbrahim Ağa, el-Hâc Hüseyin Ağa, Yamak Hacı Mehmed, el-Hâc Hasan Ağa, es-Seyyid el-Hâc Mehmed Emin.</p>          <br><a title="Önceki sayfa" style="text-decoration:none" href="./ayrmetin.php?idno=30348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>