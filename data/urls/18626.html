﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 125<br>Hüküm no: 146<br>Orijinal metin no: [37a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Güher bt. Ali’nin, ölen kardeşi Veli ve kızı Âişe’den kendisine intikal eden hisseyi Veli’nin karısı Fâtıma bt. el-Hâc Mustafa’dan aldığı</b><br><br>Kazâ-i Petric’de Câmi‘ mahallesinde olup kazâ-i mezbûr kadısı olan Mevlânâ Ahmed Efendi imzâsıyla ve mührü ile mümzâ ve memhûr nakl-i şer‘î îrâd eden Güher bt. Ali nâm hâtun mahmiye-i Galata’da mahalle-i Şehsuvar’da fevt olan mezbûre Güher’in karındaşı Veli’nin muhallefâtına vâzı‘atü’l-yed olan müteveffâ-yı merkūmun zevcesi Fâtıma bt. el-Hâc Mustafa tarafından vech-i âtî üzre da‘vâya ve sulh ve ibrâya bimâ hüve tarikü’s-sübût vekâleti şer‘an sâbite olan babası merkūm el-Hâc Mustafa mahzarında meclis-i şer‘-i şerîf-i şâmihü’l-beyân ve mahfil-i dîn-i münîf-i râsihü’l-erkânda merkūm Güher Hâtun takrîr-i da‘vâ ve tebyîn-i müdde‘â kılıp dedi ki karındaşım mezbûr Veli fevt olup hâlen verâseti mezbûre Fâtıma ile bana münhasıra olup bi hasebi’ş-şer‘i’ş-şerîf “ic‘âlû’l-ahavât ma‘a’l-benât” asabe mûcebince karındaşım merkūm Veli’den ve kızı Âişe’den bana âid olan hisse-i şer‘iyyemi taleb eylerim dedikde mezbûre Güher’den sıdk-ı da‘vâsına mutâbık beyyine taleb olundukda zeyl-i nakilde şuhûd-ı tarîk olan Mevlânâ Ahmed Efendi el-Kādî ve Ali Efendi ve Bekir Efendi ve Cârullah Bey nâm kimesneler şehâdet edip şehâdetleri ba‘de ri‘âyeti şerâiti’l-kabûl makbûle olup kabûl ve kabz edip meclis-i şer‘de bi’t-tav‘ ve’l-ihtiyâr min gayri ikrâh ve icbâr ikrâr ve i‘tirâf edip dedi ki müteveffâ-yı mezbûr karındaşım Veli’den ve kızı Âişe’den bana irs-i şer‘îyle intikāl eden hisse-i şer‘iyyem ve hakkım mukābelesinde meblağ-ı mezbûr yirmi bin akçeyi alıp kabûl ve kabz edip mezbûre Fâtıma’nın zimmetini ibrâ-i âmm-ı şer‘î ve kātı‘ ile ibrâ ve iskāt ettim min-ba‘d mezbûre Fâtıma’dan karındaşım merkūm Veli’nin ve kızı Âişe’nin muhallefâtına müte‘allik da‘vâ ve nizâ‘ edersem lede’l-hükkâm mesmû‘a ve makbûle olmayıp tezvîre ve telbîse mahmûle ola dedikde mukırra-i mezbûrenin ikrâr-ı meşrûhunda mukarrun lehâ’l-merkūm Fâtıma asâleten ve vekîli el-Hâc Mustafa vekâleten tasdîk ve tahkīk edip sıhhat-i ikrâra ve sulh ve ibrâya ve tasdîka hükm olunup bu vesîka-i enîka ber sebîl-i temessük ketb ve imlâ olunup yed-i tâlibe vaz‘ olundu ki lede’l-hâce müzekkir-i mâ cerâ ola. Tahrîren fî evâsıtı Ramazâni’l-mübârek li sene semânîn ve tis‘în ve tis‘a mi’e.<br><br><br>Şuhûdü’l-hâl: Mustafa Halîfe el-Müezzin, el-Hâc Hasan b. Abdullah, Sefer Halîfe b. Ferhad, Hacı Mehmed b. Ali, el-Hâc Ahmed b. Abdullah, Mehmed b. Selâmsız, el-Hâc Murad b. Abdullah, Mehmed b. İlyas, Hüseyin b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>