﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 229<br>Hüküm no: 312<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Yusuf Çavuş’un vârislerinden Mehmed Çelebi’nin sulh bedeli karşılığında terekedeki hakkını sattığı</b><br><br>Gıbbe’t-taleb ve’l-iltimâs cânib-i şer‘-i kaviyyü’l-esâsdan mevlânâ Abdulkādir Efendi irsâl olunup ol dahi mahmiye-i İstanbul’da Bezzâz-ı cedîd Mahallesi’nde sâkin fahrü’l-emâsil ve’l-akrân Mehmed Ağa b. Mustafa’nın menziline varıp zeyl-i kitâbda mastûrü’l-esâmî olan Müslimîn huzûrlarında akd eylediği meclis-i şer‘-i şerîfde bundan akdem vefât eden Yusuf Çavuş merhûmun verâseti sulbiye kebîre kızı İsmihan Hatun ile müteveffâ-i mezbûru i‘tâk eden Ca‘fer Bey’in sulbî kebîr oğlu Mehmed Çelebi’ye münhasıra olduğu şer‘an mütehakkık ve muhallefâtının nısfı merkūme İsmihan Hatun’a ve nısf-ı âharı merkūm Mehmed Çelebi’ye isâbet eylediği mütebeyyin oldukdan sonra merkūm Mehmed Çelebi meclis-i mezbûrda mezbûre İsmihan Hatun tarafından husûs-ı âti’z-zikre vekîl olup vekâleti hasm-ı câhid-i şer‘î mahzarında mezbûrenin zâtını ma‘rifet-i şer‘iyye ile ârifân olan Ali Çelebi b. Kasım ve Müezzin Osman Efendi b. Pervane şehâdetleri ile şer‘an sâbite olan zevci işbu bâ‘isü’l-kitâb mezbûr Mehmed Ağa mahzarında ikrâr-ı tâm ve takrîr-i kelâm edip mûrisimiz müteveffâ-i mezbûrun muhallefâtından bana isâbet eden nısf hakkım mukābelesinde vekîl-i mezbûr Mehmed Ağa’dan işbu üç yüz elli kıt‘a riyâlî guruşu bi-tarîkı’s-sulh ahz u kabz edip müteveffâ-i mezbûrun muhallefâtından bana isâbet eden nısf hakkıma müte‘allık cemî‘-i da‘vâ ve mutâlebâtdan müvekkilesi mezbûre İsmihan Hatun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim, vechen mine’l-vücûh da‘vâ ve nizâ‘ım kalmadı, ba‘de’l-yevm bir tarîk ile da‘vâ dahi edersem lede’l-hükkâmi’l-kirâm istimâ‘ olunmaya dedikde gıbbe’t-tasdîkı’l-mu‘teber vâki‘ hâli mevlânâ-yı mezbûr mahallinde tahrîr ba‘dehû cânib-i şer‘den ma‘an irsâl olunan İbrahim Çelebi ve Mehmed Çelebi ile gelip herbiri vukū‘u üzere inhâ ve takrîr etmeğin mâ-vaka‘a kaydolundu.<br><br>Fi’l-yevmi’r-râbi‘ ve’l-ışrîn min-Cumâdelûlâ li-sene erba‘a ve sittin ve elf.<br><br>Şuhûdü’l-hâl: Hızır Ağa b. Derviş el-müteferrika, Mustafa Ağa b. Pîrî çaşnigîr, Ahmed Efendi halîfe-i rûznâmçe-i küçük, Ömer Ağa b. Mansur kethüdâ-yı ekmekçiyân, İlyas Dede b. Memi kethüdâ, İbrahim Çelebi b. Mustafa el-kâtib ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>