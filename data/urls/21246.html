﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 288<br>Hüküm no: 182<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. İbrahim’in, merhum Ali Reis b. Ahmed’deki kılıç semeninden alacağını varislerinden talep ettiği</b><br><br>Mahrûse-i Galata a‘mâlinden kasaba-i Tophâneˈde Cihangir mahallesi sükkânından râfi‘-i hâzeˈl-kitâb el-Hâc Mehmed b. İbrahim meclis-i şer‘-i hatîr-i lâzımüˈt-tevkīrde mahalle-i mezbûre sükkânından olup Karadenizˈde Azak nâm mahâlde bundan akdem vefât eden Ali Reis b. Ahmedˈin sulbî sagīr oğulları Hasan ve Ahmed ve İbrahimˈin vasî-i muhtârları olduğu ledeˈş-şer‘iˈl-mutahhar sâbit olan el-Hâc Beşir b. İsmail mahzarında üzerine da‘vâ ve takrîr-i kelâm edip müteveffâ-yı mezbûr Ali Reis hayatında yedimden iştirâ ve kabz eylediği ma‘lûmüˈl-vasf veˈl-aded kılıç semeninden zimmetinde yirmi yedi kıt‘a esedî guruş hakkım olup meblağ-ı mezbûrun on esedîsini hayatında yedinden ahz u kabz edip bâkī zimmetinde on esedî guruş hakkım kalıp kableˈl-edâ vefât etmekle hâlâ meblağ-ı bâkī-i mezbûru terekesinden taleb ederin suâl olunsun dedikde gıbbeˈs-suâl veˈl-inkâr ve isre talebiˈl-beyyine udûl-ı Müslimînˈden olup mahalle-i mezbûre sükkânından Hacı Ali b. Mehmed ve Ali b. Receb nâm kimesneler li-ecliˈş-şehâde meclis-i şer‘a hâzırân olup istişhâd olunduklarında fiˈl-hakīka müteveffâ-yı mezbûr Ali Reis hayatında bizim huzûrumuzda işbu müdde‘î el-Hâc Mehmed yedinden ma‘lûmüˈl-aded veˈl-vasf yirmi yedi esedîlik kılıç iştirâ ve kabz eyledi biz bu husûsa şâhidiz şehâdet dahi ederiz her biri edâ-i şehâdet-i şer‘iye eylediklerinde gıbbe ri‘âyet-i şerâ’itiˈl-kabûl şehâdetleri makbûle oldukdan sonra müdde‘î-i mezbûr vasî-i mu‘arrif olduğu meblağ-ı mezbûr on esedî guruşdan mâ‘adâsı müteveffâ-yı mezbûrun hayatında küllen ve ba‘zan ahz u kabz ve taraf-ı şer‘iyeden bir tarîk ile zimmetini ibrâ etmediğine gıbbeˈt-tahlîfiˈş-şer‘î mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-yevmiˈs-sâbi‘ min-şehri Rebî‘iˈl-âhir li-sene erba‘a ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21245"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21247"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o986"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>