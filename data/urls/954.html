﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 82<br>Hüküm no: 51<br>Orijinal metin no: [9b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Voyvoda Ali’nin vefat eden Eteklizade Ali’de olan alacağının varislerinden tahsili</b><br><br>Ma‘rûz,<br><br><<Sâdır olan fermân-ı âlîlerine imtisâlen işbu arzuhâl ve derkenâr ve merbût olan medîne-i Nevşehir ma‘a Ürgüp nâibi es-Seyyid eş-Şeyh Mehmed Efendi dâ‘îlerinin i‘lâmına Anazar olundukda medîne-i mezbûre sükkânından Mustafa ve li-ebeveyn karındaşı Ali Ağa b. İbrikdâr>><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Anadolu’da Biga sancağının hâvî olduğu kazâlardan Ezine-i Kazdağı kazâsı ahâlîsinden Eteklizâde Ali Bey nâm kimesne iki yüz kırk dokuz senesi hilâlinde kazâ-i mezkûr voyvodası bulunan es-Seyyid Ali nâm kimesnenin uhde-i iltizâmında bulunmuş olan kazâ-i mezkûr dâhilinde Akçaköy nâm mahâlde vâki‘ boz, hâlî ve mahlûl olan ma‘lûmü’l-kıt‘a arazi ve üzerlerinde mevcûd ma‘lûmü’l-aded palamut eşcârını on bin guruş resm-i tapu ile voyvoda-i mûmâ-ileyhden ba‘de’t-tefevvüz resm-i tapu-yı mezkûru peşînen vermeyip zimmetinde deyni olduğunu nâtık karz unvânıyla voyvoda-i mûmâ-ileyh yedine bir kıt‘a temessük i‘tâ etmiş ve mezbûr Ali Bey meblağ-ı mezkûr on bin guruşu voyvoda-i mûmâ-ileyhe kable’l-edâ ve’l-îfâ verâseti kazâ-i mezkûrda sâkinler zevce-i menkûha-i metrûkesi Âişe ve vâlidesi Fâtıma hatunlar ile sulbî sagīr oğlu Osman’a münhasıra olduğu hâlde bundan akdemce fevt olmuş olmağla meblağ-ı mezkûr voyvoda-i mûmâ-ileyh yedinde olan fetvâ-yı şerîfeler mantûklarınca müteveffâ-yı mezbûrun tereke-i vâfiyesinden tahsîli bâbında voyvoda-i mûmâ-ileyh bir kıt‘a fermân-ı âlîşân sudûru niyâzında olduğu meâl-i arzuhâl-i mezkûrdan müstebân olmağla bu sûretde verese-i merkūmûn el-yevm kazâ-i mezkûrda sâkinler olmalarıyla tarafeyn bi’l-muvâcehe mahâllinde terâfu‘-i şer‘-i şerîf ve ihkāk-ı hak olunması bâbında hâlâ kazâ-i mezkûr hâkimi ve voyvodasına hitâben bir kıt‘a fermân-ı âlîşân sudûru iktizâ eylediği huzûr-ı âlîlerine i‘lâm olundu. El-emru li-hazreti men-lehü’l-emr.<br><br>Fi’l-yevmi’s-sâdis ve’l-ışrîn min Recebi’l-ferd li-sene erba‘a ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=953"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=955"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>