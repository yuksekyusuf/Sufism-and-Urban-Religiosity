﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 245<br>Hüküm no: 237<br>Orijinal metin no: [34b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Yuvan’ın varislerinin kendilerine miras kalan ev arsalarını Yorgi v. Nikola’ya satmaları</b><br><br>Arsa mübâya‘ası<br><br>Havâss-ı Refî‘a kazâsına muzâfe Makrihora nâm karyede mütemekkin iken bundan mukaddem hâlik olan Yanaki v. Yuvan nâm zimmînin zevce-i metrûkesi Saneki bt. Dimitri nâm Nasrâniye ile sulbî kebîr oğlu Foti nâm zimmî ve sulbiye kebîre kızları Veskino ve Demiti nâm Nasrâniyelere isâbeti lede’ş-şer‘i’l-enver zâhir oldukdan sonra merkūm Foti zimmî asâleten ve şahsı ta‘rîf-i şer‘î ile mu‘arrefe olan mersûme Saneki Nasrâniye kendi nefsinden asâleten ve kızları mersûmetân taraflarından vech-i âtî üzere vekîlleri olduğu şahs-ı mersûmetân-ı ârifân Nikola v. Yani ve Yamandi v. Sidri nâm zimmîler şehâdetleriyle sâbit olmağla mersûme Saneki Nasrâniye vekâleten meclis-i şer‘-i şerîf-i enverde işbu hâmilü’r-rakīm Yorgi v. Nikola nâm zimmî muvâcehesinde herbiri bi’l-asâle ve bi’l-vekâle ikrâr ve takrîr-i kelâm edip karye-i mezbûrede vâki‘ bir tarafdan Mehmed Efendi ve bazen Anaştaşya Nasrâniye menzilleri ve bir tarafdan Sirkeci Kostantin zimmî menzili ve iki tarafdan tarîk-i âm ile mahdûd bir bâb mülk menzil arsası mûrisimiz merkūm Yanaki zimmînin hayâtında ile’l-helâk yedinde mülkü olup ba‘de helâkihî bizimle müvekkiletân-ı mersûmetân Veskino ve Demiti Nasrâniyelere mevrûs olmağın biz arsa-i mahdûde-i mezkûreyi tarafeynden îcâb ve kabûlü hâvî bey‘-i bâtt-ı sahîh-i şer‘î ile merkūm Yorgi zimmîye otuz guruşa bi’l-asâle ve bi’l-vekâle bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr otuz guruşu merkūm Yorgi zimmî yedinden bi-kadri’l-hısas tamâmen ahz u kabz eyledik, ba‘de’l-yevm arsa-i mahdûde-i mezkûre merkūm Yorgi zimmînin mülk-i müşterâsı ve hakk-ı sırfı olup bizim ve müvekkiletân-ı mersûmetân Veskino ve Demiti Nasrâniyelerin kat‘an alâka ve medhalimiz kalmamışdır dediklerinde gıbbe’t-tasdîki’ş-şer‘î mâ vaka‘a.<br><br>Fî 24 S. sene 1197<br><br>Şuhûdü’l-hâl: Mollâ Ali b. Halil, Salih b. Halil, Mustafa b. Mustafa, Nikola v. Yani, Yamandi v. Sidri ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10779"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10781"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>