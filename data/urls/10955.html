﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 379<br>Hüküm no: 412<br>Orijinal metin no: [59b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzun Yusuf mahallesinden Emine Hanım’ın yanmış olan ev enkazı ile arsanın kendisine ait hissesini İsmail Ağa’ya sattığı, mukataalı arsayı da ferağ ettiği</b><br><br>Sırf mülk arsa ve mukāta‘alı arsada enkāz mübâya‘ası ve mukāta‘alı arsayı ferâğ<br><br>Mahmiye-i İslâmbol’da Uzun Yusuf mahallesinde sâkine Emine Hanım bt. Ahmed Bey tarafından husûs-ı âti’l-beyânı ikrâra vekîl olduğu zâtını ârifân Hafız Numan Efendi b. Süleyman ve Hasan Ağa b. Mehmed şehâdetleriyle şer‘an sâbit ve zâtı şâhidân-ı mezbûrân ta‘rîfleriyle mu‘arrefe olan Ümmühani bt. Mustafa nâm hatun meclis-i şer‘-i hatîr-i lâzımü’t-tevkīrde işbu bâ‘isü’l-kitâb İsmail Ağa b. Mehmed nâm kimesne mahzarında bi’l-vekâle ikrâr ve takrîr-i kelâm edip mahmiye-i mezbûrede Avratpazarı kurbünde Hobyar mahallesinde vâki‘ iki tarafdan müvekkilem mezbûrenin âhar arsası ve bir tarafdan bakkāl Ebûbekir zimmî arsası ve bir tarafdan tarîk-i âm ile mahdûd derûnunda bir bi’r-i mâ ve sâir enkāz-ı mevcûdeyi hâvî hâriciye ta‘bîr olunur bir bâb muhterik menzil arsasının yüz doksan dört buçuk zirâ‘ mahâlli merhûm Hüsrev Ağa Vakfı’na senevî iki yüz kırk akçe mukāta‘a-i kadîmeli ve mâ‘adâ arsası müvekkilem mezbûre Emine Hanım’ın akd-i âti’z-zikrin sudûruna değin bâ-hüccet-i şer‘iye irsen ve şirâen yedinde mülk ve hakkım olmağın müvekkilem mezbûre Emine Hanım arsa-i mahdûde-i mezkûrenin mülk olan mahâlli ile zikr olunan mukāta‘alı arsa derûnunda olan enkāz-ı mevcûde-i ma‘lûmesini tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile mezbûr İsmail Ağa’ya dört yüz guruşa bey‘ ve temlik ve teslîm ve mukāta‘alı arsasını dahi bâ-ma‘rifet-i mütevellî meccânen ferâğ ve tefvîz eylediğinde ol dahi ber-vech-i muharrer iştirâ ve temellük ve tesellüm ve tefevvüz ve kabûl eyledikden sonra semeni olan meblağ-ı mezbûr dört yüz guruşu müvekkilem mezbûre Emine Hanım mezbûr İsmail Ağa yedinden tamamen ahz ü kabz eyledi, ba‘de’l-yevm arsa-i mahdûde-i mezkûrenin mülk olan mahâlli ile enkāz-ı mevcûde-i ma‘lûmesi mezbûr İsmail Ağa’nın mülk-i müşterâsı ve hakk-ı sarfı ve zikr olunan mukāta‘alı arsa dahi dâhil-i havza-i tasarrufu olup müvekkilem mezbûre Emine Hanım’ın kat‘a alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Cumâdelûlâ sene 1197.<br><br>Şühûdü’l-hâl: Hafız Numan Efendi b. Süleyman, Mehmed Salih Efendi b. İbrahim, Hasan Ağa b. Mehmed, Molla Ali b. Halil, Mustafa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=10954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b379"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>