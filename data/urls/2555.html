﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 221<br>Hüküm no: 237<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çerkez Mehmed Ağa’nın Yeniçeri Otuz sekizinci Cemaati Para Vakfı’ndan borç alması (istiğlâl)</b><br><br>Medîne-i Galata muzâfâtından kasaba-i Tophane’de Çukur Câmi‘ mahallesi ahâlîsinden Çerkes Mehmed Ağa b. Abdullah meclis-i şer‘-i şerîf-i enverde Dergâh-ı âlî -dâme mahfûfen bi’l-me‘âlî- yeniçerilerinden Otuzsekizinci Cemâ‘ate mahsûs oda ahâlîsinin vakıf orta akçeleri mütevellîsi olan işbu sâhibü’l-kitâb Mehmed Çelebi b. İsmail muvâcehesinde ikrâr ve takrîr-i kelâm edip medîne-i Üsküdar’da Aşçıbaşı mahallesinde vâki‘ bir tarafdan Muytâb İbrahim mülkü ve bir tarafdan Receb Efendi veresesi mülkleri ve bir tarafdan Mustafa nâm Bostânî ve ba‘zan Nalband Mustafa ve ba‘zan Emine Hatun ve ba‘zan Mustafa mülkleri ve bir tarafdan tarîk-i âm ile mahdûd ve muhavveteyn olup dâhiliyesi iki bâb fevkānî oda ve bir sofa ve bir hazîne odası ve bir bâb tahtânî matbah ve bir câmekânlı hamam ve bir anbâr ve bir tahtânî sagīr oda ve bir kenîfi ve bir su kuyusu muhavvata-i hâriciyesi iki bâb fevkānî oda ve bir bâb hazîne odası ve iki sofa ve bir kenîfi ve tahtında bir ahur ve bir su kuyusunu hâvî mülk menzilimi mal-ı vakf-ı mezbûr ile mütevellî-i mezbûr Mehmed Çelebi’ye üç yüz elli esedî guruşa bi-tarîkı’l-istiğlâli’ş-şer‘î bey‘ ve teslîm edip ol dahi mâl-ı vakf-ı mezbûr ile vech-i muharrer üzere iştirâ ve tesellüm edip semeni olan meblağ-ı mezbûr üç yüz elli esedî guruşu mütevellî-i mezbûr Mehmed Çelebi yedinden ahz u kabz eylediğimden sonra mütevellî-yi mezbûr Mehmed Çelebi menzil-i mezbûru ba‘de’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan bir sene tamâmına dek elli iki buçuk esedî guruş ücret ile bana îcâr ve teslîm edip ben dahi vech-i muharrer üzere istîcâr ve tesellüm ve kabûl eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Mahmud Beşe ser-oda, Ahmed Beşe ser-oda-i sâbık, Saraç Ahmed Çelebi, Saraç Mehmed Çelebi, Mehmed Ağa b. el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=2554"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2556"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>