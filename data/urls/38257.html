﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 47<br>Hüküm no: 21<br>Orijinal metin no: [3b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mustafa’nın, Dimitri’de olan alacağını kardeşi Yorgi’den istemesinin meşru olmadığı</b><br><br>Mübâşirine teslîm<br><br>Vilâyet-i Anadolu’da Harput sancağına tâbi‘ Divriğ kazâsı ahâlîsinden ve Dersa‘âdet’de arpacı esnâfından es-Seyyid Hüseyin b. es-Seyyid Mustafa mahfil-i şer‘iyyâtda Devlet-i aliyye teba‘asından ve bakkāl tâifesinden Yorgi v. Karalı muvâcehesinde benim işbu merkūmun li-ebeveyn er karındaşı gāib ani’l-meclis bakkāl Dimitri zimmetinde elli altı keyl-i İstanbulî şa‘îr semeninden gayrı-ez teslîmât sahhü’l-bâkī alacak hakkım olan bin yüz kırk guruşun bin kırk guruşunu medyûnum gāib-i merkūm bundan akdem ceste ceste bana edâ ve teslîm edip bâkīsi olan yüz guruşu el-an bana vermediğine ve işbu merkūm Yorgi dahi mücerred medyûnum gāib-i merkūmun li-ebeveyn er karındaşı olduğuna binâen meblağ-ı bâkī-i merkūm yüz guruşu bana kendi malından vermek üzere işbu merkūm Yorgi’ye cebr ve tenbîh olunmak murâdımdır deyü takrîr-i meşrûhu üzere merkūm Yorgi’den tasaddî eylediği da‘vâsı meşrû‘a ve iltifâta şâyân olmadığı kendüye tefhîm ve mûcebince da‘vâ-i mezkûresiyle merkūm Yorgi’ye bî-vech-i şer‘î mu‘ârazadan men‘ olunduğu ve mübâşirleri Bâb-ı zabtiye neferâtından Eyüblü Ahmed Ağa kulları yediyle huzûr-ı [âlîlerine i‘lâm olundu].<br><br>Fî 12 B sene [12]73.<br><br>Mehmed Emin.</p>          <br><a title="Önceki sayfa" style="text-decoration:none" href="./ayrmetin.php?idno=38256"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38258"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b047"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o193"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>