﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 74<br>Hüküm no: 42<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Mustafa Beşe’nin vârislerinin, vasiyetten sonra kalan parayı aldıkları</b><br><br>Vilâyet-i Anadolu’da İnebolu Bursa kazâsına tâbi‘ İsaviran nâm karye sâkinelerinden Kerime ve Mü’mine bintey Hasan Dede nâm hatunlardan husûs-ı âti’z-zikre vekîl olup vekâleti hasm-ı câhid-i şer‘î mahzarında bi’l-fi‘il kazâ-i mezbûrda kādı olan Şeyh Mehmed Efendi b. Ahmed kıbelinden vârid olan nakl-i mu‘teber-i mer‘î ile sâbit olan Mustafa b. Pîrce nâm kimesne mahfil-i kazâda müvekkiletân-ı mezbûretânın li-ebeveyn karındaşları olup bundan akdem Mazarak? cezîresinde fevt olan Mustafa Beşe nâm râcilin muhallefâtına vaz‘-ı yed eden işbu bâ‘isü’l-kitâb el-Hâc Hüseyin Ağa b. el-Hâc Hasan mahzarında ikrâr ve takrîr-i kelâm edip müteveffâ-i mezbûrun muhallefâtından mezbûr el-Hâc Hüseyin Ağa’nın makbûzu olan yirmi yedi bin dokuz yüz yedi akçeyi vekâletim hasebiyle taleb eylediğimde mezbûr el-Hâc Hüseyin Ağa fi’l-hakīka müteveffâ-i mezbûrun yirmi yedi bin dokuz [yüz] yedi akçe muhallefâtı olup lâkin meblağ-ı mezbûrdan dört bin beş yüz akçe techîz ve tekfînine sarf edip ve ma‘rifet-i hâkim ile sülüs-i mâlından vasiyetini tenfîz edip ancak yedimde on altı bin akçe kaldı deyü bana cevâba tasaddî olup vech-i muharrer üzere ma‘mûlün-bih defter ibrâz edip ziyâde makbûzu olmadığına meclis-i şer‘de benim talebim ile yemîn bi’llâhi te‘âlâ eylemişdi. Binâen-aleyh ben dahi mezbûr el-Hâc Hüseyin Ağa’dan mârru’z--zikr on altı bin akçeden gayrı da‘vâ ve talebim ve nizâ‘ ve husûmetim kalmadı dedikde gıbbe’t-tasdîkı’l-mu‘teber mâ-vaka‘a ketb olundu.<br><br>Fi’t-târîhi’l-mezbûr.<br><br>Şuhûdü’l-hâl: Hasan Çelebi Kethüdâ-yı kerestehâne, Mehmed Efendi el-Müderris, Mehmed Efendi el-müezzin, İshakzâde Mehmed Ağa b. Mustafa, Mübâşir Mumcu Ali Bey b. Mustafa, el-Hâc Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=224"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=226"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>