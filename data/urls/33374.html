﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 121<br>Hüküm no: 90<br>Orijinal metin no: [28a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Mehmed Hayrullah Efendi b. Hafız Mustafa ile zevcesinin kahve dükkânı gediğini feshettikleri</b><br><br>Havâî kahve gediği men‘i<br><br>Ma‘rûz<br><br>Anadolu kuzâtı eşrâfından sâhib-i arzuhâl Hâfız Mehmed Hayrullah Efendi b. Hâfız Mustafa kendi nefsinden asâleten ve halîleleri Şerife Fâtıma Hatun bt. es-Seyyid el-Hâc Osman tarafından husûs-ı âtîde vekîl olduğu zâtlarını ârifân Mehmed Emin Ağa b. Ahmed ve Hüseyin Ağa b. Osman şehâdetleriyle ber-nehc-i şer‘î sâbit olmağla vekâleten meclis-i şer‘-i münîrde derûn-ı arzuhâlde ismi mezkûr Derviş Mustafa b. el-Hâc Hasan nâm kimesne muvâcehesinde İstanbul’da Tercümân Yunus Mahallesi’nde menzilimiz tahtında kâin zevcem müvekkilem mezbûre ile bi’l-münâsafa mutasarrıflar olduğumuz bir bâb kahve dükkânında mezbûr Derviş Mustafa şehriye onar guruş kirâ ile müşâhereten müste’cirimiz olup lâkin dükkân-ı mezkûrun menzil-i mezkûra ilâve için eşedd-i lüzûmu olduğundan târih-i i‘lâm şehri gāyetine izâfetle asâleten ve vekâleten fesh-i akd-i icâre etmemle gāyet-i şehr-i mezbûrda dükkân-ı mezkûru tahliye ve benimle müvekkilem mezbûreye teslîme merkūm Derviş Mustafa’ya tenbîh olunmak bi’l-asâle ve bi’l-vekâle matlûbumdur deyu da‘vâ ettikde ol-dahi cevâbında ben dükkân-ı mezkûrun aklâm-ı hümâyûndan yedinde mukayyed olmayan havâî gediğini dört ay mukaddem Piyale Paşa Müezzini Süleyman Efendi’den bin altı yüz kırk guruşa iştirâ ve kimesnenin emrinsiz malımdam bin beş yüz guruş sarfla dükkân-ı mezkûru ta‘mîr etmişdim öyle olıcak dükkân-ı mezkûru tahliye ve teslîm etmem deyu takrîr-i meşrûhu üzere tasaddî eylediği da‘vâsında evvelen gedik maddesi emr-i meşrû‘ olmadığından mâ‘adâ bu makūle dekâkîn ve mehâzîn ve besâtîn gedikleri bir husûsun devâm ve istikrârı zımnında taraf-ı saltanat-ı seniyyeden i‘tibâr ile aklâm-ı şâhâneden birinde mukayyed ise kānûnen mu‘teber olup bu misillü mâlik ve mutasarrıf ve müste’cir ve mütevellînin rağbetleriyle olan havâî gedikler kānûnen dahi mu‘teber olmadığı ve masrûf-ı mezkûr husûsunda dahi kimesnenin emri teberru‘ kabîlinden yoğiken teberru‘ kabîlinden olup rucû‘a ve bu mertebe ile dükkân-ı mezkûra ta‘arruza kādir olmadığı ve bu sûretde muktezâ-yı şer‘-i şerîf ve iktizâ-yı kānûn-ı münîf üzere mâlik olduğu âlât ve eşyâsını ahz ile dükkân-ı mezkûrdan çıkıp mutasarrıfları asîl ve müvekkile-i mûmâ-ileyhimâya teslîmi lâzım geldiği mezbûr Derviş Mustafa’ya tefhîm ve bu vechile tenbîh olunduğu İstanbul Mahkemesi’nden huzûr.<br><br>Fî 23 Z sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33373"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33375"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o182"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>