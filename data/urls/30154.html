﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 259<br>Hüküm no: 219<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hâcce Emine Hatun’un Eskioda civarındaki fırın gediğini satıp fırını da kiraya verdiği</b><br><br>Mahmiye-i İstanbul’da Eskioda kurbünde Kırkdörtkuyusu nâm mahâlde vâki‘ bir bâb habbâz fırınının mutasarrıfesi olup zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Hâcce Emine bt. el-Hâc Ahmed nâm hatun meclis-i şer‘-i şerîf-i enverde işbu râfi‘u’l-kitâb Mehmed Emin [b.] İsmail ve Molla Ömer b. Ahmed nâm kimesneler mahzarında ekmekçiler kethudâsı ve nizâm ustaları hazır oldukları hâlde ikrâr ve takrîr-i kelâm edip fırın-ı mezkûr taht-ı tasarrufumda olup derûnunda mevcûd gedik ta‘bîr olunur kazgan ve kürek ve sâir âlât-ı lâzıme-i ma‘lûme akd-i âti’z-zikrin sudûruna [değin] yedimde mülküm olmağla hâlâ ben mârrü’z-zikr gedik ta‘bîr olunur [71a] kazgan ve kürek ve sâir âlât-ı lâzıme-i ma‘lûme tarafeynden îcâb ve kabûlü hâvî şürût-ı müfsideden ârî bey‘-ı bâtt-ı sahîh-i şer‘î ve safka-i vâhide ile mezbûrân Mehmed Emin ve Molla Ömer’e dört yüz guruşa ale’l-iştirâki’s-seviy bey‘ ve temlîk ve teslîm ve fırın-ı mezkûru târih-i kitâbdan beher mâh onar guruşa mezbûrâna îcâr ve teslîm onlar dahi ber-vech-i muharrer âlât-ı mezkûreyi iştirâ ve temellük ve tesellüm ve fırın-ı mezkûru istîcâr ve kabûl edip semen-i mezkûr dört yüz guruşu yedlerinden tamamen ahz eyledim fîmâ-ba‘d gedik ta‘bîr olunur âlât-ı lâzıme-i ma‘lûme mezbûrân Mehmed Emin ve Molla Ömer’in ale’l-iştirâki’s-seviy mülk-i müşterâları olup benim kat‘a alâka ve medhalim kalmamışdır dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 15 min-Zilka‘deti’ş-şerîfe sene 1185.<br><br>Şuhûdu’l-hâl: es-Seyyid el-Hâc Ebûbekir b. el-Hâc Mehmed, Hüseyin Usta b. Hüseyin, Ahmed Ağa b. Hüseyin, Ekmekçiler Kethudâsı Ali Ağa b. Abdurrahman, Kethudâ-yı Muhzırân Mehmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30153"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30155"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>