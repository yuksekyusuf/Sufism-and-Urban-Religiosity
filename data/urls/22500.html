﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 227<br>Hüküm no: 304<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Oseb v. Kerpiççi Serkiz’in babasının terekesiyle alakalı olarak kardeşi Karabet ile iki yüz elli guruşa sulh olup yirmi beş ayda taksitle kendisine ödemesine izin verdiği</b><br><br>Galata hâricinde Beyoğlu mütemekkinlerinden iken bundan akdem hâlik olan Kerpiççi Serkiz v. Kiragos zimmînin verâseti zevcesi Elmas Nasrâniye ile sulbî kebîr oğulları Oseb ve Karabet zimmîlere inhisârı tahakkukundan sonra derûn-ı arzuhâlde mersûmü’l-ism Oseb zimmî tarafından husûs-ı âtîde vekâleti Abdullah Çavuş b. İbrahim ile David v. Bağdısar zimmî şehâdetleriyle zâhir olan Agop v. Serope zimmî Galata Bâb Mahkemesi’nde meclis-i şer‘-i kavîmde müvekkil-i mersûmun er karındaşı sâhib-i arzuhâl mersûm Karabet zimmî muvâcehesinde mersûm Karabet zimmî hâlik-i mersûmun hîn-i helâkinde terekesi tahrîr ve taksîm olunduğu esnâda terekeden yedi yüz guruş kıymetli iki re’s bârgir ve ma‘lûmü’l-aded kerpiç ve eşyâ-i sâiresini bi-gayr-ı hakkın ahz ve ketm ve ihfâ etmekle hisse-i irsiyyesini bi’l-vekâle taleb ederim deyü tasaddî eylediğim da‘vâmdan bâ-tavassut-ı muslihîn mersûm Karabet zimmî ile iki yüz elli guruşa bi’l-vekâle ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ hâlik-i mersûmun ism-i mâl ıtlâk olunup bi’l-cümle terekesinde ve işbu târih-i i‘lâma gelince beynlerinde cereyân eden ahz u i‘tâ ve mu‘âmelât-ı şettâ ve hukūk-ı sâire-i şer‘iyyeye müte‘allika da‘vâdan mersûm Karabet zimmînin zimmetini bi’l-vekâle kabûlü hâvî ba‘de’l-ibrâ mersûm Karabet zimmî dahi kezâlik terekeye ve târih-i i‘lâma gelince beynlerinde cârî ahz u i‘tâ ve mu‘âmelât-ı şettâ ve hukūk-ı şer‘iyyeye müte‘allika da‘vâdan müvekkil-i mersûm Oseb zimmînin zimmetini bi’l-asâle kabûlü hâvî ba‘de’l-ibrâ bedel-i sulh-ı merkūmu beher şehr onar guruşdan yirmi beş ay tamamına dek edâ ve îfâ etmek üzere mersûm Karabet zimmîyi bi’l-vekâle te’cîl ve taksît eylediğimde ol dahi müeccelen edâya ta‘ahhüd eyledi deyü ikrâr ve tasdîkleri tescîl ve huzûr-ı âlîlerine i‘lâm olundu.<br><br>Fî 14 C sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22499"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22501"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o476"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>