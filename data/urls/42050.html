﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 498<br>Hüküm no: 520<br>Orijinal metin no: [127b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sahibiye Medresesi vakfına ait Kilis’e tâbi Kefer Silvan köyünün vergisini deruhde eden Mustafa’nın iltizam bedelini ödediği</b><br><br>Medîne-i Haleb’de vâki‘ Sâhibiye Medresesi’nin bi’l-fi‘il mütevellîsi olan Nazımü’l-mültekā Mehmed Efendi b. Fahreddin nâm kimesne mahmiye-i İstanbul’da meclis-i şer‘-i hatîrde es-Seyyid el-Hâc Mustafa b. Es-Seyyid Yusuf eş-şehîr bi’l-Kaçarânî? nâm kimesne mahzarında bi’t-tevliye ikrâr ve takrîr-i kelâm edip vakf-ı mezbûr kurâsından Kilis kazâsında Ağzaz nâhiyesine tâbi‘ Kefer Silvan nâm karyenin a‘şâr-ı şer‘iyye ve rüsûm-ı örfiyesini işbu târîh-i senesi Zilka‘desinin on altıncı gününde vâki‘ Mart ibtidâsından sene tamâmına değin zabt etmek üzere senede voyvoda maktu‘û olan yüz elli guruşdan mâ‘adâ otuz guruş bedel mukābelesinde mezbûr es-Seyyid el-Hâc Mustafa’ya der-uhde ve iltizâm ol dahi ber-vech-i muharrer iltizâm ve kabûl eylediğinden sonra bedel-i iltizâmı olan meblağ-ı mezbûr dört yüz guruşdan kırk guruşunu hâlâ mezbûr es-Seyyid el-Hâc Mustafa bana def‘ ü teslîm ben dahi yedinden bi’t-tevliye ahz u kabz edip bâkī kalan üç yüz altmış guruşunu medrese-i mezbûre müderrisine vazîfesi mukābelesinde verip ve fazlası olan üç yüz guruşdan dahi medrese-i mezbûrenin sene-i merkūmede lâzım gelen ta‘mîrine medîne-i mezbûrede vekîlim Ömer Efendi ma‘rifetiyle kifâyet mikdârı harc u sarf edip bundan dahi bâkī kalan meblağı senesi âharında bana def‘ ü teslîm etmek üzere beynimizde bi’t-terâzî kabûl ve ittifâk ve ahd-i mîsâk eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Mehmed b. el-Hâc Hüseyin, eş-Şeyh Mustafa b. ( ), es-Seyyid Taha Çelebi b. el-Hâc Hicâzî, es-Seyyid Abdullah el-hatîb, el-Hâc Mehmed b. ( ), el-Hâc Abdülvahhab.</p>          <br><a title="Önceki sayfa" style="text-decoration:none" href="./ayrmetin.php?idno=42049"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42051"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b498"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>