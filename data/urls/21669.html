﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 811<br>Hüküm no: 605<br>Orijinal metin no: [138a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe’nin terekesinden varislere intikal eden bağın satış ve kiralanması için Habib Bey’in vekil tayin edildiği</b><br><br>Mahmiye-i Galata muzâfâtından İstinye nâhiyesine tâbi‘ Sarıyar nâm karyede sâkin Mustafa Çelebi b. Ali meclis-i şer‘de mahmiye-i İstanbulˈda Kaliçeci Hasan mahallesinde sâkin iken bundan akdem vefât eden el-Hâc Mustafa Beşe b. İbrahim nâm kimesnenin sulbiye kızı Arzi nâm sagīrenin kıbel-i şer‘den mansûb vasîsi olan bâ‘isüˈl-kitâb Habib Bey b. Veli mahzarında ikrâr ve takrîr-i kelâm edip karye-i mezbûrede vâki‘ bir tarafdan Pavlo ve bir tarafdan Yani nâm zimmîler bağları ve iki tarafdan tarîk-i âmma müntehî bir kıt‘a bağımı mezbûr Habib Beyˈe yüz elli esedî guruşa bey‘ ve teslîm edip ol dahi mal-ı sagīre ile bi-tarîkıˈl-istiğlâl iştirâ ve teslîm ettikden sonra semeni olan meblağ-ı mezbûr yüz elli esedî guruşa vasî-i mezbûr yedinden ahz u kabz ettikden sonra yine vasî-i mezbûr bağ-ı merkūmu târih-i kitâbdan yüz seksen bir gün tamamına değin on bir esedî ve bir rub‘ esedî ücret ile bana îcâr ve ben dahi istîcâr ettiğimden sonra eğer meblağ-ı mezbûr ile ücret-i mezkûreyi ecl-i mezbûr tamamında edâ etmezsem bağ-ı mezbûru semen-i misline bey‘ ve semeninden deyn-i mezkûrumu ba‘deˈl-istifâ fazla kalırsa bana îsâle tarafeynden azl ve in‘izâlden masûn vekâlet-i devriye ile vasî-i mezbûr Habibˈi vekîl nasb ve ta‘yîn eyledim dedikde ol dahi kabûl ve hizmet-i lâzımesini edâya ta‘ahhüd etmeğin mâ vaka‘a biˈt-taleb ketb olundu.<br><br>Fiˈl-hâmis-i aşer min-Cumâdelûlâ li-sene hamse ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21668"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21670"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b811"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o890"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>