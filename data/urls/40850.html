﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 543<br>Hüküm no: 571<br>Orijinal metin no: [83b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karagöz v. Agop’un sattığı inek bedelinden Macar v. Vasil’de iki bin dört yüz akçe alacağı olduğu</b><br><br>Mahmiye-i İstanbul’da Mustafa Paşa mahallesi sakinlerinden işbu bâ‘isü’s-sifr Karagöz v. Agop nâm Ermeni meclis-i şer‘-i hatîr-i lâzimü’t-tevkīrde Macar v. Vasil nâm Ermeni muvâcehesinde üzerine da‘vâ ve takrîr-i kelâm edip târih-i kitâbdan üç buçuk ay mukaddem mezbûr Macar’a iki re’s karasığır ineğimi iki bin dört yüz akçeye bâtten bey‘ ve teslîm ol dahi yedimden iştirâ ve kabz eyleyip semen-i mezbûr iki bin dört yüz akçe zimmetinde kalmağın hâlâ taleb ederim suâl olunsun dedikde gıbbe’s-suâl mezbûr Macar cevâbında fi’l-hakīka târih-i mezbûrda müdde‘î-i mezbûr yedinden vech-i muharrer üzere semen-i mezbûr iki bin dört yüz akçeye iki re’s karasığır ineğini iştirâ ve kabz eyledim deyu bi-tav‘ihî ikrâr ve i‘tirâf edip lâkin semen-i mezbûru müdde‘î-i merkūm târih-i mezbûrdan yedi ay tamâmına değin bana te’cîl ve ben dahi kabûl eylemişidim deyu def‘le mukābile edicek akībe’l-istintâk ve’l-inkâr mezbûr Macar’dan def‘-i mezbûrunu mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīkat semen-i mezbûr iki bin dört yüz akçeyi târih-i mezbûrda vech-i muharrer üzere yedi ay tamâmına değin mezbûr Macar’a te’cîl etmediğine müdde‘î-i mezbûr Karagöz’e yemîn teklîf olundukda ol dahi hasbe’l-mes’ûl yemîn billâhi’l-lezî enzele’l-İncîle alâ İsa aleyhisselâm etmeğin mûcibiyle semen-i mezbûr iki bin dört yüz akçeyi hâlâ edâya mezbûr Macar’a tenbîh olunup mâ-vaka‘a kayd şüd.<br><br>Fi’l-yevmi’s-sâlis ve’l-ışrîn min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Beşe b. Abdullah, Veli b. Mustafa, Osman Beşe çukadâr, İbrahim b. Ömer ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b543"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o829"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>