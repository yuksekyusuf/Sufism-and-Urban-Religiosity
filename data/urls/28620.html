﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 306<br>Hüküm no: 204<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhtesib İskender mahallesi sakinlerinden Abdüllatif’in sahibi olduğu evini ve bahçesini Ahmed Efendi’ye sattığı</b><br><br>Mahmiye-i İstanbul’da Muhtesib İskender mahallesinde sâkin es-Seyyid Abdüllatif Efendi b. es-Seyyid Ahmed b. es-Seyyid Ali tarafından husûs-ı âti’l-beyânı ikrâra vekîli olduğu Mehmed b. Mustafa nâm kimesneler şehâdetleriyle şer‘an sâbit olan sulbî kebîr oğlu es-Seyyid Abdullah Efendi nâm kimesne meclis-i şer‘-i şerîf-i hatîr-i lâzımü’t-tevkīrde Sipâhi Mustafa Efendi nâm sahibü’l-hayrın nukūd-ı mevkūfesinin bi’l-fi‘il mütevellîsi olan işbu râfi‘ü’l-kitâb Ahmed Efendi b. Hüseyin nâm kimesne mahzarında bi’l-vekâle ikrâr ve takrîr-i kelâm edip babam müvekkil-i mezbûr silk-i mülk-i sahîhinde münselik olup mahalle-i mezbûrede vâki‘ bir tarafdan Mehmed Bey nâm kimesne mülkü ve iki tarafdan İsmail Efendi nâm kimesnenin menzil ve bahçesi ve bir tarafdan tarîk-i âm ile mahdûd dâhilen ve hâricen büyût-i adîde ve eşcâr-ı müsmire ve gayr-ı müsmireyi müştemil bir mikdâr bahçeyi müştemil menziline bi cümleti’t-tevâbi‘ ve’l-levâhık ve kâffetü’l-hukūk ve’l-merâfık mütevellî-i merkūm Ahmed Efendi’ye bi-tarîkı’l-istiğlâl iki yüz esedî guruşa bey‘ u teslîm ol dahi ber-vech-i muharrer mal-ı vakf-ı mezbûr ile bi’t-tevliye iştirâ ve tesellüm ve kabz ve kabûl eylediğinden sonra semeni olan meblağ-ı mezbûr iki yüz esedî guruşu babam müvekkil-i mezbûr es-Seyyid Abdüllatif Efendi mütevellî-i merkūm Ahmed Efendi yedinden tamamen ahz u kabz eylediğinden sonra mezbûru ba‘de’t-tahliyeti’ş-şer‘î ve’t-takābüzü’l-mer‘î beher sene otuzar guruş olmak üzere târih-i kitâbdan üç sene tamamına değin doksan guruşa babam müvekkil-i mezbûra îcâr ve teslîm ol dahi vech-i muharrer üzere istîcâr ve kabûl eyledi dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâmin aşer min-Şevvali’l-mükerrem li-sene seb‘a ve mie ve elf. [68b]<br><br>Şuhûdü’l-hâl: Molla Mustafa b. Sâdık, Molla Hasan b. Ahmed, Molla Musa b. Hüseyin, İbrahim Çelebi b. Ahmed, diğer İbrahim Çelebi b. Mehmed, Ali b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=28619"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28621"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o848"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>