﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 111<br>Hüküm no: 70<br>Orijinal metin no: [25b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun bt. İbrahim’in varisleri Ömer Çelebi ve Ebubekir Çelebi’nin, vasî Mustafa b. Hüseyin’in zimmetini miras hususunda ibra ettikleri</b><br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden Mevlânâ Mustafa Efendi b. el-merhûm irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Baba Haydar Nakşibendî mahallesinde sâkin iken bundan akdem vefât eden Fâtıma Hatun bt. el-Hâc İbrahim’in hayatında sâkine olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffât-ı mezbûrenin sülüs-i vasiyyeti olmağla tashîh-i mes’eleleri üç sehimden i‘tibâr olunup sihâm-ı mezbûreden bir sehmi sülüs-i mezbûreye ve birer sehmi mukarrun-leh bi’n-neseb cihetinden Ömer Çelebi ve Ebûbekir Çelebi ibney-i İbrahim’e isâbeti tahakkukundan sonra mezbûrân Ömer Çelebi ve Ebûbekir Çelebi meclis-i ma‘kūd-ı mezkûrda müteveffât-ı mezbûrenin sülüsünü tenfîze bâ-hüccet-i şer‘iye vasîyy-i muhtârı olup terekesine vâzı‘u’l-yed olan işbu râfi‘u’l-kitâb el-Hâc Mustafa b. Hüseyin mahzarında her biri ikrâr ve takrîr-i kelâm edüp mûrisemiz müteveffât-ı mezbûrenin terekesi tahrîr ve ba‘de ihrâci’l-masârifi ve’d-düyûn ber-mûceb-i defter-i kassâm-ı askerî tashîh-i mezbûr üzere hisselerimize isâbet eden kırk beş bin beş yüz yetmiş beş akçe[yi] vasîyy-i merkūm el-Hâc Mustafa terekeden olmak üzere [bize] def‘ ve teslîm biz dahi ber-vech-i muharrer meblağ-ı mezbûru her birimiz bi-kad[ri]’l-hısas vasîyy-i merkūm el-Hâc Mustafa yedinden bi’t-tamam ve’l-kemâl ahz u kabz edüp meblağ-ı mezbûr kırk beş bin beş yüz yetmiş bir akçeden vasîyy-i merkūm yedinde bir akçe ve bir habbe hakkımız bâkī kalmayıp ba‘de’l-yevm mûrisemiz müteveffât-ı mezbûrenin terekesinden hâric-i ez-defter ve dâhil-i defter kalîl ve kesîr celîl ve hakīr ma‘lûma ve mechûle müte‘allika âmme-i miras da‘vâsından vasîyy-i merkūm el-Hâc Mustafa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik dediklerinde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr el-Hâc Yusuf b. Abdullah ve [Muhzır] es-Seyyid Mehmed b. es-Seyyid Mustafa ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 17 min-Ramazani’l-mübârek sene 1147.<br><br>Şuhûdü’l-hâl: Ali Beşe b. Mustafa, Mehmed Çelebi b. Mustafa, Memiş Beşe b. Mustafa, Ahmed Çelebi b. Hüseyin, Ahmed Efendi b. Mustafa, es-Seyyid Ahmed b. es-Seyyid.</p>          <br><a title="Önceki sayfa" style="text-decoration:none" href="./ayrmetin.php?idno=16440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>