﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 469<br>Hüküm no: 691<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar’daki çörekcilerin eski kethudası Pehlivan Mustafa’nın sefere gönderilecek iki asker için esnaftan topladığı paraları iade etmesi</b><br><br>Ma‘rûz;<br><br>Medîne-i Üsküdar’da çörekci esnâfının hâlâ kethudâları Ahmed b. Ahmed ve Mustafa b. Mustafa ve Abdurrahman b. İbrahim ve Halil b. Mehmed ve Ali b. İbrahim nâm kimesneler medîne-i mezbûrede mahfil-i bâbda meclis-i şer‘-i hatîrde Sâbıkā kethudâları Pehlivan Mustafa b. Mehmed mahzarında mezbûr Mustafa esnâf-ı mezkûrenin kethudâsı iken sefer-i hümâyûn içün esnâf-ı mezkûreden matlûb olan neferâtın techîz ve ücretleri olmak üzere medîne-i mezbûre ustalarından ahz ve cem‘ eylediği yüz yetmiş dört guruşun yetmiş dört guruşunu yine esnâf-ı mezkûre umûrlarına harc ü sarf edip bâkī yüz guruşunu ustalar ma‘rifetiyle ma‘lûmü’l-eşhâs iki nefer kimesneye ücret olmak üzere def‘ ü teslîm edip lâkin mezbûrân iki nefer kimesneler mahâll-i memûrlarına râhî olmayıp tekrar bizler esnâf-ı merkūme taraflarından iki nefer şahıs dahi techîz ve sefer-i hümâyûna irsâl eylediğimize binâen ma‘rifetiyle medfû‘u olan meblağ-ı bâkī yüz guruşu mezbûr Pehlivan Mustafa’dan istirdâd sadedinde olmamızla beynimizde münâza‘ât-ı kesîre vâkı‘a olmuş idi el-hâletü hâzihî meblağ-ı merkūm yüz guruşu mezbûrân ikrârlarıyla medîne-i mezbûreye geldikde mezbûrûndan ahz ve esnâf-ı mezkûreye redd ü teslîm etmek üzere ta‘ahhüd eyledikde bizler dahi râzılar olup kat‘-ı münâza‘a eyledik deyü merkūmûndan her birinin takrîr-i meşrûhunu mezbûr Pehlivan Mustafa tasdîk eylediği bi’l-iltimâs huzûr-ı âlîlerine i‘lâm olundu.<br><br>Fî 19 min-L sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53715"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53717"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1041"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>