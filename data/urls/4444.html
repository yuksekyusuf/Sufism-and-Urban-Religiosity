﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 191<br>Hüküm no: 165<br>Orijinal metin no: [22b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı cariye Hanine bt. Laver’in hür olduğunu ispat ettiğinden serbest bırakılması</b><br><br>Rıkk-ı sâbıkını mu‘terife olup zikri âtî da‘vâya kıbel-i şerʻden me’zûn olan orta boylu açık kaşlı elâ gözlü Rusiyyetü’l-asl işbu râfi‘atü’s-sifr Hanine bt. Laver nâm Nasrâniye mahfil-i kazâda kendiye rakīka olmak üzere vaz‘-ı yed eden Abdi Beşe b. Ahmed nâm kimesne mahzarında üzerine da‘vâ ve takrîr-i kelâm edip ben işbu hâzıratü bi’l-meclis Rahle bt. Yasef nâm Yahûdiyenin câriye-i memlûkesi olup târih-i rakīmden otuz dört gün mukaddem ıtk alâ-mâl olmak üzere seksen guruş mukābelesinde beni tahrîr ve i‘tâk edip meblağ-ı mezbûru yedimden baʻde’l-ahz Balat Mahkemesi’nde ıtkımı nâtıka bir kıt‘a hüccet-i şer‘iyye verip sâir harâir-i asliyyât gibi hürre olmuş iken hâlâ mezbûr Abdi Beşe bana rakīka olup câriye-i memlûkesi olmak üzere vaz‘-ı yed eder suâl olunup kasr-ı yed ve sebîlim tahliye olunmak matlûbumdur dedikde gıbbe’s-suâl mezbûr Abdi Beşe cevâbında mevsûfe-i mezbûre Hanine’yi mezbûre Rahle’nin zevci Mosi nâm Yahûdiden yüz elli guruş semen-i medfû‘a iştirâ edip mülk-i müşterâm olmak üzere vaz‘-ı yed ederim deyü mevsûfe-i mezbûrenin ber-vech-i muharrer ıtkını [23a] inkâr edicek müdde‘iye-i mevsûfe-i mezbûreden müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup mahmiye-i İstanbul’da Kâtib Muslihiddin Mahallesi’nde sâkin Mustafa b. Abdi ve Beşiktaş’da Arab İskelesi’nde sâkin İsmail b. Hüseyin nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ işbu mevsûfe-i mezbûre Anine bt. Laver nâm Nasrâniye işbu mezbûre Rahle bt. Yasef nâm Yahûdinin mülkü olduğu hâlde târih-i rakīmden otuz dört gün mukaddem ıtk alâ-mâl olmak üzere seksen guruş mukābelesinde mevsûfe-i mezbûre Hanine’yi tahrîr ve i‘tâk edip meblağ-ı mezbûru yedinden baʻde’l-ahz Balat Mahkemesi’nde bizim huzûrumuzda bir kıt‘a ıtk hücceti dahi verip mevsûfe-i mezbûre sâir harâir-i asliyyât gibi hürre olmuş idi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince baʻde’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 3 min-Cumâdelûlâ sene 1121<br><br>Şuhûdü’l-hâl: Mustafa Çelebi b. Şa‘ban, Ömer b. Bâli, Hasan b. Mustafa, Süleyman b. Abdullah, Ali b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4443"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4445"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>