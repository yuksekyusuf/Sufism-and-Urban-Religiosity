﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 91<br>Hüküm no: 118<br>Orijinal metin no: [21b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hümâ bt. Kasım’ın evini Nisâ bt. Pîrî’ye sattığı</b><br><br>Vech-i tahrîr-i sicil budur ki Mahalle-i Ma‘mûre’de sâkine Hümâ bt. Kasım nâm hâtun meclis-i şer‘-i şerîfde Nisâ bt. Pîrî nâm hâtun muvâcehesinde ikrâr-ı sahîh ve i‘tirâf-ı sarîh-i mer‘î edip, işbu mahalle-i mezbûrede vâki‘ bir tarafı Ferruh evine bir tarafı aşçı Hamza evine bir tarafı Ayşe eviyle Yasemin evine ve bir tarafı dahi tarîk-i âma müntehî olur iki ocak mülk menzilimi içinde kuyusu ve kenîfi ve bağ ve bağçesi ve eşcâr-ı müsmire ve gayr-i müsmiresi ile bi cümleti’l-hudûd ve kâffeti’l-hukūk işbu hâmile-i hâzihi’l-kitâb mezkûre Nisâ’ya dört bin dokuz yüz [akçeye] bey‘-i bâtla [bey‘] edip teslîm-i mebî‘ edip bî-kusûr ve lâ küsûr akçeyi aldım kabz eyledim keyfe mâ yeşâ’ ve yahtâr mutasarrıf[e] olup min [ba‘d] mülk-i mahzı ola dedikde, müşteriye-i mezkûre Nisâ Hâtun dahi bâyi‘a-i mezkûre Hümâ’yı ikrâr-ı meşrûhasında bi’l-muvâcehe tasdîk ve tahkīk ettiği bâ‘isden sıhhat-i bey‘e ve cevâz-ı şirâya hükm olunup mâ vaka‘a bi’t-taleb kayd-ı sicil olundu. Tahrîren fî evâhiri şehri Rebî‘ilevvel min şühûri sene 991.<br><br><br>Şuhûdü’l-hâl: Âşir b. Veliyüddin, Usta Mehmed b. Abdullah, Mustafa b. Pîrî, Eymir b. Menteşe, Abdi b. Eynehan, Mustafa b. Yusuf ve gayruhüm. </p>          <br><a title="Önceki sayfa" style="text-decoration:none" href="./ayrmetin.php?idno=50550"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50552"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o281"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>