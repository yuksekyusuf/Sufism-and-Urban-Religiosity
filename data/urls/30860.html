﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 135<br>Hüküm no: 106<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaşya bt. Yani ile Estambol v. Yorgi’nin gedik eletleri davasında yüz otuz guruşla sulh oldukları</b><br><br>130 guruşa sulh<br><br>Ma‘rûz<br><br>Medîne-i Üsküdar’a muzâfe Yoros nahiyesine tâbi‘ Arnavud karyesi mütemekkinelerinden arzuhâl eden Anaştaşya bt. Yani v. Yorgi nâm Nasrâniye tarafından husûs-ı âtî’l-beyânda vekîl olduğu şahsını ârifân Haseki Ahmed Ağa b. İsmail ile Yiğitbaşı İstemad v. Yani zimmî şehâdetleriyle sâbit olan Marko v. Vasil zimmî meclis-i şer‘-i münîrde zikri âtî gedik âlâtına vâzı‘u’l-yed olan Estambul v. Yorgi ve Nikola v. Ananuşti nâm zimmîler muvâcehelerinde nâhiye-i mezbûreye tâbi‘ Anadoluhisarı kurbünde Göksu nâm mahalde vâki‘ Gölcük Bostanı demekle ma‘rûf bir bâb bostan derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme seksen sehm i‘tibârıyla müvekkilem mersûme mâlike olduğu iki sehm hissesini bundan akdem mersûmân Estambul ve Nikola zimmîlere yüz doksan yedi guruş semen-i makbûza bey‘ ve teslîm edip lâkin bey‘-i mezkûr tağrîr ve gabnine fâhiş ile olmuşdu deyü bu esnâda da‘vâya tasaddî eylediğinde onlar dahi tağrîr ve gabn müdde‘âsını inkâr etmeleriyle beynlerinde ba‘de vukū‘ı’l-münâza‘a bâ-tavassut-ı muslihîn müvekkilem mersûme ber-vech-i muharrer tasaddî eylediği da‘vâsından mersûmân ile kat‘an li’n-nizâ‘ yüz otuz guruş bedel-i makbûza sulh olup âlât-ı gedik-i mezkûra ve icâresine ve bi’l-cümle husûs-ı mezkûra müte‘allika âmme-i de‘âvî ve kâffe-i mütâlebâtdan mersûmân Estambul ve Nikola zimmîlerin zimmetlerini kabûllerini hâvi ibrâ ve iskāt eyledi deyü vekîl-i mesfûrun takrîr-i meşrûhunu mersûmân Estambul ve Nikola zimmîler tasdîk ve bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-27 min-Şevvâl sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30859"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30861"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>