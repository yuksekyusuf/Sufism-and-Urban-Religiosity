﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 139<br>Hüküm no: 191<br>Orijinal metin no: [24a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Paşa b. Mahmud Bey’in hâs gelirlerini toplayan Ömer b. Cemâleddin’e kefîl olanların kefâletden çıkarılması</b><br><br>Oldur ki Sâhibü’d-devletü’l-aliyye ve’s-sa‘âdetü’s-sermediyye sa‘âdetlü el-Hâc Ahmed Paşa b. el-merhûm Mahmud Bey meclis-i şer‘- i şerîfde işbu bâ‘isü’l-kitâb Ömer b. Cemâleddin ed-Dımaşkī muvâcehesinde ikrâr edip bundan akdem vilâyet-i Şam’da mezbûr Ömer zabt ettiği hâslarım mahsûlünden dört bin filori ve karzdan üç bin filori cem‘an yedi bin filori hakkım olup da‘vâ ve taleb ettiğimizde mâbeynimize muslihûn tavassut edip meblağ-ı merkūm üç bin filoriye sulh olunup bedel-i sulhun biner filorisine harâş çavuşlarından İsmail b. Mahmud ve Tershâne-i âmire çavuşlarından Hasan b. Bostan kefîl olup sicil olunmuş idi hâliyâ kefîlân-ı mezbûrân mezbûr Ömer’i biz sana kefîl olduk deyû bî-vech rencîde edip akçesin almak istediği ecilden mezbûr Ömer mezkûrân İsmail ve Hasan nâm kimesnelerin kefâletden ihrâc olunmasın taleb etmeğin mezbûrân İsmail ve Hasan nâm kimesneleri meblağ-ı merkūma kefâletden ihrâc ettim dediklerinde müşârün-ileyh Paşa hazretlerinin kelimât-ı meşrûhaları mezbûr Ömer talebi ile alâ mâ cerâ ketb olundu ki lede’l-hâce tezekküri mâ cerâ ola. Cerâ zâlike ve hurrire fî evâili Zilhicceti’ş-şerîfe min şühûri sene seb‘a ve semânîn ve tis‘a mi’e.<br><br><br>Şuhûdü’l-hâl: Hayrân Abdi b. Hasan, es-Seyyid Halil b. Seyyid İbrahim, Mehmed b. el-Hâc Veliyüddin, Hasan Çelebi b. Alagöz, Halil b. Yusuf, Muhsin b. Cafer el-müezzin, Mehmed b. Abdullah, Hızır b. İbrahim, Emirza Çavuş b. Mehmed, Ahmed Çavuş b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=49873"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49875"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o416"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>