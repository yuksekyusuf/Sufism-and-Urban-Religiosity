﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 225<br>Hüküm no: 246<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hanım’ın, rehin olduğunu iddia ettiği eşyaları sahibi Hanife Hatun’a teslim etmesi</b><br><br>Ma‘rûz,<br><br>Davudpaşa mahallesinde sâkine ve zâtı ta‘rîf-i şer‘î ile mu‘arrefe olan Hanife bt. Osman mahfil-i şer‘iyyâtda kezâlik zâtı ta‘rîf-i şer‘î ile mu‘arrefe olan bâ‘ise-i i‘lâm Şerife Havva bt. Mehmed muvâcehesinde işbu hâzırate bi’l-meclis câriye-i memlûkem Zenciye Âişe târîh-i i‘lâm[dan] altı gün mukaddem eşyâ-i memlûkemden mecmû‘u yirmi beş guruş kıymetli bir çift sîm kuşak ve iki cedîd yağlık ve dört yemek makraması ve bir köhne havlu ve bir köhne boğça ve bir müsta‘mel sincab kürk ve on aded müsta‘mel yağlık ve iki gömlek ve iki don ve bir çift sîm bilezik ve nakden otuz guruşumu mahalle-i mezbûrede vâki‘ menzilim derûnunda sandığımdan hufyeten ahz ve işbu mezbûre Şerife Havva’ya def‘ u teslîm etmekle eşyâ-i mezkûrenin mevcûde ise a‘yânını müstehleke ise ba‘de’s-sübût kıymet-i şer‘iyyesini mezbûre Şerife Havva’dan hâlâ taleb ederim deyü ba‘de’d-da‘vâ ve’l-istintâk mezbûre Şerife Havva cevâbında [46b] işbu meclis-i şer‘de müşâhede olunan bir çift sîm kuşak ve iki cedîd yağlık ve dört yemek makraması ve bir köhne havlu ve bir köhne boğça müdde‘iye-i mezbûrenin mülkü olduğunu ikrâr, lâkin târîh-i merkūmdan dört ay mukaddem merkūme Zenciye Âişe senin izin ve icâzetinle dört guruş mukābelesinde bana rehin ve teslîm etmekle ben dahi eşyâ-i muharrere-i mevcûdeyi rehin olmak üzere vaz‘-ı yed ederim deyü vaz‘-ı yedini ikrâr, ziyâde müdde‘âsı olan nakid ve eşyâyı ba‘de’l-inkâr müdde‘iye-i mezbûre Hanife ber-minvâl-i muharrer ziyâde müdde‘âsı olan nakd-i mezbûr ile eşyâ-i mezkûre müdde‘âsını beyân edemeyip talebiyle mezbûr Şerife Havva’ya muvâcehesinde vech-i şer‘î üzere yemîn verilip müdde‘iye-i mezbûre Hanife ber-vech-i muharrer ziyâde müdde‘âsı olan otuz guruş ile eşyâ-i muharrere-i mezkûre mütâlebesiyle bilâ-beyyine bî-vech mu‘ârazadan ba‘de’l-men‘ mezbûr Şerife Havva dahi yedinde olan eşyâ-i muharrere-i mevcûde için ber-vech-i muharrer beyân edemeyip mezbûre Hanife’ye yemîn verdirmekle mezbûre Şerife Havva dahi rehniyet da‘vâsıyla mu‘ârazadan men‘ ve ikrârı mûcebince yedinde olan eşyâ-i muharrere-i mevcûdeyi müdde‘iye-i mezbûre Hanife’ye redd ü teslîme merkūme Şerife Havva’ya tenbîh olunduğu huzûr-ı âlîlerine i‘lâm olundu.<br><br>Fî 21 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42351"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42353"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>