﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 76<br>Hüküm no: 31<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın uhdesindeki bakkal dükkânı gediğini Memiş Ağa ile Dimitri ve Angeli zimmilere sattığı</b><br><br>Yağcı bakkāl<br><br>İhrâc-şüd Fî 25 [Zilhicce?] sene [12]53<br><br>Mahmiye-i İstanbul’da Müftî Ali mahallesinde sâkin Balkapanı tüccârından es-Seyyid el-Hâc Ahmed Ağa b. es-Seyyid Mehmed meclis-i şer‘-i münîrde yağcı bakkāl esnâfından işbu bâ‘isü’l-vesîka es-Seyyid Mehmed Memiş Ağa b. Ömer nâm kimesne ile Dimitri v. Praşkova ve Angeli v. Atam nâm zimmîler muvâcehelerinde ikrâr-ı tâm ve takrîr-i kelâm edip mahmiye-i mezbûre hısnı ebvâbından Odunkapısı dâhilinde Kutucular Sûku başında kâin Mehmed Efendi dükkânı denmekle arîf bir bâb yağcı bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme akd-i âti’z-zikrin sudûruna değin bâ-hüccet-i şer‘iye yedimde müstakıllen mâlım ve mülküm olmağla ben ber-minvâl-i muharrer mâlik olduğum gedik-i mezkûru tarafeynden îcâb ve kabûlü hâvî şurût-ı müfside ve uhûd-ı mubtıla ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr es-Seyyid Mehmed Memiş Ağa ile mersûmân Dimitri ve Angeli zimmîlerden her birine islâsen ale’l-iştirâki’s-seviyy on altı bin guruşa bey‘ ü temlîk ve teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr on altı bin guruşu mezbûr es-Seyyid Mehmed Memiş Ağa ile mersûmân Dimitri ve Angeli zimmîler bana tamâmen def‘ ü teslîm ben dahi yedlerinden bi’t-tamâm ve’l-kemâl ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik fî-mâ ba‘d gedik-i mezkûrda benim aslâ ve kat‘â alâka ve medhalim kalmayıp müşteriyyûn-ı mezbûr es-Seyyid Mehmed Memiş Ağa ile mesfûrân Dimitri ve Angeli zimmîlerin islâsen mülk-i müşterâları ve hakk-ı sırfları olmuşdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 17 Şevvâl sene 1246<br><br>Şuhûdü’l-hâl: Kapan-ı Asel Nâzırı es-Seyyid el-Hâc Feyzullah Ağa b. Ali, Yağcı Küçük el-Hâc Ömer Ağa, Pazarbaşı Süleyman Ağa, Bölükbaşı Abdi Çelebi, Odacı Hüseyin Çelebi<br><br>Ustabaşı Zaharya v. Yani, Ustabaşı Dimitri v. Panayot, Ustabaşı Kostandi v. Ananosti</p>          <br><a title="Önceki sayfa" style="text-decoration:none" href="./ayrmetin.php?idno=34208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>