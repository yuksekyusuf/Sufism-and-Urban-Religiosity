﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 328<br>Hüküm no: 352<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Bey’in Azak sancakbeyi iken arpa ve buğdayının Kefe beylerbeyi Mehmed Paşa tarafından gaspedildiği ile ilgili davasını ispatlayamadığı</b><br><br>Bundan akdem Kefe eyâletinde vâki‘ Azak sancağı beyi olan fahrü’l-ümerâ Hasan Bey b. Abdullah mahfil-i şer‘-i şerîfde eyâlet-i mezbûreye mutasarrıf olan emîrü’l-ümerâi’l-kirâm Mehmed Paşa b. ( ) mahzarında üzerine da‘vâ edip târih-i kitâbdan altı yıl mukaddem ben livâ-i mezbûra mutasarrıf olup paşa-yı müşârun-ileyh eyâlet-i mezbûreye mutasarrıf iken müşârun-ileyhin âdemlerinden Ali Çavuş nâm kimesne mezbûrun emriyle Azak kasabasında vâki‘ mahzenimden bi-gayrı hakkın ma‘lûmü’l-kadr üç yüz bin akçe kıymetli buğday ve arpa gasb edip cümlesini bi-aynihâ getirip paşa-yı mezbûra teslîm edip ol dahi kabz eyledi hâlâ bi-gayrı hakkın makbûzu olan buğday ve arpamın mislini müstehlek ise yevm-i gasbda olan kıymet-i mezkûresini taleb ederim dedikde gıbbe’s-suâl merkūm Mehmed Paşa bi’l-külliye inkâr edip müdde‘î-i mezbûrdan da‘vâsını mübeyyine beyyine taleb olundukda Pîrî Subaşı ve Derviş nâm kimesneleri ihzâr edip istişhâd olunduklarında müdde‘î-i mezkûrun da‘vâ-yı meşrûhasına muvâfık edâ-i şehâdet-i şer‘iyye edemeyip şâhid-i âhar taleb olundukda ihzâr-ı beyyineden izhâr-ı acz edip yemîn verilmesin taleb eyledikde müşârun-ileyh Mehmed Paşa dahi ber vech-i meşrûh merkūm Hasan Bey’in üç yüz bin akçe kıymetli buğday ve arpasını kabz etmeğle el-ân üzerine reddi vâcib olmadığına ba‘de’l-istihlâf yemîn billâhi’l-aliyyi’l-azîm etmeğin mâ-hüve’l-vâkı‘ bi’t-taleb ketb olundu.<br><br>Hurrire fî-evâili Saferü’l-hayr li-sene erba‘a ve selâsîn ve elf.<br><br>Şuhûdü’l-hâl: Abdi Çavuş b. Receb, Hasan Bey b. Rıdvan el-cündî, Hasan Bey b. Abdullah el-cündî, Mehmed Çavuş b. Mustafa, Hüseyin Bey b. Abdullah el-cündî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b328"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>