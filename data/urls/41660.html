﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 190<br>Hüküm no: 130<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb b. Hüseyin’in kölesi Yusuf’un hür olduğunu ispat ettiğinden serbest bırakılması</b><br><br>İşbu orta boylu şaşı gözlü esmerü’l-levn râfi‘ü’l-vesîka Yusuf nâm şâbbü’l-emred mahmiye-i İstanbul’da meclis-i şer‘de rıkk olmak üzere kendüye vâzı‘ü’l-yed olan Receb b. Hüseyin nâm kimesne mahzarında üzerine da‘vâ ve takrîr-i kelâm edip ben medîne-i Sofya’da Vildan mahâllesinde sâkin Hasan b. Abdullah nâm kimesnenin firâşından hâsıl ve zevcesi Fâtıma bt. Abdurrahman nâm hatundan mütevellid olup sulbî oğlu olmağla hürrü’l-asl olup ebeveynime kat‘â rıkk târî olmuş değil iken mezbûr Receb bana rıkk olmak üzere bi-gayrı hakkın vaz‘-ı yed eder, suâl olunup kasr-ı yedine tenbîh ve sebîlim tahliye olunmak matlûbumdur dedikde gıbbe’s-suâl mezbûr Receb cevâbında mevsûf-ı mezbûru târîh-i kitâbdan üç ay mukaddem gāib ani’l-meclis Tekfurdağlı Mustafa nâm kimesneden seksen iki guruş semen-i medfû‘a iştirâ etmekle yedimde mülküm olmak üzere vaz‘-ı yed ederim deyü ber-vech-i muharrer mevsûf-ı mezbûr Yusuf’un hürriyetini inkâr edicek [mev]sûf-ı mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup medîne-i mezbûrede imâret mahâllesi ahâlîsinden Nalçacı Derviş b. Abdünnebi ve Mehmed b. Osman nâm kimesneler li-ecli’ş-şehâde meclis-i şer‘e hâzırân olup istişhâd olundukda fi’l-hakīka mevsûf-ı mezbûr Yusuf zikr olunan Vildan mahâllesinde sâkin merkūm [40a] Hasan b. Abdullah’ın sulbî oğlu olup hürrü’l-asıldır ebeveynine kat‘â rıkk târî olmuş değildir, biz bu husûsa bu vech üzere şâhidleriz, şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle mevsûf-ı mezbûr Yusuf’un hürriyetine ba‘de’l-hükm mezbûr Receb’in kasr-ı yedine tenbîh birle mâ-vaka‘a bi’t-taleb ketb olundu.<br><br>Fi’l-yevmi’r-râbi ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Mehmed Efendi b. Hasan, Yusuf Beşe b. Abdullah, Ali b. Abdullah, el-Hâc Mehmed b. Musa, Hüseyin b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>