﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 233<br>Hüküm no: 185<br>Orijinal metin no: [64b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şems-i Pîrî para vakfının mütevellisi Babazâde Mehmed Çelebi’nin, Mustafa oğlu Halil Beşe’nin terekesinden vakıf alacağını talebi</b><br><br>Medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî-’de Câmi‘-i Kebîr mahallesinde sâkine Şems-i Pîrî nam sâhibü’l-hayrın nükūd-ı mevkūfuna bi’l-fi‘il mütevellî olan işbu râfi‘u’l-kitâb Babazâde Mehmed Çelebi b. Mustafa meclis-i şer‘î şerîf-i enverde medîne-i mezbûrda İslam Bey mahallesinde sâkin iken bundan akdem vefât eden Halil Beşe b. Mustafa’nın ba‘de’t-ta‘rîf-i şer‘î zevce-i menkûha-i metrûkesi olup terekesine bi’l-verâse vâzı‘atü’l-yed olan Rabi‘a Hatun bt. Abdullah mahzarında üzerine da‘vâ ve takrîr-i kelâm edip müteveffâ-yı mezbûr Halil Beşe b. Mustafa b. Abdullah hâl-i hayâtında medîne-i mezbûrede Çavuş Kasım mahallesinde vâki‘ bir tarafdan Kalemtrâşi İbrahim veresesi mülkleri ve bir tarafdan Arpacı Ali Beşe mülkü ve bir tarafdan makābir-i Müslimîn ve bir tarafdan tarîk-ı âm ile mahdûd üç bâb fevkānî oda ve bir bâb tahtânî oda ve bir su kuyusu ve zât-ı eşcâr-ı müsmire ve gayr-ı müsmireyi muhtevî mülk menziline bin yüz yirmi beş senesi Zilhicceti’ş-şerîfesinin on altıncı günü yüz elli guruşa bana bi-tarîk-i istiğlâl bey‘ ve teslîm ben dahi mâl-ı vakf-ı mezbûr ile tarîk-ı merkūm üzere iştirâ ve teslîm ve kabz ve kabûl edip ba‘de menzil-i mahdûd-ı mezkûru gıbbe’t-tahliyyeti’ş-şer‘iyye târîh-i mezbûrdan beher senesi yirmi ikişer buçuk guruşdan üç sene tamâmına değin altmış yedi buçuk guruşun müteveffâ-yı mezbûra icâr ol dahi ber-vech-i muharrer istîcâr edip meblağ-ı mezbûr yüz elli guruş ile icâr-ı merkūm altmış yedi buçuk guruş ki cem‘ân iki yüz on yedi buçuk guruşu kable’l-edâ fevt olmağla suâl olunup müteveffâ-yı merkūmun terekesinden alıverilmek matlûbumdur deyu kelimât-ı meşrûhasına mutâbık vech-i meşrûh üzere bey‘ ve istîcârı nâtık ve târîh-i mezbûrda hilâfeten müvellâ olan Osman Efendi hat ve hatmini müştemil bir kıt‘a hüccet-i şer‘iyye ibrâz edip ve mezbûre Rabi‘a Hatun muvâcehesinde feth ve kırâ’at olundukda mazmûnu min-külli’l-vücûh takrîr-i meşrûhuna muvâfık olmağın merkūme Rabi‘a istintâk olundukda müteveffâ-yı mezbûrun terekesine vaz‘-ı yedini ikrâr ve mazmûn-ı hücceti bi’l-külliye inkâr edicek mütevellî-i mezbûrdan müdde‘âsını mübeyyine beyyine taleb olundukda hüccet-i mezkûrede isimleri mastûr olup udûl-i ahrâr-ı ricâl-i Müslimînden İmâm Abdullah Efendi b. Ahmed ve İbrahim Beşe b. Abdullah nam kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Halil Beşe b. Mustafa b. Abdullah hâl-i hayâtında medîne-i mezbûrda Çavuş Kasım mahallesinde vâki‘ bir tarafdan Kalemtrâşi İbrahim veresesi <<mülkü>> mülkleri ve bir tarafdan Arpacı Ali Beşe <<mülkü>> mülkü ve bir tarafdan makābir-i Müslimîn ve bir tarafdan tarîk-ı âm ile mahdûd üç bâb fevkānî oda ve <<bir tarafdan>> bir bâb tahtânî oda ve bir su kuyusu ve zât-ı eşcâr-ı müsmire ve gayr-ı müsmireyi muhtevî mülk menziline bin yüz yirmi beş senesi Zilhicceti’ş-şerîfesinin on altıncı günü işbu [65a] mütevellî-i mezbûr Mehmed Çelebi yüz elli guruşa bi-tarîki’l-istiğlâl bey‘ ve teslîm ol dahi ber-vech-i muharrer mâl-ı vakf-ı mezbûr ile tarîk-i merkūm üzere iştirâ ve ba‘de’t-tahliyyeti’ş-şer‘iyye ve’t-tekābuzu’l-mer‘î menzil-i mezkûru beher sene yirmi ikişer buçuk guruşdan üç sene tamâmına değin altmış yedi buçuk guruşa merkūm Mehmed Çelebi bizim huzûrumuzda müteveffâ-yı mezbûra icâr ve ol dahi ber-vech-i muharrer istîcâr ve kabz ve kabûl eyledi biz bu husûsa bu vech üzere şâhidleriz şehâdet dahi ederiz deyu her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a bi’t-taleb ketbolundu.<br><br>Fi’l-yevmi’l-hâmis aşer min-Zilhicceti’ş-şerîfe li-sene selasîn ve mi’e ve elf.<br><br>Şuhûdü’l-hâl: Mehmed Çelebi b. Ali, es-Seyyid İsmail b. ( ), Mustafa Efendi b. Mehmed, Mehmed Efendi b. Talib, Mehmed Efendi b. ( ) , Abdülgani Beşe b. Mustafa ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=16342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o273"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>