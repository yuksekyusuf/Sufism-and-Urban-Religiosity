﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 260<br>Hüküm no: 289<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed Tahir’in yeni inşa ettiği evin temel ve pencerelerinin, el-Hâc Mehmed’in evine zarar vermesi sebebiyle bu zararlarının giderilmesinin talep edildiği</b><br><br>Sâdır olan fermân-ı âlîlerine imtisâlen kıbel-i şer‘den mürsel İkinci Kâtib Merhabâzâde Mahmud Efendi hâssa mi‘mârı hulefâsından İsmail ve Ali Reşid Halîfeler ile İstanbul’da Kızıltaş mahallesinde vâki‘ el-Hâc Mehmed Tahir’in menziline varıp huzûr-ı Müslimîn’de ba‘de akdi’l-meclis sâhib-i arzuhâl el-Hâc Mehmed b. İbrahim meclis-i ma‘kûd-ı mezkûrda derûn-ı arzuhâlde ismi mezkûr mezbûr el-Hâc Mehmed Tahir b. el-Hâc Mehmed muvâcehesinde mezbûr el-Hâc Mehmed Tahir bundan akdem binâ eylediği işbu akd-i meclis olunan menzilin vaz‘-ı kadîmini tagayyür ve ulyâsında ihdâs eylediği odasında idi aded pencereleri târîh-i i‘lâmdan bir gün mukaddem zikr olunan odanın duvarını hedm ve bir aded pencere dahî küşâd ve vüstâsında iki aded pencere ihdâs etmekle benim kadîmî menzilimin makarr-ı nisvân olan mahallerine nezâret ve zarar-ı bînî olmağla men‘ ve ref‘ olunmak matlûbumdur deyü da‘vâ ettikde mi‘mârân-ı mezbûrân Müslimûn-ı hâzırûn-ı mezbûrûn ile ba‘de’l-keşf ve’l-mu‘âne mezbûr el-Hâc Mehmed Tahir’in mârrü’z-zikr ulyâsında olan odada ve iki aded pencere ve vüstâsında odada mevcûd iki aded pencere muhdes olup ve müdde‘î-i mebûre zarar-ı şer‘iyyesi olduğunu mahalle-i mezbûre imâmı Osman Efendi b. Mehmed ve Abdullah Ağa b. Abdullah ve Ali Ağa b. Halil ve diğer Ali Efendi b. Mustafa ve Bostânî el-Hâc Memiş b. Ali nâm kimesneler alâ tarîkı’ş-şehâde haber verdiklerinden mâ‘adâ mezbûr el-Hâc Mehmed Tahir dahî ulyâsında oda ve pencere ve vüstâsında iki aded pencere ihdâsını ikrâr ve i‘tirâf etmeğin mûcebince zikr olan (...?) ulyâda olan odanın üç aded pencerelerinin zarar-ı şer‘îsi ve nezâretini ref‘a ve vüstâ odasında iki aded pencerelerinin tahta havâle ile nezâret ve zarârını def‘a mezbûr el-Hâc Mehmed Tahir’e tenbîh eylediğini kâtib-i mezbûr mahallinde ketb ve tahrîr ve ma‘an mürsel ümenâ’-i şer‘le meclis-i şer‘a gelip alâ vukû‘ihî inhâ ve takrîr eyledikleri huzûr-ı âlîlerine i‘lâm olundu.<br><br>Fî 4 min Rebî‘i’l-evvel sene 1203.</p>          <br><a title="Önceki sayfa" style="text-decoration:none" href="./ayrmetin.php?idno=30747"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30749"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o267"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>