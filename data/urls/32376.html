﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 511<br>Hüküm no: 379<br>Orijinal metin no: [136b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Enfiye Mukataası’na bağlı imalathanelerde üretilen enfiyelerin haricindeki enfiyelerin satışının yasak olduğu</b><br><br>Enfiye fermânı.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı <<Mevlânâ>> -zîdet fezâilühû- ve iftihârü’l-emâcid ve’l-ekârim, câmi‘ü’l-mahâmid ve’l-mekârim, el-muhtassu bi-mezîd-i inâyeti’l-Meliki’d-dâim Dergâh-ı mu‘allâm Yeniçerileri Sekbânbaşısı ( ) -dâme mecduhû- tevkī‘-i refî‘-i hümâyûn vâsıl olucak ma‘lûm ola ki<br><br>Enfiye Mukāta‘ası’nın Darbhâne-i âmirem tarafından emr-i idâresi bi’l-iştirâk uhdesinde olan kıdveteyü’l-emâcid ve’l-a‘yân mütehayyizân-ı zümre-i küttâbdan Zimmet Halîfesi sâbık Mustafa ve Silâhşorân-ı hâssamdan Salih -zîde mecdühümâ-nın takdîm eyledikleri takrîrleri mefhûmunda vâridât-ı cesîme-i mîrîyyeden İstanbul ve memâlik-i mahrûsemin Enfiye Mukāta‘ası’nın hâsılâtı ancak mîrî enfiyesinin bey‘ u füruht[una] münhasır olup mîrî enfiyesinden mâ‘adâ taşradan tevârüd eden enfiyenin bey‘ u füruhtu memnû‘ olmak takrîbiyle berren ve bahren Dersa‘âdet’ime taşra enfiyesi getirip füruhtuna cesâret edenleri olur ise o makūlelerin yedlerinde bulunan enfiyeleri fiyât-ı mîrîyyesi verilerek cânib-i mîrî için zabt ve girift ile tedîb olunmak bâbında ber-mûceb-i şurût evâmir-i şerîfem ısdâr olunmuş iken bu esnâda Rumeli cânibinden Arnabud tâifesi ve sâir kimesneler peyder pey taşra ve berrânî enfiyesi getirip hanlarda ve ekmekci fırınlarında ve mahâll-i sâirede hufyeten füruht eyledikleri ve ba‘zıları dahi ber-mûceb-i şurût zabtolunan enfiyelerinin reddi dâ‘iyesinde ve fiyât-ı mîrîyyeden ziyâde bahâ mutâlebesinde oldukları ve bu makūlelere müsâ‘ade olunmak lâzım gelir ise Mukāta‘a-i mezbûre hâsılâtının itlâf ve ızâ‘atına bâ‘is olacağı beyânıyla bu makūle bey‘ u füruht olunan taşra ve berrânî enfiyesi zabt ve girift olundukda geri reddolunmak dâ‘iyesinde veyâhûd fiyât-ı mîrîyyeden ziyâde bahâ mutâlebesinde olanların iddi‘âlarına havâle-i sem‘-i i‘tibâr olunmayıp vâki‘ dahl ve ta‘arruzları men‘ u def‘ olunmak üzere şurût-ı tafsîlesi derciyle siz ki kādı ve sekbânbaşı-i mûmâ-ileyhimâsız, size hitâben müekked bir kıt‘a emr-i şerîfim sudûrunu tahrîr ve istid‘â etmeleriyle kuyûda lede’l-mürâca‘a İstanbul ve memâlik-i mahrûsemin Enfiye Mukāta‘ası mülhakātından Der-aliyye’mde ve Mora ve Yanya’da vâki‘ mîrî enfiye kâ[r]hânelerini idâreye me’mûr Emîn olanların kârhâne-i mezkûrelerde enfiye i‘mâl ve diledikleri mahallerde serbes[ti]yet üzere enfiyenin bey‘ u füruhtu kendilere ve taraflarından ta‘yîn olunan adamlarına mahsûs olup âharı enfiye i‘mâl ve füruht eylememek ve enfiye husûsuna vüzerâ-yı izâm ve mîrimîrân-ı kirâm ve evkāf mütevellîleri ve kurâ zâbitleri ve havâss-ı hümâyûn voyvodaları ve mütesellimleri ve subaşıları ve zü‘amâ ve erbâb-ı tımar ve müteferrika ve sipâh ve Dergâh-ı mu‘allâm yeniçerileri ve cebeci ve topcu ve arabacı ve mehterân-ı hayme ve sâir askerî ve ehl-i örf tâifesi taraflarından vechen mine’l-vücûh dahl ve ta‘arruz olunmamak ve mîrî kârhânelerden mâ‘adâ mukaddem ve muahhar ihdâs olunan kârhâneler her ne mahâlde bulunur ise sedd ü bend ve bulunan enfiyeleri Emîn ve adamlar[ı] ma‘rifetiyle zecren-leh cânib-i mîrî için zabt ve girift olunup mugāyir-i şurût hareket edenleri olur ise o makūleler li-ecli’t-tedîb ehl-i İslâmdan ise zâbıtı ma‘rifetiyle ahz ve kal‘a-bend ve ehl-i zimmet re‘âyâdan ise Der-aliyye’me ihzâr ve vaz‘-ı kürek olunmak için Dersa‘âdet’ime arz ve i‘lâm olunmak ve müste’men tâifesi yedlerinde bulunan enfiyeleri mîrî fîsiyle cânib-i mîrî için zabt ve mübâya‘a olunup kendileri elçileri ma‘rifetiyle tedîb ve tahzîr olunmak ve enfiye i‘mâl ve füruht edenlerin kârhâneler[i] sedd ü bend olunmak iktizâ eyledikde hükkâm ve zâbitân taraflarından hilâf-ı nizâm mahkeme harcı ve âidât mutâlebesiyle ve sâir bahâne ile ta‘tîl-i maslahat-ı mühimmeye bâ‘is olacak hâlâtdan mücânebet olunmak ve a‘yân ve zâbitân taraflarından enfiye emînlerine ve adamlarına, işbu mahâl vakıfdır, veyâhûd, mukāta‘adır, deyü muhâlefet ettirilmemek ve hilâf-ı nizâm enfiye i‘mâl ve füruht edenlerin enfiyeleri zabtından da‘vâya tesâddî ederi olur ise mahâllinde istimâ‘ olunmayıp Dersa‘âdet’ime havâle olunmak ve sırren getirenleri esnâ-yı râhda derbend bekcileri ahz eylediklerinde mevcûd olan enfiyeleri cânib-i mîrî için zabtolunmak Mukāta‘a-i mezbûrun düstûrü’l-amel tutulan evâmir-i şerîfem şurûtundan idiği Başmuhâsebe’den derkenâr olunmağla şurûtu mûcebince amel ve hareket olunmak fermânım olmağın bâ-takrîr işbu emr-i âlî-şânım ısdâr ve ( ) ile irsâl olunmuşdur. İmdi vusûlünde bâlâda tahrîr ve beyân kılındığı üzere Emîn-i mûmâ-ileyhimânın istid‘âları ve şurûtu mûcebince amel ve hareket ve mugāyir-i şurût hareket edenleri olur ise ma‘rifetiniz ile şurûta tatbîk ederek men‘ u def‘ eylemeniz bâbında fermân-ı âlî-şânım sâdır olmuşdur. Buyurdum ki: Hükm-i şerîfimle ( ) vardıkda bu bâbda vech-i meşrûh üzere şeref-yâfte-i sudûr olan işbu emr-i şerîf-i celîlü’ş-şân-ı vâcibü’l-ittibâ‘ ve lâzımü’l-imtisâlimin mazmûn-ı münîfi üzere âmil olasız. Şöyle bilesiz alâmet-i şerîfe i‘timâd kılasız.<br><br>Tahrîren fi’l-yevmi’s-sânî [min]-şehri Zilka‘deti’ş-şerîfe li-sene erba‘a ve işrîn ve mieteyn ve elf.<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b511"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>