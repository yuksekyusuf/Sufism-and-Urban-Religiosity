﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 66<br>Hüküm no: 30<br>Orijinal metin no: [8a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maryem Nasraniye’nin bağ hîbesi konusunda hasımları ile muhakeme edilmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu i‘lâma nazar olundukda bâ‘isetü’l-i‘lâm Maryem Nasrâniyenin hasımlarıyla mahâllinde hîbe nizâ‘ına dâir mürâfa‘alarının şer‘le rü’yet olunması bâbında emr-i âlîşân ısdârı niyâzından ibâret olup lâkin evvelâ i‘lâmda mezkûr kürûmu mülk bağın yeri ne sûretde olduğu ya‘ni yeri dahi mülk mü yâhûd arz-ı mîrî mi yâhûd arsa-i mevkūfe mi mübeyyen olmayıp ma‘a hâzâ eğer yeri arz-ı mîrî, ya mevkūf ise ibtidâ yerini sahib-i arz bâ-mütevellî izniyle mevhûbün-leh olan şahsa fâriğ olmadıkça hîbe-i sahîha olmaz ve menzilden hîbe olunan mahaller müfrez ve mu‘ayyen midir yâhûd müşâ‘ mıdır, îzâhan bilinemeyip hâlbuki şuyû‘-ı mukārenet ile hîbe bâtıl olur ve bağçeler de bağa mukayyeddir bu sûretde münâza‘un-fîh olan her ne ise ma‘rifet-i şer‘le mu‘âyene olunarak tarafeyn mahâllinde meclis-i şer‘-i şerîfde müfti ve ulemâ-i belde ve vücûh-ı ahâlî ile şer‘an huzûru şart olanlar hazır oldukları hâlde gadr ve himâyeden ârî hak ve adl üzere ber-nehc-i şer‘î mürâfa‘a olunup zımnında ne vechile hükm-i şer‘î lâhık olur ise ona göre iktizâsına bakılmak için keyfiyet mürâfa‘a ve sûret-i hükm-i şer‘îsini pâye-i serîr-i a‘lâya îzâhan i‘lâma mübâderet eylemesi bâbında Eğin nâibi es-Seyyid İsmail Efendi dâ‘îlerine hitâben emr-i celîlü’ş-şân ısdârı muvâfık-ı irâde-i seniyyeleri ise ol bâbda emr [ü] fermân.<br><br>Fî 19 S sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o202"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>