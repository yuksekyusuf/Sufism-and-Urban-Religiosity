﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 275<br>Hüküm no: 304<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anderya v. Dimitri’nin, menzil davasında Yani v. Yorgi’nin zimmetini ibra ettiği</b><br><br>Arnabud karyesinde mülk-i menzil ibrâsı<br><br>Ma‘rûz<br><br>Arzuhâl eden Anderya v. Dimitri nâm zimmî bi’t-terâzî meclis-i şer‘-i şerîf-i enverde zikri âtî bir bâb mülk menzile vaz‘-ı yedi mütehakkık olan Yani v. Yorgi muvâcehesine tercümânı vekîli İvaz ile Eskici Kostandin v. Yorgi zimmî hâzır oldukları hâlde mahrûse-i Galata’ya muzâfe kasaba-i Beşiktaş’a tâbi‘ Arnabud karyesinde kâin ma‘lûmü’l-hudûd ve’l-müştemilât bir bâb mülk menzil yedimde mülküm iken hâzır-ı mersûm kostantin zimmî istikrâz ve kabz eylediğim bin beş yüz giriş deynim mukābelesinde menzil-i mezkûru bi-tarîkı’l-istiğlâl mersûm Kostandin<br><br>zimmîye bey‘ ve teslîm ol dahi ber-vech-i muharrer iştirâ ettikden sonra menzil-i mezkûru mersûm Yani zimmîye benim iznimsiz fuzûlî semen-i ma‘lûm makebelesinde bey‘ ol dahi iştirâ ve kabz edip lâkin ber-vech-i muharrer mersûm Kostandin zimmînin bey‘ini mucîz olmamamla deynim olan meblağ-ı mezbûr bin beş yüz guruşu hâzır-ı mersûm Kostandin zimmîye edâ ile menzil-i mezkûrdan mersûm Yani zimmî keff-i yed ve bana teslîme tenbîh olunmak murâdımdır deyü da‘vâ eylediğimde ol dahi ben târih-i mezbûrda menzil-i mezkûru hâzır-ı mersûm Kostandin zimmîye üç bin beş yüz guruş semen-i medfû‘ ve makbûza bey‘-i kat‘î ile bey‘ ve teslîm ol dahi ber-vech-i muharrer iştirâ ve kabz ol vechile mülk-i müşterâsı oldukdan sonra menzil-i mezkûru yedimde olan bir kıt‘a hüccet-i şer‘iyye nâtıka olduğu üzere bin iki yüz on beş senesi Ramazani’l-mübârek târihinde semen-i ma‘lûme bana bey‘ ve teslîm ben dahi iştirâ ve kabz edip menzil-i mezkûr mülk-i müşterâmdır deyip ol vechile beynimizde ba‘de vukū‘ı’l-münâza‘a fi’l-hakīka târih-i mezbûrda ben menzil-i mezbûru hâzır-ı mersûm Kostandin zimmîye üç bin guruşa semen-i medfû‘ ve makbûza bey‘-i kat‘î ile bey‘ ve teslîm edip benim ber-vech-i muharrer istiğlâl da‘vâmın kat‘an aslı olmamağla menzil-i mezkûra ve zikr olunan husûslara müte‘allika âmme-i de‘âvî ve mütâlebât ve kâffe-i eymân ve muhâsamâtdan mersûm Yani ve hâzır-ı mersûm Kostandin zimmînin zimmetini ibrâ-i âm ile ibrâ ve iskāt eylediğimde ol dahi malından teberru‘an bana yedi yüz guruş def‘ ve teslîm ben dahi ba‘de’l-kabz ve’l-istihlâk meblağ-ı mezbûr yedi yüz guruşa ve bâ-i‘lâm mahkûmun-bih zimmetimde alacağı olan üç yüz guruşdan dahi meccânen fâriğ olmağla meblağ-ı mezbûr üç yüz guruşa müte‘allika âmme-i de‘âvî ve kâffe-i mütâlebâtdan benim ile kebîr oğlum Yorgi zimmînin zimmetimizi ibrâ-i âm ile ibrâ ve iskāt ve her birimiz ber-vech-i muharrer âharın ibrâsını kabûl ile külliyen kat‘-ı nizâ‘ eyledik deyü ikrâr ve tasdîkleri tescîl-birle İstanbul Mahkemesi’nden huzûr-ı âlîlerine i‘lâm olundu.<br><br>Fî-15 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31057"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31059"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>