﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 376<br>Hüküm no: 362<br>Orijinal metin no: [52a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi b. Süleyman’ın mudarabe suretiyle ticari ortaklık ettiği Yusuf Bey b. Abdullah ile aralarında anlaşmazlık çıktığı</b><br><br>Mahmiye-i İstanbul’da vâki‘ Dergâh-ı âlî yeniçerileri odalarından Yeni odalar kurbünde Taşçı Mustafa Bey mahallesinde sâkin Mustafa Çelebi b. Süleyman meclis-i şer‘-i hatîrde mahmiye-i mezbûrede Küçükpazar’da Hacıkadın Hamamı kurbünde sâkin olup Bostancı Sağır Solak demekle şehîr olan Yusuf Bey b. Abdullah mahzarında üzerine takrîr-i da‘vâ edip merkūm Yusuf Bey yedinden ve malından ticâret edip hâsıl olan ribh beynimizde nısf olmak üzere mudârebe-i mutlaka ile yetmiş bin yedi yüz elli akçeyi ahz u kabz ettiğimden sonra Vilâyet-i Rumeli’nde Nevrekop kazâsında vâki‘ Teşova ve Tares nâm karyelere varıp mâl-ı mezbûr ile pencere demirleri ve saç ayak ve kebab şişleri iştirâ ve kabz eylediğimden sonra eşyâ-i mezkûreden kezâlik kendi malım ile on beş bin akçelik metâ‘ dahi iştirâ ve kabz ve beldemizde halt müte‘ârif değil iken mezbûr Yusuf Bey’in izninsiz mâlım [ile] iştirâ ettiğim metâ‘-ı mezkûru mâl-ı mudârebe ile iştirâ ettiğim metâ‘a halta ve cümlesini bilâ-beyân mezbûr Yusuf Bey’e irsâl ve îsâl ettiğimde mezbûr dahi ba‘de’l-kabz metâ‘-ı mezbûrun navl ve gümrüğüne emrim ile malından yedi bin yüz elli akçe sarfından sonra cümle metâ‘ı yüz on altı bin seksen beş akçeye bey‘ ve semen-i merkūmu tamâmen kabz eylemişdir lâkin malım ile iştirâ edip halt ile temyîzi mümkün olmayan metâ‘ı mâl-ı mudârabe ile iştirâ olunan metâ‘a rabb-i mâlin izninsiz haltım ile mudârebe-i mezkûre fâside olmağın emti‘a-i mezkûrenin hîn-i haltımda olan kıymeti iştirâ ettiğim semene müsâvî olduğu ecilden makbûzu olan semen-i mezkûrdan yetmiş bin yedi yüz elli akçe mâl-ı mudârebe ile masrûfu olan yedi bin yüz elli akçesin alıkoyup mâ‘adâyı bana teslîm eylemesin taleb ederim suâl olunsun deyu hâlâ şeyhülislâm müftî’l-enâm keşşâfü’l-müşkilâti’d-dîniyye hallâlü’l-mu‘dilâti’l-yakīniyye hazretlerinin imzâ-i şerîfleri ile mümzâ fetvâ-yı şerîfe ibrâz eyledikde feth ve mezkûr Yusuf Bey muvâcehesinde kırâat olundukda mazmûn-ı münîfinde “halt müte‘ârif olmayan bir belde ahâlîsinden Zeyd Amr’a mudârebe-i mutlaka ile şu kadar akçe verip Amr dahi alıp âhar diyâra gidip meblağ-ı mezbûr ile metâ‘ aldıkda kendi malı ile iştirâ edip halt ile temyîzi mümkün olmayan metâ‘ı Zeyd’in izninsiz mâl-ı mudârebe ile alınan metâ‘a halt edip ba‘dehû cümlesin Zeyd gönderip Zeyd dahi cümlesini bey‘ edip ve nakd-i semen eyledikde hâlâ Amr gelip hîn-i haltda olan kıymetini iştirâ ettiği semene müsâvî olmağla Zeyd’e dâmin olup hâsıl olan cümle fâideyi Zeyd’den almak istedikde Zeyd râzı olmayıp alâ mâ-şarten beynimizde iktisâm edelim demeğe kādir olur mu deyu istiftâ olundukda cevâb-ı bâ-savâblarında olmaz” deyu buyurulmağla merkūm Yusuf Bey’den suâl olundukda cevâbında müdde‘î-i merkūmu cemî‘ kelimât-ı meşrûhasında tasdîk ve hâl minvâl-i meşrûh üzere olduğunu tav‘an ikrâr ve i‘tirâf edicek mûcibiyle ba‘de’l-hükm mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü’l-kuzât Mustafa Efendi b. Bâli el-münfasıl an-kazâ’i Tırhala, Umdetü’l-kuzât Meremmetcizâde el-Hâc Derviş Mehmed Efendi, el-Hâc Hüseyin Bey b. Abdullah el-muhzır, İsa Bey b. Ahmed, Mustafa Çelebi b. ( ) el-muhzır, el-Hâc Dilaver b. Abdullah el-muhzır, Kinan Çavuş el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=40640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o861"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>