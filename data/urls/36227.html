﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 286<br>Hüküm no: 302<br>Orijinal metin no: [109-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahkemelerde şifahen tescil olunan vekaletnamelere de pul yapıştırılması</b><br><br>İstanbul Kādılığı’na,<br><br>Fazîletlü Efendim Hazretleri,<br><br>Mehâkimde şifâhen tescîl olunan vekâletnâmelere onar guruşluk pul yapıştırılacağı Damga Kānûnu’na tezyîl edilen rüsûm-ı maktû‘a cedvelinde muharrer ve münderic olup mûcebince her yerde ve Bâb-ı Fetvâ devâirinde mu‘âmele cereyân etmekte bulunduğu hâlde mehâkim-i şer‘iye-i sâirede yalnız vekâletnâmelere pul yapıştırılarak şifâhen tescîl olunanlarına yapıştırılmamakta idiği haber alınmış ve bu ise hükm-i kānûna mugāyir bulunmuş olduğundan ve bilâhare pulsuz olarak görülecek mu‘âmeleden dolayı bâdîlerinden cezâ-i nakdî talebine kıyâm olunacağı derkâr bulunduğundan bahisle icrâ-yı îcâbı Düyûn-ı Umûmiye Vâridât-ı Muhassasa Müdîriyet-i Umûmiyesi’nden iş‘âr olunduğu ve mugāyir-i kānûn mu‘âmele vukū‘u tecvîz olunamayacağı cihetle zikrolunan cedvel mûcebince sâlifü’z-zikr vekâletnâmelere pul yapıştırılmasının lâzım gelenlere bi’t-tenbîh netîcesinin hazîneye bildirilmesi Mâliye Nezâret-i celîlesinden bâ-tezkire izbâr kılınmış ve hilâf-ı kānûn mu‘âmele îkā‘ı mesûliyeti dâ‘î olacağı müstağnî-yi îzâh bulunmuş olmağla ve mahâll-i âidesine ihtârât-ı mukteziye îfâ kılınarak nezâret-i müşârün-ileyhâya da ma‘lûmât i‘tâ olunmağla ba‘demâ mezkûr cedvel mûcebince îfâ-yı mu‘âmeleye himmet ve i‘tinâ ve mehâkim-i mülhaka nüvvâbına da teblîgāt icrâ buyurulması siyâkında tezkire-i senâverî terkīm kılındı.<br><br>Fî 9 Receb sene 306 ve fî 28 Şubat sene 304.<br><br>Şeyhülislâm<br><br>Ömer Lütfi</p>          <br><a title="Önceki sayfa" style="text-decoration:none" href="./ayrmetin.php?idno=36226"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36228"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>