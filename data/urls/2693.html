﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 317<br>Hüküm no: 375<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un menzilini torunu Mustafa Çelebi’ye satması</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i celîl-i lâzımü’t-tebcîlden Mevlânâ Ömer Efendi b. İsmail irsâl olunup ol dahi fahrü’l-muhadderât Kerime Hatun bt. Mustafa’nın Dârü’l-hilâfeti’l-aliyye Kostantıniyyetü’l-mahmiye -humiyet ani’l-âfâti ve’l-beliyye- mahallâtından Keçeci Pîrî mahallesinde vâki‘ menziline varıp zeyl-i rakīmde isimleri terkîm olunan udûl-ı Müslimîn ve sıkāt-ı muvahhidîn mahzarlarında akd-i meclis-i şer‘-i mübîn eyledikde mahalle-i mezbûre sâkinelerinden olup mûmâ-ileyhâ Kerîme Hatun’un vâlidesi olan Âişe bt. Ramazan nâm hatun zâtı ma‘rifet-i şer‘iyye ile ârifân olan mahmiye-i mezkûre mahallâtından Molla Aşkī mahallesi sâkinlerinden el-Hâc Mehmed Ağa b. Ali ve Ahmed Efendi b. Murad nâm kimesneler ta‘rîfleriyle mu‘arrefe oldukdan sonra meclis-i ma‘kūd-ı mezbûrda sadriye kızı mûmâ-ileyhâ Kerime Hatun’un sadrî oğlu bâ‘isü hâze’l-kitâb Mustafa Çelebi b. el-Hâc İsmail Ağa mahzarında bi’t-tav‘i’s-sâf ikrâr u i‘tirâf edip bey‘-i âti’z-zikrin sudûruna değin yedimde mülküm ve hakkım olup mahalle-i mezbûrede vâki‘ bir tarafdan bin altmış senesi şehr-i Rebî‘ülevveli’nin onuncu gününde ba‘de’l-ifrâz fâriğân ani’l-şevâgil hîbe-i sahîha-i şer‘iyye ile sadriye kızım mûmâ-ileyhâ Kerime Hatun’a hîbe ve teslîm edip ol dahi ittihâb ve kabz ve tesellüm eylediği işbu menzil ve bir tarafdan dahi bin yetmiş dokuz senesi Cumâdelâhiresi’nin sekizinci gününden dâmâdım el-Hâc İsmail Ağa’ya semen-i ma‘lûm-ı makbûza bey‘ ve teslîm edip ol dahi iştirâ ve tesellüm eylediği hadîka ve bir tarafdan Çırakçızâde Mustafa Çelebi mülkü ve bir tarafdan tarîk-i âm ile mahdûd ve fevkānî biri biri mukābelesinde iki bab oda ve ortalarında şehnişînli bir sofa ve iki yan sofası ve dehliz ve tahtânî bir ahur ve bir kenîfi müştemil menzilimi cemî‘ tevâbi‘ ve levâhıkı ve âmme-i hukūk ve merâfıkı ile tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile iki yüz kıt‘a esedî guruşa merkūm Mustafa Çelebi’ye bey‘ ve teslîm edip ol dahi iştirâ ve tesellüm eyledikden sonra semeni olan meblağ-ı mezkûr iki yüz guruşdan merkūm Mustafa Çelebi’nin zimmetini ibrâ-i âmm-ı kâtı‘u’n-nizâ‘ ile ibrâ eyledim dedikde gıbbe’t-tasdîkı’ş-şer‘î husûs-ı mezkûru mevlânâ-yı mezbûr mahallinde tahrîr ba‘dehû ma‘an irsâl olunan Hasan Çelebi b. Bayram ve Süleyman Çelebi b. Derviş Mehmed ile meclis-i şer‘-i hatîre gelip alâ-vukū‘ihi inhâ ve takrîr eyledikde mâ-hüve’l-vâki‘ bi’l-ibtigā ketb ve imlâ olundu.<br><br>Fî 10 min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl Mefharü’l-eimme Mehmed Efendi b. Yusuf el-imâm, el-Hâc Ahmed Ağa b. Ali, Mehmed Efendi b. Mehmed, İbrahim Çelebi b. Mustafa, el-Hâc Mustafa Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=2692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>