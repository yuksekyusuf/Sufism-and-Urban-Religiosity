﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 388<br>Hüküm no: 414<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ebubekir’e borcu olan Ömer’in parayı varisi Fatıma Hatun’a ödemesi</b><br><br>Ma‘rûz<br><br>Müteveffâ es-Seyyid Ebubekir b. Ömer b. Abdurrahman’ın sulbî sagīr oğlu sâhib-i arzuhâl es-Seyyid Mustafa’nın vâlidesi ve tesviye-i umûruna kıbel-i şer‘den vasiyy-i mansûbesi olup zâtı ta‘rîf-i şer‘î ile mu‘arrefe olan Fâtıma bt. Hüseyin nâm hatun Mahkeme-i Bâb’da meclis-i şer‘de asâleten ve vesâyeten derûn-ı arzuhâlde mezkûr Ömer b. Süleyman mahzarında mûrisim müteveffâ-yı mezbûr es-Seyyid Ebubekir fevtinden dört sene mukaddem Samatya kapısı dâhilinde vâki‘ kömürcü mahzeninde merkūm Ömer’e kendi mâlından yetmiş guruş ikrâz ve teslîm ol dahi ber-vech-i muharrer istikrâz ve teslîm ve kendi mesârifine sarfla istihlâk ettikden sonra mûrisimiz mezbûr meblağ-ı mezbûr yetmiş guruşu kable’l-ahz ve’l-istîfâ vefât edip meblağ-ı mezbûr bize mevrûs olmağın meblağ-ı mezbûr yetmiş guruşu asâleten ve vesâyeten mezbûr Ömer’den taleb ederim deyü da‘vâ eyledikde ol dahi bi’l-vekâle inkâr etmeğin müdde‘iye-i mezbûre ber-vech-i meşrûh müdde‘âsını lede’t-tezkiye şehâdetleri makbûle olan el-Hâc Süleyman b. Ahmed ve Mehmed Efendi b. İbrahim şehâdetleriyle merkūm Ömer muvâcehesinde vech-i şer‘î üzere isbât etmeğin mûcebince meblağ-ı mezbûr yetmiş guruşu müdde‘iye-i mezbûre Fâtıma Hatun’a edâ ve teslîme merkūm Ömer’e tenbîh olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî-gurreti Zilhicce sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>