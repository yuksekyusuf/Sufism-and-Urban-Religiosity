﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 228<br>Hüküm no: 222<br>Orijinal metin no: [55b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un Galata’nın Sultanbayezid mahallesindeki ev hissesini Cafer Ağa’ya sattığı</b><br><br>Mübâya‘a rub‘ hisse.<br><br>Mahmiye-i İstanbul’da ( ) mahallesinde sâkine Fâtıma bt. Ebûbekir b. Abdullah tarafından husûs-ı âti’l-beyânda vekîl olduğu zât-ı mezbûreyi ma‘rifet-i şer‘iye ile ârifân Ahmed Çelebi b. Ömer ve Mehmed b. Mahmud şehâdetleriyle sâbit olan zevci Osman b. Mustafa nâm kimesne meclis-i şer‘-i şerîf-i enverde işbu hâfızü’l-kitâb Cafer Ağa b. Ahmed mahzarında bi’l-vekâle ikrâr-ı tâm ve takrîr-i kelâm edip akd-i âti’z-zikrin sudûruna değin rub‘u müvekkilem mezbûrenin ve rub‘-ı âharı müşteri-yi mezbûr Cafer Ağa’nın ve nısf-ı âharı Zeyneb Hatun’un silk-i mülkünde münselik olup mahrûse-i Galata mahallâtından Sultan Bâyezid mahallesinde vâki‘ bir tarafdan Praşkova menzili ve bir tarafdan Zeyneb nâm hatun menzili ve bir tarafdan Varilci Yani menzili ve bir tarafdan tarîk-ı âm ile mahdûd taş duvar ve bi’r-i mâ ve yetmiş beş zirâ‘ arsa üzerinde mebnî fevkānî bir bâb oda ve tahtânî bir bâb odayı müştemil menzilde olan rub‘ hisse-i irsiyesini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-ı bâtt-ı sahîh-i şer‘î ile mezbûr Cafer Ağa’ya yetmiş guruşa bi’l-vekâle bey‘ ve temlîk ve teslîm eylediğimde ol dahi iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr yetmiş altı [56a] guruşu yedinden tamamen ahz u kabz eyledim. Ba‘de’l-yevm hisse-i mezbûre mezbûr Cafer Ağa’nın ber-vech-i muharrer mülk-i müşterâsı olup müvekkilem mezbûrenin kat‘a alâka ve medhali kalmamışdır. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 6 min-Muharremi’l-harâm sene [1]144.<br><br>Şuhûdü’l-hâl: Sultan kethudâsı Ömer Ağa b. Ali, Kimyâcı Ahmed Ağa, Hüseyin Efendi dâmad-ı Mustafa Ağa, İbrahim Çelebi b. Mustafa, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o417"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>