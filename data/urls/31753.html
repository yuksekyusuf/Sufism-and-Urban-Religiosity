﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 363<br>Hüküm no: 345<br>Orijinal metin no: [47a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. İbrahim’in, hürriyetini ispat ederek serbest bırakılan Şerife Meryem için ödediği parayı Esirci Ahmed Beşe’den geri alması</b><br><br>1355 guruş hüküm<br><br>Ma‘rûz<br><br>Rıkka inkıyâdı olmağla ber-vech-i âtî kıbel-i şer‘den da‘vâya me’zûne olan ma‘lûmetü’l-esnâf on bir yaşında Şerife Meryem nâm murâhika meclis-i şer‘-i münîrde rıkk olmak üzere kendüye vâzı‘atü’l-yed olan zâtı mu‘arrefe Emine bt. İbrahim nâm hatun mahzarında ben vilâyet-i Anadolu’da Diyarbekir kazâsına tâbi‘ Kiki kurâlarından Şemzi nâm karye ahâlisinden hurrü’l-asl es-Seyyid Ali’nin firâşından hâsıla ve zevcesi hürretü’l-asl Fatıma’dan mütevellide hürretü’l-asl olup bana ve ebeveynim mezbûrâna kat‘a rıkk târî olmuş değil iken mezbûre Emine Hatun rıkk olmak üzere bi-gayrı hakkın bana vaz‘-ı yed etmekle sebîlim tahliye olunmak matlûbumdur deyü da‘vâ etdikde ol dahi cevâbında murâhika-i mezbûreyi işbu hâzır bi’l-meclis Esirci Ahmed Beşe b. Hasan’dan Gürciyyetü’l-asl rıkk olmak üzere bin üç yüz elli beş guruş semen-i medfû‘a ve makbûza işbu târihden sekiz ay mukaddem iştirâ ve kabz etmiş idim deyü vaz‘-ı yedini ikrâr mâ‘adâyı inkâr etmekle müdde‘iye-i murâhika-i mezûre ber-vech-i muharrer müdde‘âsını lede’t-tezkiye adâletleri zâhir olan kazâ-i mezbûre tâbi‘ Emruk? karyesi ahâlisinden es-Seyyid Mustafa b. es-Seyyid Hüseyin ve Ali Beşe b. Mehmed nâm kimesneler bi’l-muvâcehe vech-i şer‘î üzere isbât etmeğin mûcebince murâhika-i mezbûre Şerife Meryem’in hürriyetine hükm ve sebîli tahliye olundukdan sonra mezbûre meblağ-ı merkūm bin üç yüz elli beş guruşu mezbûrdan bi’l-mürâca‘a taleb ederim deyü da‘vâ, ol dahi kaziyye minvâl-i meşrûh üzere olduğunu bi-tamamihi tâyi‘an ve kat‘iyyen ikrâr u i‘tirâf ve müdde‘iye-i mezbûreye edâsıyla ilzâm olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 25 Rebî‘ülevvel sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31752"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31754"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>