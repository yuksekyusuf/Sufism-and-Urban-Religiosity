﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 73<br>Hüküm no: 50<br>Orijinal metin no: [9b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa ve Emine Hanım’ın, Fatıma Hanım aleyhinde miras davasında bulunmaktan men olunmaları</b><br><br>Mübâşiri hademe-i Âsafî’den Tevfik Ağa’ya teslîm<br><br>Ma‘rûz,<br><br>İstanbul’da Şehremini kurbünde Denizabdal mahâllesinde sâkin iken işbu târîh-i i‘lâmdan iki sene mukaddem vefât eden Şimkeş [Simkeş] Mehmed Efendi b. Mehmed Emin b. Abdullah nâm kimesnenin verâseti zevce-i menkûha-i metrûkesi Zenciye Fâtıma Kadın bt. Abdullah ile li-ebeveyn er karındaşı evlâdı Mehmed Ağa ve Emine Hatun ibneyi’l-müteveffâ Ahmed’e münhasıra ve tashîh-i mesele-i mîrâsları dört sehmden olup sihâm-ı merkūmeden bir sehmi zevce-i mezbûreye ve iki sehmi mezbûr Mehmed Ağa ve bâkī bir sehmi dahi mezbûre Emine Hatun’a isâbeti tahakkukundan sonra sâhibey-i arzuhâl mezbûr Mehmed Ağa zâtı mu‘arrefe merkūme Emine Hatun hâzıra olduğu hâlde mahfil-i şer‘iyyâtda zikri âtî bir bâb mülk menzilin dört sehim i‘tibârıyla üç sehim hisse-i şâyi‘asına el-yevm vaz‘-ı yedi inde’ş-şer‘i’l-enver zâhir ve mütehakkık olan derûn-ı arzuhâlde mezkûretü’l-ism kezâlik mu‘arrefetü’z-zât zevce-i mezbûre Fâtıma Kadın muvâcehesinde mahâlle-i mezbûrede kâin ma‘rifet-i şer‘le [10a] mu‘âyene olunan ma‘lûmü’l-hudûd ve’l-müştemilât bir bâb mülk menzilin dört sehim i‘tibârıyla bir sehim hisse-i şâyi‘ası mezbûre Fâtıma Kadın’ın şirâen ve bâkī üç sehim hisse-i şâyi‘ası dahi mûrisimiz müteveffâ-yı mezbûr Mehmed Efendi’nin hayâtında ile’l-vefât müstakillen yedinde mülkü iken mezbûr Mehmed Efendi fevt ve menzil-i mezbûrun üç sehim hissesi dört sehim i‘tibârıyla bir sehim hissesi zevce-i mezbûreye ve üç sehmi dahi benimle hâzıra-i mezbûre Âmine Hatun’a mevrûs olmuş iken zevce-i mezbûre Fâtıma Kadın menzil-i merkūmun ziyâde bir sehim hisse-i şâyi‘asını fuzûlî ve bi-gayrı hakkın zabt ve hâlâ vaz‘-ı yed eder olmağla suâl olunup menzil-i mezkûrun bir sehim hisse-i şâyi‘asından keff-i yed ve benimle hâzıra-i mezbûreye teslîme zevce-i mezbûre Fâtıma Kadın’a tenbîh olunmak murâdımızdır deyü hâzıra-i mezbûre Âmine Hatun ile ma‘an bi’l-verâse da‘vâ eylediklerinde zevce-i mezbûre dahi cevâbında menzil-i mezkûrun ber-i‘tibâr-ı merkūm üç sehim hisse-i şâyi‘asına el-yevm vaz‘-ı yedini ikrâr u i‘tirâf edip lâkin menzil-i mezkûr zevcim müteveffâ-yı mezbûrun hayâtında müstakillen yedinde mülkü iken yedimde olup İstanbul’da Davudpaşa Mahkemesi’nden verilen işbu bir kıt‘a hüccet-i şer‘iyye nâtıka olduğu üzere zevcim müteveffâ-yı mezbûr Mehmed Efendi hayâtında menzil-i merkūmun dört sehim i‘tibârıyla iki sehim hisse-i şâyi‘asını yedinde ibkā edip mâ‘adâ iki sehim hisse-i şâyi‘asını tarafeynden îcâb ve kabûlü hâvî şurût-ı müfsidede ve muvâza‘adan ârî bey‘-i bâtt-ı sahîh-i şer‘î ile bin guruş semen-i medfû‘ ve makbûza bana bey‘ ve temlîk ve teslîm eylediğinde ben dahi ber-vech-i muharrer iştirâ ve temellük ve tesellüm ve kabûl etmemle ol vechile menzil-i mezkûrun dört sehim i‘tibârıyla iki sehmi zevcem müteveffâ-yı mezbûrun iki sehmi dahi şirâen benim yedimizde mülkümüz iken zevcim mezbûr Mehmed Efendi fevt oldukda yedinde ibkā eylediği mezkûr iki sehim hisse-i şâyi‘anın dört sehim i‘tibârıyla bir sehmi bana ve üç sehmi dahi müdde‘iyân-ı mezbûrân Mehmed Ağa ve Emine Hatun’a mevrûs olmağla ol vechile ben menzil-i mezkûrun üç sehim hisse-i şâyi‘asını ırsen ve şirâen zabt ve vaz‘-ı yed ederim deyü mazmûnu takrîr-i meşrûhuna muvâfık hüccet-i mezkûreyi ibrâz eylediği def‘ini ve mazmûn-ı hüccet-i mezkûreyi müdde‘iyân-ı mezbûrân Mehmed Ağa ve Emine Hatun bi-tamâmihâ tâyi‘an ve kat‘iyyen ikrâr ve tasdîk etmeleriyle mûcebiyle müdde‘iyân-ı mezbûrân da‘vâ-i mezkûreleriyle mezbûre Fâtıma Kadın’a bî-vech-i şer‘î mu‘ârazadan men‘ olundukları huzûr-ı [âlîlerine i‘lâm olundu].<br><br>Fî 15 Ş sene [1]273.<br><br>el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o187"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>