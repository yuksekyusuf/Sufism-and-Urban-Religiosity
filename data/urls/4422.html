﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 175<br>Hüküm no: 143<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Mehmed’in Müftü Ali Çelebi Mahallesi’ndeki sabunhane arsasını eski kocası Humbaracıbaşı Mehmed Ağa b. Abdullah b. Abdurrahman’a sattığı</b><br><br>Fi’l-asl vilâyet-i Rumeli’nde Zağra-i Atîk mahallâtından Câmi‘-i Atîk Mahallesi ahâlîsinden olup mahmiye-i İstanbul’da Müftî Ali Çelebi Mahallesi’nde sâkine Âişe bt. Mehmed b. Mehmed nâm hatun tarafından husûs-ı âti’l-beyânı ikrâra vekîl olduğu zât-ı mezbûreyi ma‘rifet-i şer‘iyye ile ârifân el-Hâc Abdullah Efendi b. el-Hâc Hasan ve Hüseyin Çelebi b. Mahmud nâm kimesneler şehâdetleriyle şer‘an sâbit olan Mehmed Çelebi b. Mehmed nâm kimesne mahfil-i kazâda müvekkile-i mezbûrenin zevc-i sâbıkı işbu râfi‘u’l-kitâb Humbaracıbaşı Mehmed Ağa b. Abdullah b. Abdurrahman tarafından husûs-ı âti’l-beyânı tasdîka ol dahi bi-mâ-hüve nehci’s-sübût şer‘an sâbit olan el-Hâc İsmail Efendi b. Musa nâm kimesne mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilem mezbûrenin yedinde mülk ve hakkı olup mahalle-i mezbûrede vâki‘ üç tarafdan zevc-i sâbıkı müşteri-i mezbûr mülkü ve bir tarafdan tarîk-i âm ile mahdûd mülk sabunhâne arsasını cemî‘ müştemilâtıyla tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile zevc-i sâbıkı müvekkil-i mezbûr Mehmed Ağa’ya otuz guruşa bey‘ ve temlîk eylediğinde ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr otuz guruşu zevc-i sâbıkı müvekkil-i mezbûr yedinden tamamen ahz u kabz eyledi baʻde’l-yevm zikri mürûr eden arsa-yı mahdûde-i mezkûre cemî‘ müştemilâtıyla zevci mezbûr Mehmed Ağa’nın mülk-i müşterâsı ve hakk-ı sırfı olup mahallinde zabt u tasarrufa zevc-i sâbıkı mezbûr Mehmed Ağa’yı taslît eyledi keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 29 min-şehri Rebîʻülâhir sene 1121<br><br>Şuhûdü’l-hâl: el-Hâc Ahmed Efendi b. el-Hâc Mehmed Efendi, Za‘îm Mustafa Ağa b. Handan, Za‘îm Handan Ağa b. Mustafa, Mustafa b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4421"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4423"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>