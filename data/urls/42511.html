﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 335<br>Hüküm no: 405<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Malatya’da Alaybeyi Şah Ali Bey Mescidi’nin imam ve mütevelliliğinin Mustafa’ya tevcih olunması</b><br><br>Ma‘rûz,<br><br>Malatya’da Alacakapı mahallesinde vâki‘ merhûm Alaybeyi Şah Ali Bey Mescid-i şerîfi’nin vazîfe-i mu‘ayyene ile imâm ve mütevellîsi olup tecdîd-i berât için Âsitâne-i aliyye’de Tavukpazarı’nda Kasab Hasan Bey’in dükkânında müsâfiren sâkin iken bundan akdem fevt olan Karazâde es-Seyyid Abdüllatif Efendi’nin sulbî oğlu sâhib-i arzuhâl es-Seyyid Mustafa nâm sagîrin vasiyy-i muhtârı merhûm Hasan Bey mahfil-i şer‘iyyâtda zikr olunan imâmet ve tevliyet cihetlerine bâ-berât-ı âlî mutasarrıf olduğu bi-ihbâri’s-sikāt mütehakkık olan yine Malatya ahâlîsinden derûn-ı arzuhâlde mezkûrü’l-ism es-Seyyid Ebubekir b. es-Seyyid el-Hâc Ali muvâcehesinde ciheteyn-i mezkûreteyn vasîsi olduğum sagīr-i mezbûrun babası müteveffâ-yı mezbûr es-Seyyid Abdüllatif Efendi’nin mahlûlünden oğlu sagīre-i mezbûra inâyet olunmak üzere iken mezbûr es-Seyyid Ebubekir bilâ-veled fevt olmuşdur deyü hilâf-ı inhâ arzuhâli ile bilâ-veled fevti vâki‘ ise şartıyla kendi üzerine berât etdirip sagīr-i mezbûre gadr etmişdir deyü da‘vâ ve sagīr-i mezbûr merhûm-ı mezbûrun sulbî sahîh oğlu olduğu Malatya ahâlîsinden İstanbul’da müsâfiren mevcûd ve meclis-i şer‘a hâzırûn Yahya mahallesi imâmı Mustafa Efendi b. el-Hâc Mehmed ve kuzâtdan Hüseyin Efendi b. İbrahim ve Nâibzâde Molla Mustafa b. el-Hâc Ömer ve Ebubekir Beşe b. Hasan nâm kimesnelerin ihbârlarıyla mütebeyyin olduğundan gayrı mezbûr es-Seyid Ebubekir dahi sagīr-i mezbûrun fi’l-hakīka müteveffâ-yı mezbûrun sulbî sahîh oğlu olduğuna bana dahi yakīn hâsıl olmuşdur deyüp zikr olunan imâmet ve tevliyet cihetlerinden hüsn-i rızâsıyla keff-i yed ve meccânen sagīr-i mezbûra kasr-ı yedinde olan berâtını vasîsi mezbûra def‘ ü teslîm etmekle ciheteyn-i mezbûreteyn mezbûr es-Seyyid Ebubekir’in keff-i yedinden ve babası mezbûrun mahlûlünden sagīr-i mezbûr es-Seyyid Mustafa’ya tevcîh ve inâyet ve yedine berât-ı şerîf-i âlîşân i‘tâ ve ihsân buyurulmak ricâsında oldukları huzûr-ı âlîlerine i‘lâm olundu.<br><br>Fî 21 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42510"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42512"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>