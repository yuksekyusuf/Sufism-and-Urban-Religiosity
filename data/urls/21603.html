﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 738<br>Hüküm no: 539<br>Orijinal metin no: [125b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saime bt. Abdullah’ın, kocası merhum Naathân Ali Çelebi’nin çocuklarına vasi, merhumun kardeşleri Ahmed ve Ali Çelebilerin ise vasiye nâzır tayin edildikleri</b><br><br>Medîne-i Hazret-i Ebâ Eyyûbüˈl-Ensârî radıye anhü Rabbuhi’l-Bârîˈde Takyecibaşı mahallesinde sâkin iken bundan akdem vefât eden Naathân Ali Çelebi b. Mehmedˈin sulbî sagīr oğulları Halil ve Mehmed ve sulbiye sagīre kızı Hadiceˈnin evân-ı rüşd ve hadd-i bulûğlarına değin her hâllerini hıfz ve emvâl-i mûriselerini zabt içün bir vasî lâzım ve mühim olmağın sagīrûn-ı mezbûrûnun vâlideleri işbu sahibetüˈl-kitâb Saime [bt.] Abdullah nâm hatun vesâyete lâyık ve her vecihle eytâmın tesviye-i umûrlarını kemâ-yenbagî ikāmete ehil idüği ahbâr-ı ahyâr-ı sahîhüˈl-kelimât ile müte‘ayyin olmağla hâkim-i muvakki‘-i sadr-ı kitâb medd-i fâzıla ve meddüˈd-dühûr veˈl-ahkâb hazretleri dahi mezbûre Saimeˈyi evlâd-ı sıgār-ı merkūme üzerlerine vasî nasb ve ta‘yîn edip ol dahi vesâyet-i mezbûreyi ve hizmet-i lâzımesini edâya ta‘ahhüd ve iltizâm eylediğinden sonra hâkim-i mûmâ-ileyh merkūmenin li-eb karındaşları Ahmed Çelebi b. el-mezbûr ve Ali Çelebi dahi vasî-i mezbûr üzerine hasbî nâzır nasb ve ta‘yîn buyurup ol dahi nezâret-i mezbûreyi kabûl ve merâsimden edâya müte‘ahhid olmağın mâ vaka‘a biˈt-taleb ketb olundu.<br><br>Fiˈl-yevmiˈt-tâsi‘ veˈl-işrîn min-şehri Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: Salih Efendi b. Mehmed, Receb Efendi b. Yusuf el-imâm, Mehmed Çelebi b. Abdülaziz, Ivaz Bey b. Ali, Ahmed Çelebi b. Emrullah, İsa Bey, Hüseyin Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b738"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o902"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>