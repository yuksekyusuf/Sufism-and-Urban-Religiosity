﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 408<br>Hüküm no: 337<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah Efendi’nin Şevki Hüseyin Efendi’nin terekesinden alacağı konusundaki davasında sulh olduğu</b><br><br>Mahmiye-i İstanbul’da Kirmasti mahâllesinde sâkin iken bundan akdem vefât eden Ali Efendi b. el-Hâc Hüseyin b. Abdullah’ın veresesinden sulbî kebîr oğlu İbrahim Efendi mahmiye-i İstanbul’da meclis-i şer‘-i hatîr-i lâzimü’t-tevkīrde Şeyh Resmi mahâllesi ahâlîsinden olup bundan akdem fevt olan müderrisînden Şevki Hüseyin Efendi b. Mehmed’in sulbî kebîr oğlu işbu bâ‘isü’l-kitâb Feyzullah Efendi mahzarında takrîr-i kelâm ve ta‘bîr ani’l-merâm edip benim hâl-i sıgārımda babam müteveffâ-yı mezbûr Ali Efendi’nin terekesinden hisse-i ırsiyeme isâbet eden üç yüz seksen guruş ile li-ebeveyn karındaşım Yahya’nın terekesinden hisse-i ırsiyeme isâbet eden iki yüz on guruş ki min-haysü’l-mecmû‘ müteveffiyân-ı mezbûrândan müntakil hisse-i ırsiyem olan beş yüz doksan guruşu müteveffâ-yı mezbûr Şevki Hüseyin Efendi hayâtında tesviye-i umûruma vesâyeti hasebiyle ahz u kabz edip masârıfına sarfla istihlâk etmeğin meblağ-ı mezbûr terekesinden bana edâ olunmak üzere veresesinden taleb eylediğimde beynimize muslihûn tavassut edip da‘vâ-i mezkûrem mukābelesinde terekesinden bana yüz yirmi beş guruş verilmek üzere oğlu mezbûr Feyz[ullah] Efendi iltimâsıyla inşâ-i akd-i sulh ettiklerinde ben dahi sulh-ı mezbûru kabûl ve bedel-i sulh olan meblağ-ı mezbûr [yüz] yirmi beş guruşu terekesinden olmak üzere oğlu mezbûr Feyz[ullah] Efendi’nin yedinden tamâmen ahz u kabz ettiğimden sonra müteveffâ-yı mezbûr Şevki Hüseyin Efendi’nin oğlu mezbûr Feyzullah Efendi ile verese-i sâiresi olan zevcesi Fâtıma Hatun ve sulbiyeleri olan kebîre Emetullah ile sagīre Zeyneb’den her birinin zimmetlerini mâ‘adâya müte‘allıka âmme-i da‘vâ ve mutâlebâtdan ibrâ-i âm ile ibrâ ve ıskāt eyledim, ba‘de’l-yevm müteveffâ-yı mezbûr Şevki Hüseyin Efendi’nin ve veresesi olan mezbûrların zimmetlerinde vechen mine’l-vücûh aslâ ve kat‘â hakkım bâkī kalmadı dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 26 min-Receb sene 1143.<br><br>Şuhûdü’l-hâl: Hancı el-Hâc Mehmed Ağa b. Murtaza, Ali Çelebi b. el-Hâc Mehmed Ağa, Osman Usta b. Mehmed, Berber Ahmed Çelebi b. Mehmed, Hallâç Ahmed b. Mahmud, Doğramacızâde Abdullah Çelebi, Küçük Mehmed b. Mustafa, Ömer b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=38141"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38143"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>