﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 440<br>Hüküm no: 423<br>Orijinal metin no: [60a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın mutasarrıfı olduğu çilingir dükkânından kirayı arttırmak niyetiyle kiracısı Serope v. Kigork’u çıkaramayacağı</b><br><br>Süleymaniye’de çilingir gediği<br><br>Ma‘rûz<br><br>Ahmed Ağa b. Ali nâm kimesne meclis-i şer‘-i münîrde İstanbul’da Süleymaniye kurbünde kâin bir bâb çilingir dükkânında beher şehr yüzer para kirâ ile müstecir olan çilingir esnâfından Serope v. Kigork nâm zimmî muvâcehesinde esnâf-ı mezbûre kethudâsı es-Seyyid Yakub Ağa ve yiğitbaşısı Matus ve ihtiyârlarından Artin ve Bedros ve Mardıros ve sâir ustalar hâzır oldukları hâlde dükkân-ı mezkûr bâ-temessük-i mütevellî bi’l-icâreteyn benim taht-ı tasarrufumda ve derûnunda mersûm Serope zimmî şehr[î] yüzer para kirâ ile müşâhereten müstecirim olmağla târih-i i‘lâm şehri gāyetinde fesh-i akd-i icâre etmemle dükkân-ı mezkûru gāyet-i şehrde tahliye ve bana teslîme mersûm Serope zimmîye tenbîh olunmak matlûbumdur deyü ba‘de’d-da‘vâ ve’l-istintâk mersûm Serope zimmî cevâbında benim müstecir olduğum dükkân-ı mezkûr derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme müstakıllen benim yedimde mülküm olup ve Âsitâne-i aliyye’de vâki‘ bi’l-cümle kapı âlâtcı ve çilingirci dükkânlarının gedikleri Başmuhâsebe’de [60b] mukayyed ve mu‘teber olmağla hatta işbu hâzırûn esnâf-ı mezbûrûnun yedlerinde olan bâlâsı tuğrâ-yı garrâ-yı cihân-dârî ile müveşşah fermân-ı âlî-şânda mastûr ve musarrah olup ancak mülk sâhibleri gedik mâliki müstecirlerini kirâ artırmak dâ‘iyesiyle ihrâclarına tasaddî etmemek şurût-ı nizâm-ı mu‘teberemizdendir deyü mazmûnu min-külli’l-vücûh takrîrlerine mutâbık esnâf-ı hâzırûn-ı merkūmûnun ibrâz eyledikleri emr-i âlî-şân-ı mezkûrun mazmûnunu müdde‘î-i mezbûr Ahmed Ağa bi-tamamihi tâyi‘an ve kat‘iyyen ikrâr ü i‘tirâf etmeğin ber-mûceb-i emr-i âlî müstecir-i mersûm Serope zimmînin kirâ artırmak dâ‘iyesiyle dükkân-ı mezkûrdan bî-vech ihrâcına ta‘arruz etmemek iktizâ eylediği İstanbul Mahkemesi’nden huzûr.<br><br>Fî 21 C sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31830"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31832"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>