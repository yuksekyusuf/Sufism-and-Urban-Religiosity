﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 141<br>Hüküm no: 93<br>Orijinal metin no: [39-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aci Kigork’un Kanorta Yahudi’ye açtığı alacak davasını ispat edemediği</b><br><br>Mukābele şüd<br><br>Ma‘rûz<br><br>İşbu arzuhâl hâmişinde muharrer mazbata i‘lâmında mastûrü’l-ism olup arzuhâl sâhibi olan Aci Kigork v. Agop nâm zimmî evvelen Pazartesi günü huzûr-ı hazret-i Fetvâ-penâhî’de ve ba‘dehû bi’t-terâzî dâr-ı cenâb-ı hazret-i müşârün-ileyhde İstanbul kādıları efendiler dâ‘îlerine tahsîs buyurulan dâirede ma‘kūd meclis-i şer‘-i hatîrde kezâlik derûn-ı arzuhâlde ismi mastûr Kanorta v. Bihor nâm Yahûdî muvâcehesinde benim gāib ani’l-meclis Abraham v. Mişon Yahûdî zimmetinde cihet-i karzdan sekiz yüz guruş ve bundan akdem mâlımdan ve yedimden iştirâ ve kabz eylediği evzân ve fiyâtları beynimizde ma‘lûm fındık ve hurma ve aba(?) semenlerinden dört bin beş yüz otuz üç guruş ki cem‘an beş bin üç yüz otuz üç guruş alacak hakkım olup meblağ-ı mecmû‘-ı mezbûra mersûm Kanorta Yahûdî bundan akdem tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile kefîl ve zâmin olmağla meblağ-ı mecmû‘-ı mezbûru mersûm Kanorta Yahûdî’den kefâletine binâen hâlâ taleb ederim deyü da‘vâ ettiğimde ol dahi cevâbında müdde‘î-i mesfûr Aci Kigork zimmînin ber-vech-i muharrer müdde‘âsını ikrâr lâkin müdde‘î-i mersûm meblağ-ı mecmû‘-ı mekfûlün-bih-i mezkûr beş bin üç yüz otuz üç guruşu işbu târih-i i‘lâm senesi Muharremi’l-harâmının beşinci günü İstanbul’da el-Hâc İsa mahallesinde vâki‘ gāib ani’l-meclis Eşref nâm kimesnenin berber dükkânında kefâletime binâen benden mutâlebeye tasaddî birle benimle bâ-vesâtet-i muslihîn dört bin guruş üzerine sulh olup bedel-i sulh-ı mezkûrdan ziyâde müdde‘âsına ve bi’l-cümle husûs-ı mezkûra müte‘allika da‘vâdan benim zimmetimi kabûlümü hâvî ibrâ ve iskāt eylediğinden sonra ben bedel-i sulh-ı mezkûr dört bin guruşu mâlımdan iki bin guruş mu‘accelli bir kıt‘a kāime ve bin guruşluk iki yüz aded beşlik ve bin guruşluk ma‘lûmü’l-aded yedi buçukluk altın olmak üzere müdde‘î-i mersûma kable’l-mufâraka def‘ ü teslîm birle edâ eylediğimde ol dahi yedimden ahz u kabz edip zimmetim berî olmuşdur deyü ba‘de’d-def‘ ve’l-inkâr dâfi‘-i mersûm Kanorta Yahûdî ber-vech-i muharrer eylediği def‘ini lede’t-tezkiye makbûlü’ş-şehâde idikleri ihbâr olunan Mu‘allim İsak v. İlya ve Yuda v. Davit nâm Yahûdîler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘î-i mersûm Aci Kigork zimmî da‘vâ-yı mezkûresiyle mersûm Kanorta Yahûdî’ye bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 10 N sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>