﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 133<br>Hüküm no: 195<br>Orijinal metin no: [86-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İlyazer’in kardeşinin gönderdiği malları satarak borçlarını ödedikten sonra elinde hanımı Harasbula’ya verecek para kalmadığı</b><br><br><<Havâss-ı Kostantıniyye kazâsına tâbi‘ kasaba-i Hasköy’de sâkine Harasbula bt. Yasef nâm Yahûdiye meclis-i şer‘-i hatîr-i lâzımü’t-tevkīrde zevci olup gāib ani’l-meclis Ebisay v. Yasef nâm Yahûdî’nin li-ebeveyn er karındaşı işbu hâmilü’s-sifr İlyazer nâm Yahûdî muvâcehesinde üzerine da‘vâ edip zevcim olan merkūm Ebisay Şâm-ı şerîfde temekkün etmekle bundan akdem beynimizde ma‘lûm ba‘zı şey irsâl edip ol şeyleri semen-i misli ile âhara bey‘ ve semeninden deynimizi îfâ ve fazlasını zevcime teslîm eyle deyü emredip merkūm dahi ol şeyleri bey‘ ve semeninden deyni edâ ve fazlası yirmi guruş kalmışdı. Hâlen taleb eylediğimde vermekde te‘allül eder, suâl olunsun dedikde gıbbe’s-suâl merkūm İlyazer cevâbında fi’l-vâki‘ karındaşı beynimizde ma‘lûm olan şeyleri bey‘ ve semenleri olan deyni edâ ve teslîm eyle deyü bana mektûb gönderip ben dahi semen-i misli ile bey‘ ve semeninden deyni edâ eyledim, lâkin fazlası bir akçe kalmadı deyücek bu husûsda merkūm İlyazer emîn olup yemîni ile musaddak olduğu ecilden fi’l-vâki‘ ol bey‘ olunan eşyâ semeninden zimmetinde bir akçe ve bir habbe kalmadığına yemîn teklîf olundukda ol dahi alâ-vefki’l-mesûl yemîn billâhi’llezî enzele’t-Tevrâte alâ-Musa aleyhi’s-selâm etmeğin merkūme Harasbula bî-vech ta‘arruzdan men‘ olunup mâ-hüve’l-vâki‘ bi’l-ibtigā ketb olundu.<br><br>Fi’l-yevmi’s-sâbi‘ aşer min-Şevvali’l-mükerrem min-şuhûr sene isneteyn ve seb‘în ve elf.<br><br>Şuhûdü’l-hâl: Mehmed Çavuş b. Ali, Ali Bey b. Cafer, Mahmud Çelebi b. Mehmed, Dilaver Bey b. İsa, Mehmed Beşe b. İsa, Hüseyin b. Mahmud, Ali b. İsa, Mehmed b. Yahya? b. Mustafa en-nâib, İbrahim b. Dilaver ve gayruhum mine’l-hâzırîn>></p>          <br><a title="Önceki sayfa" style="text-decoration:none" href="./ayrmetin.php?idno=23108"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23110"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o221"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>