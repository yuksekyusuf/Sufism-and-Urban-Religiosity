﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 103<br>Hüküm no: 31<br>Orijinal metin no: [4a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostantin v. Diro’nun Dimitri v. Yorgo’dan talep ettiği bağ arazisi hakkındaki iddiâsında haksız olduğunun anlaşıldığı</b><br><br>Maʻrûz;<br><br>Çarşamba günü Dîvân-ı âlîlerinde maʻkūd meclis-i şerʻde sâhib-i arzuhâl Kostantin v. Diro nâm zimmî Havâss-ı refîʻa kazâsına tâbiʻ Karfa karyesinde mütemekkin iken bundan akdem hâlik olan Yorgo v. Franko’nun vilâyet-i Rumeli’nde Yenişehir-i fenar kazâsında mütemekkin sulbî kebîr oğlu ve hasran vârisi Şarban nâm zimmînin hisse-i irsiyesini ahz u kabz, zabt u hıfza bâ-hüccet-i şerʻiyye vasîsi olan derûn-ı arzuhâlde mezkûr zikr-i âtî bağa bi’l-vesâye vazʻ-ı yedi mütehakkık olan Dimitri v. Yorgo nâm zimmî ile terâfuʻlarında sâlifü’z-zikr Karfa karyesinde vâkiʻ lede’l-ahâlî ve’l-cîrân maʻlûmü’l-hudûd altı dönüm kürumu mülk bağımı mezbûr Dimitri zimmî fuzûlî zabt ve tasarruf etmekle suâl olunup teslîme tenbîh olunmak matlûbumdur deyü daʻvâ eylediğinde ol dahi cevâbında bağ-ı mahdûd-ı mezkûra bi’l-vesâye vazʻ-ı yedini ikrâr lâkin müddeʻî-i mesfûr kostantin zimmî târîh-i iʻlâmdan yirmi yedi sene mukaddem hâlik-i mezbûr Yorgo zimmîye nussâr muvâcehesinde elli guruş semen-i makbûza beyʻ u temlîk ve teslîm edip mesfûr Şarban zimmînin babası hâlik-i mezbûrdan müntakil mülk-i mevrûsu olmağla ol vechile bağ-ı mezkûra bi’l-vesâye vazʻ-ı yed [4b] ederim deyü defʻle mukābele edicek gıbbe’l-istintak ve’l-inkâr vasiyy-i mezbûrdan defʻ-i meşrûhuna mutâbık beyyine taleb olundukda udûlden olup lede’t-tezkiye şehâdetleri makbûle olan sâlifü’z-zikr Karfa karyesi mütemekkinlerinden Panayot v. Yorgo ve İskerlet v. Yanaki nâm zimmîler şehâdetleriyle ber-vech-i muharrer mesfûr Kostantin zimmî muvâcehesinde vech-i şerʻî üzere isbât etmekle mûcebiyle mesfûr Kostantin zimmî bî-vech muʻârazadan menʻ olunduğu baʻde’t-tescîl ve mübâşirleri Osman Çavuş iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 23 Zilkaʻde sene 1159</p>          <br><a title="Önceki sayfa" style="text-decoration:none" href="./ayrmetin.php?idno=16983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o768"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>