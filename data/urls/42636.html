﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 415<br>Hüküm no: 530<br>Orijinal metin no: [107b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeynep Hatun’a mehr-i müeccelini ödemesi hususunda boşandığı eşi Mustafa’ya tenbihte bulunulması</b><br><br>Ma‘rûz,<br><br>Bâ‘ise-i i‘lâm Hâce Zeyneb bt. Abdullah mahfil-i şer‘iyyâtda zâtı ba‘de’t-ta‘rîf mahfil-i şer‘iyyâtda zevc-i sâbıkı es-Seyyid el-Hâc Mustafa Ağa b. Ahmed muvâcehesinde zevc-i sâbıkım mezbûr es-Seyyid el-Hâc Mustafa Ağa zimmetinde mehr-i müeccel kırk guruş hakkım olmağla hâlâ taleb ederim deyü da‘vâ etdikde mezbûr es-Seyyid el-Hâc Mustafa dahi cevâbında fi’l-hakīka zevce-i sâbıkāsı müdde‘iye-i mezbûreye zimmetinde kırk guruş mehr-i müeccel deyni olduğunu ikrâr u i‘tirâf edip [108a] lâkin zevciyyet beynimizde kāime iken bana hibe etmiş idi deyü tasaddî [eylediği] hibe da‘vâsını isbât edemeyip talebiyle müdde‘iye-i mezbûreye muvâcehesinde vech-i şer‘î üzere yemîn verilip mûcebiyle mehr-i mezkûru bana hibe etmiş idi deyü tasaddî eylediği def‘iyle bilâ-beyyine-i âdile bî-vech mu‘ârazadan ba‘de’l-men‘ alâ-mûcibi i‘tirâfihî mehr-i müeccel-i mezbûr kırk guruşu müdde‘iye-i mezbûre Hâce Zeyneb Hatun’a tamâmen edâ ve teslîme merkūm es-Seyyid el-Hâc Mustafa’ya tenbîh olunduğu huzûr-ı âlîlerine i‘lâm olundu.<br><br>Fî 13 Safer sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42635"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42637"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o508"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>