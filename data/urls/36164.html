﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 235<br>Hüküm no: 239<br>Orijinal metin no: [70-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İcareteyn ile tasarruf edilen malların mütevellinin izni ile başkasına ferağ edilip edilemeyeceği</b><br><br>Fî 27 L sene [12]97 târih ve 90 numaralı bi’l-cümle vilâyât merâkiz ve müstakil idâre olunan mutasarrıflıklar nüvvâbıyla Şehremât-i celîlesi idâresinde bulunan elviye niyâbet-i şer‘iyelerine yazılan tahrîrât-ı aliyye-i umûmiye<br><br>Dersa‘âdet’in ekser mahallerinde ve memâlik-i şâhânenin ba‘zı yerlerinde icâreteyn sûretiyle tasarruf olunmakda bulunan akārât-ı mevkūfenin izn-i mütevellî ile âhara ferâğında işbu ferâğın inde’l-fukahâ nüzûl veyâ îcâr kabîlinden olması ve hukūk-ı mücerrededen i‘tiyâzın cevâz ve adem-i cevâzı hakkında kavleyn olup meşâyih-i İslâmiye’nin ba‘zıları ferâğın nüzûl idiği ve bunda i‘tiyâzın adem-i cevâzı tarafını ilzâm ederek bedel-i ferâğın şer‘an adem-i lüzûmuyla iftâ eyledikleri gibi ba‘zıları dahi îcâr veyâhûd hukūk-ı mücerrededen i‘tiyâzın cevâzı cihetini ihtiyâr ederek bedel-i ferâğın lüzûmu ve şurût-ı müfside ve tağrîr ve gabn misillü da‘vâların istimâ‘ı zımnında verilen fetâvâyı imzâ etmeleriyle o makūle vukū‘âtda hükkâm-ı şer‘-i şerîfin dûçâr oldukları müşkilâtın def‘i’çün husûs-ı mezkûr hakkında olan mesâil ve fetâvâ tedkīk ve mu‘âmelât-ı câriye tahkīk olundukda hukūk-ı mücerrededen i‘tiyâzın cevâzı tarafını iltizâm ile iftâ eyleyen meşâyih-i İslâmiye fetâvâsının fî-zamâninâ mu‘âmele-i nâsa erfakıyeti ve evfakıyeti anlaşılmış ve icâreteyn ile tasarruf olunan akārâtın icrâ-yı ferâğ ve teferruğu âdetâ alım-satım hükmüne girmesiyle kavl-i ahîr ile amel müraccah bulunmuş olduğundan ba‘de ezîn mukābele-i ferâğ ve tefvîze de tesmiye kılınan bedel da‘vâlarının istimâ‘ı hakkında sahib-i fetvâ Abdurrahim Efendi’nin vermiş oldukları fetvâ-yı şerîfe ile istihsânen iftâ ve Arâzî Kānûnu fasl-ı sânînin otuz sekizinci maddesi dahi buna göre ta‘dîl ve tebdîl edilmesi ez-her-cihet evlâ ve ahrâ olacağı Meclis-i Tedkīkāt-ı Şer‘iyye’den ifâde olunarak madde-i mezkûrenin tashîhine makām-ı celîl-i vekâlet-penâhîden bi’l-istîzân irâde-i seniyye-i cenâb-ı pâdişâhî müte‘allik ve şeref-sünûh buyurulması üzerine îcâbı bi’l-icrâ icâreteyn sûretiyle tasarruf edilen akārât-ı mevkūfenin ferâğ ve tefvîz mukābilinde teşmiye kılınan bedel için fîmâ-ba‘d ya‘ni irâde-i seniyye-i mezkûre târihinden muahhar olarak vukū‘ bulan da‘vâların istimâ‘ı ve ol vechile iftâ olunması Mecelle Cem‘iyet-i aliyyesinin karârına ve ol bâbda fetvâhâneden vukū‘ bulan ifâdeye binâen bi’l-cümle vilâyât merkezleriyle elviye-i müstakille nüvvâb-ı kirâmına ve kādı efendilere tavsiye ve iş‘âr kılınmış olmağla taraf-ı semîhânelerinden dahi o yolda îfâ-yı mu‘âmeleye himmet buyurulması siyâkında.<br><br>Aslına mutâbıkdır<br><br>Bâb-ı Fetvâ Müdîr-i Evrâk</p>          <br><a title="Önceki sayfa" style="text-decoration:none" href="./ayrmetin.php?idno=36163"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36165"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>