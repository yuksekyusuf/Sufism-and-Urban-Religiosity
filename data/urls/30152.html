﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 257<br>Hüküm no: 217<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife bt. Abdullah’ın alacak hususunda Mehmed Reşid Efendi ile sulh olup birbirlerinin zimmetlerini ibra ettikleri</b><br><br>Mahmiye-i İstanbul’da Mollagürânî mahallesinde Safâ Hamamı kurbünde sâkine olup zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Afife bt. Abdullah nâm hatun meclis-i şer‘-i şerîf-i enverde müderrisîni’l-kirâmdan işbu râfi‘u’l-kitâb Mehmed Reşid Efendi b. el-merhûm Abdülaziz Efendi mahzarında ikrâr ve takrîr-i kelâm edip mezbûr Mehmed Reşid Efendi’nin babası müteveffâ-yı mûmâ-ileyh Abdülaziz Efendi hayatında benden yüz elli guruş istikrâz ve kabz edip mukābelesinde bir altın sâ‘at ve yedi aded âyetli altın yedime rehin vaz‘ etmişidi bundan akdem meblağ-ı mezkûrun yüz yirmi yedi guruşunu yedlerinden ahz ve rihân-ı mezkûreyi kendiye teslîm etmişidim lâkin bâkī kalan yirmi üç guruş ile beher yetmiş para ribhden yedi ayda müctemi‘ on iki guruş otuz parayı mezbûr Mehmed Reşid Efendi tereke-i vâfiyesini kabz etmekle taleb ederim deyü da‘vâya tesâddî eyledikde ol dahi cevâbında ribh-i mezkûr lâzım gelmeyip ve meblağ-ı mezkûru dahi tamamen edâ etmişidik beynimizde münâza‘ât vâki‘ olmuşidi el-hâletü hâzihî beynimize muslihûn tavassut edip beni da‘vâ-yı mezkûrumdan on bir guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh-ı mezkûr on bir guruşu tamamen bana def‘ u teslîm ben dahi ahz u kabz eylediğimden sonra mâ‘adâsı ribh-i mezkûra ve bi’l-cümle husûs-ı mezkûra müte‘allika âmme-i de‘âvî ve mutâlebât ve kâffe-i eymân ve muhâsamâtdan mezbûr Mehmed Reşid Efendi’nin ve müteveffâ-yı mûmâ-ileyh Abdülaziz Efendi’nin ve sâir veresesinin ve mezbûr Mehmed Reşid Efendi’nin vâlidesi hanımefendi hazretlerinin zimmetlerini ibrâ-i âmm-ı kātı‘u’n-nizâ‘ ile ibrâ ve ıskāt eylediğimde ol dahi bana medfû‘u olan [70b] on bir guruşa müte‘allika âmme-i da‘vâdan benim zimmetimi kezâlik ibrâ ve ıskāt edip ve herbirimiz ber-vech-i muharrer âharın ibrâsını kabûl eyledik dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî-gurret-i Cumâdelûlâ sene 1185.<br><br>Şuhûdu’l-hâl: Merhabazâde Mahmud Efendi b. Mehmed, Abdurrahman b. Abdullah, Muhzırân Kethudâsı Mehmed Ağa, Hasan b. Abdullah, Ömer b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=30151"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30153"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>