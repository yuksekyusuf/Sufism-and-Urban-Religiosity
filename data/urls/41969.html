﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 431<br>Hüküm no: 439<br>Orijinal metin no: [106b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Abdullah’ın, Abdullah b. Süleyman tarafından darp edilip yaralandığı iddiasında sulh olduğu</b><br><br>Mahmiye-i İstanbul’da Camcı Ali mahâllesinde sâkin Hasan b. Abdullah nâm şâbb-ı emred mahmiye-i mezbûrede meclis-i şer‘-i hatîrde işbu râfi‘ü’l-vesîka Sarrâc Abdullah b. Süleyman nâm kimesne mahzarında ikrâr-ı tam ve takrîr-i kelâm edip mezbûr Abdullah bundan akdem mahmiye-i mezbûrede Sarachane içinde bıçak ile beni sol küreğim üzerinden amden darb ve cerh etmekle mucibini mezbûr Abdullah’dan talep ve da‘vâ eylediğimde ol dahi sen mukaddemâ husûs-ı mezbûru benden taleb ve da‘vâ ve lede’l-iktizâ sulh ve ibrâya vâliden işbu hâzıratü bi’l-meclis Fâtıma bt. Abdullah nâm hatunu tarafından vekîl edip ol dahi da‘vâ-i mezkûreden benimle on sekiz guruş bedel-i makbûza sulh olup cerh-i mezbûrun mûcibine ve mâ-yehdesü mihhuya müte‘allıka da‘vâdan bi’l-vekâle zimmetimi ibrâ ve iskāt etmişidi deyü def‘le mukābele ve mazmûnu takrîrine mutâbık bir kıt‘a hüccet ibrâz etdikde ben mazmûn-ı hücceti bi’l-külliye inkâr etmeğin mezbûr Abdullah vesâtet-i muslihîn ile da‘vâ-i mezkûrumdan beni beş guruş üzerine sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr beş guruşu merkūm Abdullah yedinden ahz u kabz edip ba‘de’l-yevm harc-ı mezbûrun mûcibine ve mâ-yehdesü minhuya müte‘allıka âmme-i da‘vâdan mezbûr Abdullah’ın zimmetini ibrâ-i âmm-ı râfiü’l-hısâm ile ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşere min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Mehmed Efendi b. Ahmed el-kādı, Osman Efendi b. kâtib, Mustafa Çelebi b. Himmet, İbrahim Çavuş b. Hüseyin, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>