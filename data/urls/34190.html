﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 60<br>Hüküm no: 12<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Hatice Hatun’un arsasını Mehmed Emin Ağa’ya sattığı</b><br><br>Mülk arsa mübâya‘ası<br><br>Mahmiye-i İstanbul’da Zeyrek kurbünde Şah Hubab mahallesinde sâkine ve zâtı zeyl-i vesîkada mektûbü’l-esâmî Müslimîn ta‘rîfleriyle mu‘arrefe olan Şerife Hadice Hacce bt. İbrahim Çavuş meclis-i şer‘-i münîrde işbu bâ‘isü’l-kitâb Mehmed Emin Ağa b. Ali mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin yedimde ırsen mülküm olup mahmiye-i mezbûrede Lütfü Paşa kurbünde Defterdâr Ahmed Çelebi mahallesinde vâki‘ etrâf-ı erba‘adan el-Hâc Mustafa Efendi ve Basmacı Ali Ağa ve sebîli menzil ve bahçeleri ve tarîk-i âm ile mahdûd tahmînen doksan zirâ‘ bir kıt‘a mülk arsamı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î [ve safka-i] ile yüz guruşa merkūm Mehmed Emin Ağa’ya bey‘ ü temlîk ve teslîm eylediğimde ol dahi ber-minvâl-i meşrûh iştirâ ve temellük ve tesellüm ve kabz ve kabûl eylediğinden sonra semen-i mezkûr yüz guruşu müşteri-i merkūm yedinden tamâmen ahz u kabz etmemle ba‘de’l-yevm arsa-i mahdûde-i mezkûrede benim aslâ ve kat‘â alâka ve medhalim kalmayıp merkūm Mehmed Emin Ağa’nın mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 21 Ramazan sene 1246<br><br>Şuhûdü’l-hâl: Ali Ağa Kâtib-i vekāyi‘, Mehmed Ağa zevc-i bâyi‘a-i merkūme, İsmail Ağa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=34189"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34191"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>