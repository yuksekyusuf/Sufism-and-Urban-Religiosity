﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 356<br>Hüküm no: 297<br>Orijinal metin no: [77b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karcıbaşızâde el-Hâc Mustafa’nın vârislerinin, terekeden çıkan karkuyusundaki karı Serhassa Buzcubaşısı Ali Ağa ile kardeşi Ahmed Ağa’ya satmaları</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesiʼnde sâkin iken bundan akdem vefât eden Karcıbaşızâde demekle ma‘rûf el-Hâc Mustafa b. Osman’ın verâseti zevce-i menkûha-i metrûkeleri Zeyneb Hatun bt. Mehmed ve Fethi Hatun bt. Abdullah ile sulbî sagīr oğlu Mehmed Emin ile sulbiye sagīre kızı Hadice’ye münhasıra olduğu şer‘an zâhir ve müteʻayyen oldukdan sonra sagīrân-ı mezbûrânın tesviye-i emirlerine bâ-hüccet-i şer‘iyye vasiyy-i muhtârları olan Mehmed Ağa b. İbrahim Efendi ile zâtları zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan mezbûretân Zeyneb Hatun ve Fethi Hatun meclis-i şer‘-i şerîf-i enverde hâlâ Ser-hâssa buzcubaşısı olan işbu kitâb-ı sıhhat-nisâbın sâhibi fahrü’l-akrân Ali Ağa ve karındaşı Mehmed Ağa b. Ahmed mahzarlarında herbiri bi’l-verâse ve bi’l-vesâye ikrâr-ı tâm ve takrîr-i kelâm [78a] edip müteveffâ-i mezbûrun medîne-i mezbûrede kendi ameliyle hâsıl ve kar biʼri demekle ma‘rûf biʼrin derûnuna cem‘ eylediği karı karcılar beynlerinde beyʻ olunması müteʻârif olmağla kar-ı mezkûru karcılar beynlerinde müddet-i medîd müzâyede olunup ragabât-ı nâs bi’l-külliye münkatıʻa oldukdan sonra mûmâ-ileyhimâ Ali Ağa ve karındaşı Mehmed Ağa üzerlerinde bin beş yüz guruşda karâr edip ziyâde ile tâlib-i âharı zuhûr etmeyip ve meblağ-ı mezbûr karcı hırfeti beynlerinde semen-i misli olduğunu haber verdiklerinden sonra tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ile semen-i misli olan meblağ-ı mezbûr bin beş yüz guruşa herbirimiz bi’l-verâse ve bi’l-vesâye mûmâ-ileyhimâ Ali Ağa ve karındaşı Mehmed Ağa’ya ale’l-iştirâki’s-seviyye beyʻ ve temlîk ve mahallinde kendülere teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl ve kabz eylediklerinden sonra semen-i misli olan meblağ-ı mezbûr bin beş yüz guruşu mûmâ-ileyhimâ Ali Ağa ve karındaşı Mehmed Ağa yedlerinden herbirimiz bi’l-verâse ve bi’l-vesâye bi-kadri’l-hısas bi’t-tamam ahz u kabz eyledik, baʻde’l-yevm müteveffâ-i mezbûrun ameliyle hâsıl eylediği zikr olunan biʼrin derûnunda mevcûd olan kar mûmâ-ileyhimâ Ali Ağa ve karındaşı Mehmed Ağa’nın ale’l-iştirâki’s-seviyy mülk-i müşterâları ve hakk-ı sırfları olmuşdur, keyfe mâ yeşâʼan ve yahtârân mutasarrıfân olsunlar dediklerinden sonra mûmâ-ileyhimâ Ali Ağa ve karındaşı Mehmed Ağa meclis-i mezkûrda müteveffâ-i mezbûrun ameliyle hâsıl eylediği sâlifü’z-zikr biʼrin derûnunda mevcûd olan kar için verdiğimiz meblağ-ı mezbûr bin beş yüz guruş mütâlebesinden mezbûretân Zeyneb ve Fethi nâm hatunlar ile vasiyy-i mezbûr Mehmed Ağa’nın ve sagīrân-ı mezbûrân Mehmed Emin’in ve Hadice’nin zimmetlerini ibrâ ve ıskāt eyledik dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbiʻ min-Cemâziyelevvel sene tisʻa ve hamsîn ve mi’e ve elf.<br><br>Şuhûdü’l-hâl: el-Hâc Mehmed Efendi b. Mustafa el-İmâm bi-Câmi‘i Kebîr, Ebûbekir Çelebi b. Yakub, Ali Çelebi b. Ebûbekir, Mehmed Odabaşı, Naʻlbend Ali Beşe b. Hasan, Alemdâr Ali Ağa b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=16910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>