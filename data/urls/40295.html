﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 96<br>Hüküm no: 16<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Servinaz bt. Abdullah’ın ev hissesini oğlu Ahmed Çelebi’ye sattığı</b><br><br>Mahmiye-i İstanbul’da Karabaş mahallesinde sâkin olup bundan akdem vefât eden Mustafa Çelebi b. Hasan’ın verâseti vâlidesi Servinaz bt. Abdullah nâm hâtuna ve li-eb er karındaşları Ahmed Çelebi ve Hasan Çelebi’ye veli-eb kız karındaşı Havvâ nâm hâtuna münhasıra olup tereke-i müteveffâ-yı mezbûr altı sehimden i‘tibâr olunup sihâm-ı merkūmeden biri vâlidesi merkūme Servinaz’a, ikişer sehmi mezbûrân Ahmed ve Hasan Çelebi’ye ve sehm-i vâhidi merkūme Havvâ’ya isâbet ettiği şer‘an mütehakkık oldukdan sonra mezbûre Servinaz meclis-i şer‘-i hatîrde sâhibü hâze’l-kitâb mezkûr Ahmed Çelebi mahzarında tav‘an ikrâr ve i‘tirâf edip mahalle-i mezbûrede vâki‘ olup bir tarafdan mezbûrân Hasan Çelebi ve Havvâ’nın mülk-i mevrûsları olan menzile ve bir tarafdan merhûm Hâfız Paşa bahçesine ve bir tarafdan Ali Çelebi Odaları demekle ma‘rûf odalara ve bir tarafdan tarîk-ı âmma müntehî olup mûrisimiz mezbûrdan ikimize intikāl etmekle zikri [âtî] akdin sudûruna değin silk-i mülkümüzde olup büyût-ı müte‘addideyi müştemil olan cemî‘ mülk menzilden hisse-i şâyi‘amı kâffe-i hukūk ve merâfıkı ile merkūm Ahmed Çelebi’ye beş bin beş yüz seksen bir râyic [fi’l]-vakt akçeye tarafeynden îcâb ve kabûlü hâvî bey‘-i bâtt-ı sahîh ile bey‘ ve teslîm edip merkūm Ahmed Çelebi dahi nefsi’çün iştirâ ve kabûl ve tesellüm ettikden sonra semen-i merkūm beş bin beş yüz seksen bir akçeden merkūm Ahmed Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d cemî‘ menzil-i mezbûrdan benim hisse-i şâyi‘am dahi merkūm Ahmed Çelebi’nin mülk-i müşterâsıdır keyfe mâ yeşâ ve yahtâr mutasarrıf olsun dedikde mukırre-i mezbûreyi vech-i meşrûh üzere cârî ve sâdır olan ikrârında el-mukarru lehü’l-mezbûr Ahmed Çelebi dahi bi’l-müvâcehe tahkīk ve bi’l-müşâfehe tasdîk edicek mâ-hüve’l-vâki‘ bi’t-taleb ketb olunup men lehü’l-taleb yedine def‘ olundu.<br><br>Fi’l-yevmi’s-sâdis min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Ramazan Efendi b. Mehmed el-imâm, Abdullah Çelebi b. Ramazan Efendi, Hüseyin Bey b. Abdullah el-cündi, Hüseyin Bey b. ( ) el-cündi, Mustafa Bey b. Ali, Nasûh b. Nasûh.</p>          <br><a title="Önceki sayfa" style="text-decoration:none" href="./ayrmetin.php?idno=40294"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40296"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o909"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>