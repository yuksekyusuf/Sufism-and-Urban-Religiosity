﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 254<br>Hüküm no: 260<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çavuş b. Uğurlu’nun Yemenli Hüseyin Ağa Vakfı’na olan borcunu kefili Ali Çavuş b. Abdullah’ın ödeyeceği</b><br><br>Mahmiye-i Kostantıniyye’de vâki‘ merhûm Yemenli Hüseyin Ağa Vakfı’na bi’l-fi‘l mütevellî olan Hasan Bey b. Ali nâm kimesne Dîvân-ı âlî -dâme mahfûfen bi’l-me‘âlî-’deAli Çavuş b. Abdullah nâm kimesneyi mahfil-i kazâya ihzâr ve üzerine da‘vâ edip bundan akdem bin yirmi dokuz senesinde onu bir dirhem olmak üzere kat‘ olunan (…) akçe râyiç olup ve zikr olunan cedîd akçenin her yüz yirmisi kıymet-i mu‘ayyenesi olmak üzere bir sikke filori sarf olunur iken gāib ani’l-meclis olan Ahmed Çavuş b. Uğurlu nâm kimesneye vakf-ı mezbûr mâlından yine mezkûr on altı bin akçe ikrâz ve teslîm edip mezbûr Ahmed Çavuş dahi kabz ve tesellüm etdikde deyn-i mezkûre mezbûr Ahmed Çavuş emr ve kabûlü hâviye kefâletle kefîl ba‘dehû kefâlet-i merkūmesi hasebiyle meblağ-ı mezkûrun yedi bin akçesini bana teslîm edip dokuz bin akçesi zimmetlerinde kalmış idi hâlâ hîn-i ikrâzda cârî olan ceyyid ve cedîd akçe mislinden edâ etmek üzere bakī kalan dokuz bin akçeyi kefâleti hasebiyle kefîl-i mezbûr Ali Çavuş’dan taleb ederin suâl olunsun dedikde gıbbe’s-suâl mezbûr Ali Çavuş cevâbında vech-i muharrer üzere deyn-i mezbûreyi i‘tirâf edip lâkin deyn-i merkūm her yüz yirmisi bir filoriye sarf olunup ednâ bir dirhem olmak üzere kat‘ olunan ceyyid ve cedîd akçeden olduğunu inkâr edicek mütevellî-i mezbûrdan da‘vâsını mübeyyine beyyine taleb olundukda udûl-i müslimînden Yusuf Bey b. Abdulah nâm bevvâb-ı sultânî ve Mehmed b. Gülabi li-ecli’ş-şehâde mahfil-i kazâya hâzırân olup gıbbe’l-istişhâd fi’l-vâki‘ târih-i mezkûrdan merkūm Ahmed Çavuş’un mütevellî-i mezbûr yedinden istikrâz ve kabz edip mezbûr Ali Çavuş kefîl olduğu meblağ-ı merkūm on altı bin akçe her yüz yirmisi kıymet-i mu‘ayyenesi olmak üzere bir sikke filoriye sarf olunup ednâ bir dirhem olmak üzere kat‘ olunan ceyyid ve cedîd akçeden idi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyet-i şerâiti’l-kabûl şehâdetleri makbûle oldukdan sonra kefîl-i mezbûra meblağ-ı bâkī-i mezkûru târih-i mesfûrda cârî olduğu üzere mezkûrü’l-aded cedîd akçenin misli ile veyâhud hîn-i ikrâzda sarf olunduğu üzere filoriden kıymet-i şer‘iyyesi (…) etmeğe tenbîh olunup mâ-hüve’l-vâkı‘ bi’t-taleb ketb olundu.<br><br>Hurrire fî-evâsıtı Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Sefer b. Yusuf, Keyvan b. Abdullah, Hasan Beşe b. Şaban, Mehmed b. Mustafa, el-Hâc Mahmud b. İsa, Nuh b. Arslan.</p>          <br><a title="Önceki sayfa" style="text-decoration:none" href="./ayrmetin.php?idno=39551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>