﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 328<br>Hüküm no: 326<br>Orijinal metin no: [47b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agiya ve Kabril’in aldıkları borçlarını ödemeleriyle ilgili kendilerine mühlet verildiği</b><br><br>Mahmiye-i İstanbul’da Pirinçci Sinan mahallesinde mütemekkin işbu râfi‘ü’s-sifr Serkiz v. Bağdasar nâm zimmî meclis-i şer‘-i hatîr-ı lâzımü’t-tevkīrde mahmiye-i mezbûrede Tevkī‘î Cafer mahallesinde mütemekkinân Agiya ve Kabril v. Abram nâ[m] zimmîler muvâcehelerinde zimmiyân-ı mesfûrânın babaları mesfûr Abram v. Agokel hâzır olduğu halde ikrâr ve takrîr-i kelâm edip târîh-i kitâbdan on bir sene ve beş ay mukaddem mesfûrân Agiya ve Kabril zimmîler arsası Şirin Hatun Vakfı’na yevmî bir akçe icâre-i müecceleli ve binâsı akd-i âti’z-zikrin sudûruna değin ber-vech-i iştirâk-i seviyy yedlerinde mülk ve hakları olup mezbûrede vâki‘ bir tarafdan Solak Çelebi mülkü ve bir tarafdan Nagıle nâm Nasrâniye mülkü ve bir tarafdan Terzibaşı ve bir tarafdan tarîk-i âm ile mahdûd ma‘lûmü’l-müştemilât menzilinin arsasını bâ-ma‘rifet-i mütevellî-yi vakf-ı mezbûr kat‘an bana ferâğ ve binâsını [48a] dahi cümle tevâbi‘iyle üç seneye değin bey‘-i bi’l-vefâ tarîkıyle yedimden makbûz iki yüz elli guruş semen mukābelesinde bana bey‘ ve teslîm ben dahi ber-vech-i muharrer iştirâ ve tesellüm ve kabz ve kabûl etmiş idim, ancak mebî‘-i mezbûr hakīkatde yedimde rehin ve semen meblağ-ı mezbûr iki yüz elli guruş mesfûrân Agiya ve Kabril’in zimmetlerinde bana deynleri olmağla bundan akdem zimmiyân-ı mesfûrânı deyn-i mezkûru bana edâ ve menzil-i mezkûru rehniyetden fekk ü tahlîs edin deyü mutâlebe edip ol vechile beynimizde münâza‘ât-ı kesîre vâkı‘a olmuş idi, el-hâletü hâzihi beynimizde muslihûn tavassutuyla zimmiyân-ı mesfûrân Agiya ve Kabril deyn-i mezkûru târîh-i kitâbdan üç ay tamâmına değin bana edâ etmek üzere istimhâl edip ve eğer müddet-i mezbûre tamâmında edâ edemez isek bey‘-i mezkûrumuz bey‘-i kat‘î olsun deyü ikrâr ve i‘tirâf eylediklerinde ben dahi ber-vech-i muharrer tecîl ve imhâl ve müddet-i mezkûrede meblağ-ı mezbûr edâ olunmaz ise bey‘-i merkūmu minvâl-i muharrer üzere kabûl eyledim dedikde gıbbe’t-tasdîkı’l-mu‘teber mâ hüve’l-vâki‘ bi’t-taleb ketb olundu.<br><br>Fî 29 S sene 1153.<br><br>Şuhûdü’l-hâl: Ömer Efendi el-kâtib, Mehmed Beşe b. Ahmed, es-Seyyid Mustafa Çelebi Urfavî, Derviş Hüseyin b. Musa, Mustafa Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b328"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>