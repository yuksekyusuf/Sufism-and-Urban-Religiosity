﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 271<br>Hüküm no: 361<br>Orijinal metin no: [203-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma bt. Yahya’nın evini Mehmed Bey b. Mustafa’ya sattığı</b><br><br>Faraza ve kaddera’l-hakîmü? Havâss-ı aliyye muzâfâtından Hasköy’de Keçeci[ler] mahallesi sâkinlerinden Fâtıma bt. Yahya nâm hâtun meclis-i şer‘-i hatîr-i lâzımü’t-tevkīrde işbu râfi‘ü’l-kitâb Mehmed Bey b. Mustafa nâm serbölük mahzarında bi’t-tav‘i’s-sâf ikrâr ve takrîr ve i‘tirâf edip mahalle-i mezbûrede vâki‘ işbu akdin sudûruna değin silk-i mülk-i sahîhimde münselik olan emlâkimden bir tarafdan Mehmed b. Ali mülkü ve bir tarafdan Mehmed b. Mirza mülkü ve bir tarafdan Bahşâyiş mülkü ve bir tarafdan tarîk-i âm ile mahdûd ve mümtâz olup bir bâb fevkānî ve üç bâb tahtânî beytleri ve bi’r-i mâ’ı ve muhavvatayı zât-ı eşcâr-ı müsmire ve gayr-ı müsmireyi müştemil mülk menzilimi cümle tevâbi‘i ve levâhıkı ile mezbûr Mehmed Bey’e nakd-i râyic fi’l-vakt on sekiz bin akçeye tarafeynde[n] îcâb ve kabûlü hâvî bey‘-i bâtt-ı sahîh-i şer‘î ile bey‘ edip ol dahi vech-i mübeyyen üzre iştirâ ve kabûl eyledikden sonra kabz-ı semen-i ma‘dûd ve teslîm-i mebî‘-i mahdûd eyledim, ba‘de’l-yevm zikr olunan menzil mezbûr Mehmed Bey’in mülk-i müşterâsıdır, keyfemâ yeşâ ve yehtâr mutasarrıf olsun dedikde mukırra-i merkūme Fâtıma’nın minvâl-i muharrer üzre cârî olan ikrârını el-mukarru lehü’l-mezbûr Mehmed Bey vicâhen tasdîk ve şifâhen tahkīk edicek mâ vaka‘a bi’t-taleb ketb olundu. Tahrîren fi’l-yevmi’l-evvel min Muharremi’l-harâm li sene hamsîn ve elf.<br><br><br>Şuhûdü’l-hâl: Mustafa Halîfe b. Surûrî el-İmâm, Ömer Beşe b. Mustafa, İsa Bey [b.] Veli serbölük, Ramazan b. Rüstem, Mustafa b. Yakub, Mehmed Beşe [b.] Ali er-Râcil, Ahmed Bey [b.] Şükrullah el-Cündî, Mustafa Çelebi b. Mirza, Mehmed Bey b. Mustafa </p>          <br><a title="Önceki sayfa" style="text-decoration:none" href="./ayrmetin.php?idno=23588"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23590"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>