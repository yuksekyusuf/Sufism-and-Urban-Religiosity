﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 439<br>Hüküm no: 566<br>Orijinal metin no: [116a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Komidas’ın miras hususunda kardeşi Prapiyon ile anlaşması</b><br><br>Ma‘rûz,<br><br>Hâlik Nihabet v. Bahadır ve zevcesi hâlike Saltana’nın verâsetleri sagīr ve kebîr veledleri Komidas zimmî ve Prapiyon Nasrâniyeye inhisârı tahakkukundan sonra arzuhâl eden Komidas zimmî mahfil-i şer‘iyyâtda şahsı ta‘rîf-i şer‘î ile mu‘arrefe olan li-ebeveyn kız karındaşı mesfûre Prapiyon Nasrâniye muvâcehesinde kız karındaşım mersûme Prapiyon Nasrâniye hasran vârisleri olduğumuz babamız ve anamız hâlikân-ı mesfûrân Nihabet zimmî ve Saltana Nasrâniyenin terekelerinden ber-mûceb-i defter-i müfredât üç bin yedi yüz yirmi beş guruşluk eşyâlarını müstakılleten bi-gayr-ı hakkın ahz ve ketm ü ihfâ etmekle hisse-i irsiyemi taleb ederim deyü eylediği da‘vâsından mersûme Prapiyon Nasrâniye ile an-inkâr elli beş guruş bedel-i makbûza sulh olup mâ‘adâ müdde‘âsına ve mûrisleri hâlikân-ı mesfûrân Nihabet ve Saltana bi’l-cümle ismi mâl ıtlâk olunur terekelerine ve husûs-ı mîrâslarına ve ma‘lûmen ve mechûlen cemî‘ hukūk-ı sâireye müte‘allika âmme-i de‘âvî ve kâffe-i mutâlebâtdan mersûm Prapiyon Nasrâniye ile merkūmenin hâlâ zevci Sava v. Toros zimmîden her birinin zimmetini ibrâ-i âm ile ibrâ ve iskāt eylediğinde mesfûre Prapiyon Nasrâniye dahi bedel-i sulh-ı mezkûra ve Mirahur mahallesinde vâki‘ ma‘rifet-i mütevellî ile mersûme Komidas’a kat‘an ve meccânen ferâğ ve tefvîz eylediği vakıf nısf menzile ve hâlikân-ı mersûmânın terekelerine ve husûs-ı mîrâslarına ve kezâlik sâire müte‘allika âmme-i de‘âvî ve kâffe-i mutâlebâtdan zevci mesfûr Sava ile ma‘an mersûm Komidas zimmînin zimmetini ibrâ-i âm ile ibrâ ve iskāt edip ve tarafeynden her biri âharın ibrâsını kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî-gurreti Rebî‘ülevvel sene 1172.<br><br>Şuhûdü’l-hâl: Kahveci Halil Çelebi b. Mehmed, İbrahim Efendi b. Ali, Mehmed ağa b. Mehmed, Ali Beşe b. el-hâc Mehmed, İsmail Efendi b. Halil, Mütevellî Süleyman Bey, Kâtib İsmail Efendi, Mehmed Beşe b. Mustafa, es-Seyyid Mustafa Çavuş el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=42671"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42673"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b439"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>