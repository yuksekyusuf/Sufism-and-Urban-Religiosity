﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 366<br>Hüküm no: 400<br>Orijinal metin no: [156-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Siyasi sebeblerden dolayı sürgüne gönderilen veya ecnebi memleketlerine firar edenlerden geri dönenlerin maaş ve görev istekleri</b><br><br>Bâb-ı Âlî<br><br>Dâire-i Sadâret-i Uzmâ<br><br>Mektûbî Kalemi<br><br>Aded: 175<br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Mukaddemâ esbâb-ı siyâsiyeden dolayı nefy ü ta‘zîb olunup yâhûd bazı esbâba mebnî memâlik-i Ecnebiye’ye firâr edip bu kere avdetle kendilerine maâş tahsîsini taleb edenlerden bazılarına menfâlarında maâş ve yevmiye verilmemiş ve me’mûriyet-i sâbıkalarına başkaları ta‘yîn kılınmış olmak cihetiyle bunlara verilecek tahsîsât ve maâşâta karşılık bulunamadığı gibi bir takımı da müstahdemînden olmamasına ve maâşât-ı zâtiye kısmında münhalât kalmamasına [157] nazaran gerek müstahdemînden iken teb‘îd edilerek şimdi avdet edenlere bir mahalle ta‘yînlerine kadar Hazîne-i Mâliyece maâş tahsîsi ve gerek me’mûrîn ve ketebeden olmayanlardan maâş istid‘â edenlerin terfîh ve ikdârı muhtâc-ı teemmül bulunduğundan bu bâbda bir karâr ittihâz olunmak üzere sebk eden iş‘âra cevâben Meclis-i Meb‘ûsân Riyâset-i Cânib-i Âlîsi’nden gelen takrîr üzerine bi’l-havâle Şûrâ-yı Devlet Tanzîmât Dâiresi’nden kaleme alınarak Meclis-i Mahsûs-ı Vükelâ’da mütâla‘a olunan mazbatada esbâb-ı siyâsiyeden dolayı nefy ve ta‘zîb olunup veyâhûd bazı esbâba mebnî memâlik-i Ecnebiye’ye firâr edip bu kere avdet edenlerin terfîh ve ikdârı muvakkat bir hâl olmasıyla kānûn tertîbine gayr-ı muhtâc ve idâreten bir karâr ittihâzına mütevakkıf olduğu beyânıyla bu husûsda bir tedbîr ittihâzı lüzûmu dermeyân olunmasıyla îcâbı lede’l-mülâhaza menfî ve firârîlerden me’mûriyet-i sâbıkası bulunmayanların şimdi me’mûriyet yâhûd maâş ve yevmiye talebine hakları görülemeyip ancak zâten me’mûriyetde bulunanların vazîfe-i me’mûriyetlerinden dolayı bir gûne zimmet ve ilişikleri bulunmadığı hâlde mensûb oldukları nezâretlerce hidemât-ı sâbıkalarına mu‘âdil bir me’mûriyetde tercîhen istihdâmlarıyla terfîh ve ikdâmları esbâbına tevessül olunması ve bunlardan mekâtib talebesinden bulunanlara gelince içlerinde sinn-i tahsîli geçirmiş olanların be-tekrâr mektebe kayd ve kabûlleri mektebde talebe kabûlü hakkındaki kavâ‘ide muvâfık olamayacağından bu misillülerden de hüsn-i hâl ve hareket erbâbından bulunanların polislik gibi birer hizmet-i münâsibede istihdâmları husûslarının devâir-i merkeziyeye teblîği bi’t-tezekkür îcâb edenlere teblîgāt icrâ edilmiş olmağla taraf-ı âlî-i hazret-i meşîhat-penâhîlerince de iktizâsının îfâsı bâbında emr u irâde hazret-i men-lehu’l-emrindir.<br><br>Fî 11 Muharrem sene 327 ve fî 21 Kânûn-ı sânî sene 324.<br><br>Sadrıa‘zam<br><br>Kâmil</p>          <br><a title="Önceki sayfa" style="text-decoration:none" href="./ayrmetin.php?idno=36324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>