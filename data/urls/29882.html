﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 473<br>Hüküm no: 591<br>Orijinal metin no: [246-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nimetullah Hatun’un Ubeydullah bt. Abdullah’dan muhalaa usulüyle boşanması ve küçük kızı için nafaka tahsisi</b><br><br>Mestçizâde Efendi’nin kerîmesi, Şeyh Abdullah Efendiyle muhâla‘a<br><br>Ma‘rûz,<br><br>Mevâlî-i izâmdan merhûm Mestçizâde Osman Efendi’nin kerîmesi olup arzuhâl eden Nimetullah nâm hatun tarafından vech-i âtî üzere ikrâra vekîli olduğu zâtını ârifân es-Seyyid Abdullah b. Ahmed ve Hâfız İbrahim b. Mehmed şehâdetleriyle sâbit olan anası Âişe bt. Abdullah meclis-i şer‘-i enverde derûn-ı arzuhâlde mezkûrü’l-ism eş-Şeyh Abdullah [Ubeydullah] b. eş-Şeyh Abdullah Efendi mahzarında müvekkilem kızım mezkûre Nimetullah’ın mezbûr Ubeydullah iki yüz elli guruş mehr-i müeccel tesmiyesiyle zevc-i dâhili olup beynlerinde hüsn-i mu‘âşeretleri olmamağla mehr-i mezkûru ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere hul‘ oldukda ol dahi hul‘u kabûl ve hukūk-ı zevciyetden birbirinin zimmetlerini ibrâ ve iskāt eylediler deyü ikrârını mezbûr Ubeydullah ba‘de’t-tasdîk müvekkile-i mezbûrenin malından yedinde olan bir sîm gülâbdân ve buhurdan ve bohça ve bir sofra ve bir kavuk örtüsünü rızâsıyla vekîl-i mezbûreye teslîm ol dahi yedinden alıp mezbûr Ubeydullah’ın malı olan bir leylâkī şalı teslîm ve vekîl-i mezbûrenin iddi‘â eylediği mecmû‘u elli dört guruş kıymetli iki minder ve iki yorgan ve üç çarşeb ve bir şilte ve bir tencere için ityân-ı beyyineden izhâr-ı acz ile mezbûr Ubeydullah’a yemîn verdikden sonra mezbûreden mütevellide sulbiye sagīre kızı Fâtıma’nın nafakası için rızâlarıyla külle yevm kıbel-i şer‘-i enverden yirmişer akçe farz ve takdîr ve istidâne ve rücû‘a müvekkile-i mezbûreye izin verildiği tescîl-i şer‘î olunup mübâşiri Çavuş kulları iltimâsıyla huzûr-ı âlîlerine i‘lâm olundu.<br><br>Fî-gurreti Ramazani’l-mübârek sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>