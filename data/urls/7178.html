﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 179<br>Hüküm no: 138<br>Orijinal metin no: [20a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm bt. Süleyman’ın birikmiş kira bedellerini Rukiye bt. Süleyman Efendi’ye ödemesi</b><br><br>Ma‘rûz<br><br>Arzuhâlde mezkûr husûsun mahâllinde istimâ‘ ve fasli’çün bi’l-iltimâs kıbel-i şer‘-i enverden me’zûnen bi’l-hükm irsâl olunan Başkâtib Ömer Efendi dâ‘îleri mahmiye-i İstanbul’da Aksaray kurbünde Çakır Ağa mahallesinde Kapıcılar kethudâsı Mustafa Ağa b. Mehmed’in menziline varıp huzûr-ı Müslimînde akd-i meclis-i şer‘-i âlî eyledikde sahibe-i arzuhâl olup zâtı zevci mûmâ-ileyh Mustafa Ağa ve İmâm Hâfız Ahmed Efendi b. İbrahim ile mu‘arrefe olan Rukiye Hatun bt. Süleyman Efendi meclis-i ma‘kūd-ı mezkûrda derûn-ı arzuhâlde mezkûre olup zâtı imâm-ı mezkûr Hâfız Ahmed Efendi ve sadrî kebîr oğlu Süleyman Beşe b. el-Hâc Hüseyin ta‘rîfleriyle mu‘arrefe olan Ümmügülsüm bt. Süleyman nâm hatun muvâcehesinde merhûme Sâliha Hatun nâm sahibetü’l-hayr vakfından mahmiye-i mezbûrede Alemî Bey mahallesinde vâki‘ benim bi’l-icâreteyn tasarrufumda olan ma‘lûmü’l-hudûd ve’l-müştemilât menzilimde mezbûre Ümmügülsüm Hatun beher şehr üçer guruş ve beşer para ücret ile müste’ciri olmağla menzil-i mezkûrem ücretinden zimmetinde yirmi dokuz aylık doksan guruş ve yirmi beş para ücret hakkım müctemi‘ olmağla taleb ederim deyü ba‘de’d-da‘vâ ve’s-suâl mezbûre Ümmügülsüm Hatun cevâbında fi’l-vâki‘ menzil-i mezkûru müdde‘iye-i mezbûreden ber-vech-i muharrer istîcâr ve zimmetinde yirmi dokuz aylık doksan guruş ve yirmi beş para ücret müctemi‘a olduğunu ikrâr ve i‘tirâf etmeğin alâ-mûceb-i i‘tirâfihâ meblağ-ı mezkûr doksan guruş ve yirmi beş para ücreti müdde‘iye-i mezbûre Rukiye Hatun’a edâ ve teslîm ile mezbûre Ümmügülsüm Hatun’a tenbîh eylediğini mahâllinde kâtib-i mezbûr ketb ü tahrîr ba‘dehû ma‘an ba‘s olunan ümenâ-i şer‘-i enver ile gelip meclis-i şer‘de inhâ eyledikde ba‘de’t-tenfîz tescîl ve huzûr-ı âlîlerine i‘lâm olundu fermân men-lehu’l-emrindir.<br><br>Fî 14 Ca sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7177"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7179"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>