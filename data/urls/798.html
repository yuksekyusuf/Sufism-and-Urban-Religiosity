﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 104<br>Hüküm no: 81<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akşehir kazası Kızılca mahallesi mescidi imamı Seyyid Mustafa’nın vefatıyla yerine oğlu Hafız Seyyid Abdülhalim’in tayin edilmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arz ve derkenâra nazar olundukda medîne-i Akşehir kazâsı mahallâtından Kızılca mahallesinde vâki‘ mescid-i şerîfinde yevmî bir akçe vazîfe ile imâmet cihetine mutasarrıf olan Mustafa bilâ-veled fevt oldu diyerek hilâf-ı inhâ birle merkūm es-Seyyid Mustafa hayatında iken bilâ-veled mahlûlünden derûn-ı arzda mezkûrü’l-ism Hüseyin b. Ömer’e bin iki yüz kırk iki senesi Ramazanü’l-mübârek’de tevcîh ve yedine verilen berat-ı şerîf ketm u ihfâ ederek ve merkūm es-Seyyid Mustafa bu esnâda fevt olup sulbî kebîr oğlu Hâfız es-Seyyid Abdülhalim dâ‘îlerine ber-kānûn-ı kadîm intikāl ederken merkūm Hüseyin hilâf-ı inhâsıyla müteveffâ-yı merkūmun sulbî oğlu es-Seyyid Abdülhalim’e gadr ettirdiğinden bahisle merkūm Hüseyin’in ref‘inden müteveffâ-yı merkūmun sulbî kebîr oğlu es-Seyyid Abdülhalim dâ‘îlerine tevcîh ve yedine berat-ı şerîf i‘tâ olmağı kazâ-i mezbûr nâibi Müftizâde es-Seyyid Ahmed Şâkir Efendi dâ‘îleri işbu mührü mutâbık arz etmeğin fi’l-hakīka cihet-i mezkûre müteveffâ-yı merkūm Mustafa’nın mahlûlünden merkūm Hüseyin’e tevcîh olunup üzerinde olduğu derkenârdan müstebân ve merkūm es-Seyyid Mustafa’nın bu esnâda fevti vâki‘ ve es-Seyyid Hâfız Abdülhalim sulbî kebîr oğlu olduğu kazâ-i mezbûr ahâlîsinden Der-aliyye’de müsâfireten sâkinler İmirzeoğlu Musa b. İbrahim, Ahmed Beyzâde el-Hâc Ali b. Ali nâm kimesnelerin ale’t-tarîkı’ş-şehâde ihbâr ve mazmûn-ı arzı tasdîk etmeleriyle mütehakkık ve zâhir olmağın bu sûretde cihet-i mezkûre vazîfe-i mersûmesiyle ber-mûceb-i arz merkūm Hüseyin’in ref‘inden müteveffâ-yı merkūm es-Seyyid Mustafa’nın mahlûlünden sulbî kebîr oğlu es-Seyyid Hâfız Abdülhalim dâ‘îlerine tevcîh, yedine berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu.<br><br>Fî 15 S sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=797"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=799"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>