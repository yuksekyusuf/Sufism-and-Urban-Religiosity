﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 207<br>Hüküm no: 180<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hanım bt. Mehmed Bey ile kocası Mustafa Efendi b. Mehmed’in muhâlaa yoluyla boşandıkları</b><br><br>Husûs-ı âti’l-beyânı mahâllinde ketb ü terkīm için savb-ı şer‘-i kavîmden bi’t-taleb irsâl olunan Mehmed Efendi b. Mustafa mahmiye-i İstanbul’da Hammâmî Muhyiddin Mahallesi’nde sâkin fahrü’l-müderrisîn Hasan Efendi b. İsa’nın menziline varıp zeyl-i kitâbda muharrerü’l-esâmî olan Müslimîn huzûrlarında akd-i meclis-i şer‘-i mübîn etdikde mahrûse-i Galata a‘mâlinden Beşiktaş’da Sinan Paşa Mahallesi’nde sâkine fahrü’l-muhadderât Rukiye Hanım bt. Güzelce Ali Paşazâde Mehmed Bey tarafından zikri âtî hul‘ ve ibrâya vekîl olup zât-ı mezbûreyi ma‘rifet-i şer‘iye ile ârifân olan mûmâ-ileyh Hasan Efendi ve Ahmed b. el-Hâc Ali şehâdetleriyle şer‘an vekâleti sâbite olan Mehmed Efendi b. Rasûl meclis-i ma‘kūd-ı mezbûrede müvekkile-i mezbûrenin zevci Mustafa Efendi b. Mehmed mahzarında bi’l-vekâle ikrâr ve takrîr-i kelâm edip müvekkilem mezbûre Rukiye Hanım’ın zevci merkūm Mustafa Efendi zimmetinde mütekarrir ve ma‘kūdün-aleyh olan kırk bin akçe mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzre vekâlet-i mahkiyem hasebiyle mezbûr Mustafa Efendi ile muhâla‘a-i sahîha-i şer‘iye ile muhâla‘a edip ol dahi hul‘-ı mezbûru ba‘de’l-kabûl hukūk-ı zevciyete ve zevciyet beynlerinde kāime olduğu eyyâmda cereyân eden ahz ü i‘tâya ve sâir mu‘âmelât-ı şettâya müte‘allika âmme-i da‘vâdan mezbûr Mustafa Efendi’yi bi’l-vekâle ibrâ-i âmm-ı kātı‘u’n-nizâ‘la ibrâ ve ıskāt eyledim dedikde merkūm Mustafa Efendi dahi meclis-i mezbûrda vekîl-i merkūm muvâcehesinde ikrâr ve i‘tirâf edip ben-dahi zevciyete ve bi’l-cümle mezkûre Rukiye Hanım ile beynimizde vâkı‘a ahz ü i‘tâya ve mu‘âmelât-ı [45b] şettâya müte‘allika âmme-i da‘vâdan mezbûre Rukiye Hanım’ı ibrâ ve ıskāt eyledim fîmâ-ba‘d her birimizin âhar ile da‘vâ ve nizâ‘ı kalmadı dedikde gıbbe’t-tasâdiki’ş-şer‘î vâki‘ hâli mezbûr Mehmed Efendi mahâllinde ketb ve terkīm edip ba‘dehû cânib-i şer‘den ma‘an ba‘s olunan Ahmed b. Ahmed ve Kenan ile meclis-i şer‘a gelip alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Zahru’l-müderrisîn Hasan Efendi b. İsa, Mehmed Efendi b. Ali Ağa, Hüseyin Efendi b. Hasan Efendi, Ramazan Çelebi b. Veli, Halil Çelebi b. Mehmed Çavuş.</p>          <br><a title="Önceki sayfa" style="text-decoration:none" href="./ayrmetin.php?idno=41328"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41330"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o456"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>