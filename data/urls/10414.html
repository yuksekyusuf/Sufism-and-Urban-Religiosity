﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 204<br>Hüküm no: 252<br>Orijinal metin no: [76b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aknisa v. Preşkova’nın Mehmed Çelebi’nin küçük çocuklarının malından aldığı borç karşılığında menzilini rehin verdiği</b><br><br>Mahmiye-i Galata muzâfâtından kasaba-i Beşiktaş’a tâbi‘ Arnavutköyü nâm karye sükkânından Aknisa v. Preşkova nâm zimmî meclis-i şer‘de karye-i mezbûrede sâkin iken bundan akdem müteveffâ olan Mehmed Çelebi b. Ahmed’in evlâd-ı sıgārına kıbel-i şer‘den mansûbe vasîleri olan vâlideleri Bâdyeldân bt. Abdullah nâm hatun tarafından ikrâr-ı âti’l-beyânı tasdîka vekîl olup nehc-i mu‘teber-i şer‘î üzere şer‘an vekâleti sâbite olan es-Seyyid Ali Çelebi b. es-Seyyid Abdülkādir mahzarında ikrâr ve takrîr-i kelâm edüp vasiyye-i mezbûre sıgār-ı merkūme malından on dokuz bin fıddî râyic [fi’l]-vakt akçe istikrâz ve kabz eylediğimde ol dahi ikrâz ve teslîm eyledikden sonra karye-i mezbûrede vâki‘ bir tarafı Sandıkcı mülkü ve bir tarafı mezârlık ve iki tarafı tarîk-i âm ile mahdûd mülk menzilimi meblağ-ı mezbûr mukābelesinde vasiyye-i mezbûreye vaz‘ ve teslîm edüp ol dahi irtihân ve tesellüm eyledi eğer târih-i kitâbdan sene tamâmına değin meblağ-ı mezbûru merkūme Bâdyeldân’a edâ ve teslîmden âciz olur isem menzil-i mezbûru ba‘de’l-müzâyede semen-i misli ile âhara bey‘ eyleyüp meblağ-ı mezbûru istîfâ ve kabz eyledikden sonra fazla kalırsa bana teslîm etmek üzere “küllemâ azeltüke fe-ente vekîlî” mısdâkınca azl [ve] in‘izâlden masûn vekâlet-i devriyye ile mezbûreyi tarafımdan vekîl ve nâib-i menâb nasb ü ta‘yîn eyledim dedikde vekâlet-i mezbûreyi vech-i muharrer üzere kabûl eyledi dedikde gıbbe’t-tasdîki’ş-şer‘î karye-i merkūme sâkinlerinden Yamandi v. Hırsozvirli nâm zimmî meblağ-ı mezbûra tarafeynden emr ü kabûlü hâviye kefâlet-i sahîha-i şer‘iyye ile kefîl olmağın mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Şevvâli’l-mükerrem li-seneti’l-mezbûre.<br><br>Şühûdü’l-hâl: İsmail Beşe b. Hasan, Seyyid Abdulbâki b. Ahmed, Mehmed Bey b. Abdullah, İbrahim b. Abdullah, Süleyman b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10413"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10415"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o304"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>