﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 217<br>Hüküm no: 227<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terzi Bedros v. Marat’ın mahalleden çıkarıldığı</b><br><br>Kefereyi mahalleden ihrâc<br><br>Ma‘rûz<br><br>İslâmbol’da Kumkapı dâhilinde Tavâşî Süleyman Ağa Mahallesi İmâmı Hasan Efendi ve ahâlîsinden el-Hâc Memiş b. Ali ve el-Hâc Mehmed Sâdık b. İbrahim ve Mehmed Emin Efendi b. Ahmed ve es-Seyyid el-Hâc İbrahim Ağa ve Yusuf Ağa ve Bekir Ağa ve Kahveci Mustafa ve diğer Bekir ve Mehmed Emin Ağa ve Mustafa ve diğer Hazinedâr Bekir Ağa ve Şamdânî Mehmed Ağa ve Abdullah Ağa ve es-Seyyid Mehmed Ağa nâm kimesneler meclis-i şer‘-i münîrde Terzi Bedros v. Marat zimmî muvâcehesinde mersûm Bedros zimmî mahalle-i mezbûrede vâki‘ bir tarafdan Mahmud odabaşı ve bir tarafdan samancı oğlu menzili ve taraf-ı râbi‘i tarîk-i âm ile mahdûd ve kadîmi Müslim menzili olan menzili teveffüz ve kendi menziline idhâl ve derûnunda sâkin olmağla mahallemiz câmi‘inin kıllet-i cema‘atine bâ‘is olup me’vâ-yı Müslimînde kefere sâkin olmamak üzere emr-i âlî dahi sâdır olduğundan başka mersûm Bedros zimmî kendi halinde olmayıp müfsid ve mahallemiz ahâlîleri beyninde ihtilâle bâ‘is olmağla mersûmdan bir vechile emniyet ve rahatımız yokdur deyü bi’l-muvâcehe teşekkî etmeleriyle ol dahi cevâbında menzil-i mezkûr Müslim menzili olduğunu ikrâr ve tasdik ve bir Müslime ferağa rızâsıyla ta‘ahhüd eylediğinden sonra dönüp menzil-i mezkûru ahâlî-i mahalle alsın deyü inadını ızhâr ve ahâlî-i mahallenin iştikâları vâkı‘a mutâbık olduğu zâhir olmağla fîmâ ba‘d mersûm Bedros zimmî kendi menzilinde dahi mütemekkin olmayıp mahâll-i âhara nakle tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30980"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30982"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>