﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 529<br>Hüküm no: 723<br>Orijinal metin no: [93b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayıp olan Vasil v. Tamyanos’un işlettiği bezirhanedeki alet ve eşyaların tespit edilip yed-i emine verildikten sonra dükkânın sahibi olan Mehmed Efendi’ye teslim edildiği</b><br><br>Ma‘rûz<br><br>Derûn-ı arzuhâlde mezkûr Ayvansaraykapısı dâhilinde vâki‘ bezirhânede müste’cir olan Vasil v. Tamyanos nâm zimmî bundan akdem firâr ve gaybet-i münkatı‘a ile gāib ve hayat [ve] memâtı ma‘lûm olmayıp bezirhâne mukaffel ve mu‘attal kalmağla sâlifü’l-beyân bezirhânenin mâlik ve mutasarrıfı sahib-i arzuhâl Mehmed Efendi’nin iltimâsıyla bâ-fermân-ı âlî Mahkeme-i Bâb’dan irsâl ve ta‘yîn olunan Başkâtib La‘lîzâde Efendi dâ‘îleri zikrolunan bezirhâne üzerine varıp huzûr-ı Müslimîn’de ba‘de akdi’l-meclisi’ş-şer‘î ve’s-suâl fi’l-hakīka merkūm Vasil’in firârı ve gaybeti ba‘de’t-tahakkuk şîrugancıları kethudâsı Ahmed Ağa b. Ali ve yiğitbaşısı Abdullah Çelebi b. Bektaş ve müsin [ve] ihtiyârlardan cerîdede mazbûtü’l-esâmî kimesneler ile zikrolunan bezirhâneyi feth ve derûnunda mevcûd bulunan revgan-ı bezir ve revgan-ı şîr ve sâir âlât-ı lâzıme ve eşyâsını ba‘de’t-tahrîr ve’t-tahmîn gāib-i mesfûrun hâli mütebeyyin oluncaya değin emîn ve müstakīm ve her vech ile uhdesinden gelmeğe kādirler idiği Müslimîn-i mezkûrîn ihtiyârlarıyla [ihbârlarıyla] müte‘ayyin olup li-ecli’l-hıfz vasî kayyım nasb u ta‘yîn eylediği kethudâsı mezbûr Ahmed Ağa ile Lazari v. Vasil nâm zimmî yedlerine ber-mantûk-ı defterî teslîm ve bezirhâneyi tahliye ve mutasarrıf-ı mezbûr Mehmed Efendi’ye teslîm eylediğini mezbûr kâtib dâ‘îleri mahâllinde ba‘de’t-tahrîr ma‘an mürsel ümenâ ile meclis-i mezbûra gelip alâ-vukū‘ihî inhâ ve takrîr eyledikleri tescîl ve huzûr-ı âlîlerine i‘lâm olundu emr ü fermân veliyyü’l-emr hazretlerinindir.<br><br>Fî 8 Ca sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7762"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7764"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b529"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>