﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 152<br>Hüküm no: 119<br>Orijinal metin no: [27b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takohi, Zarek ve Viron benât-ı Ohannes v. Atam’ın habbaz fırını ve değirmenini Lazari v. Sava’ya sattıkları</b><br><br>Ortaköy’de Küçük fırından sekiz re’s bârgir ve dört mıh âlât-ı lâzıme mübâya‘ası<br><br>Mahrûse-i Galata hâricinde Beyoğlu nâm mahâlde mütemekkineler Takohi ve Zarek ve Viron benât-ı Ohannes v. Atam nâm Nasrâniyeler taraflarından husûs-ı âti’l-beyânı ikrâr ve i‘tâ-i hüccete vekîlleri olduğu şahıslarını bilir Mardıros v. Melkon ve Agop v. Avadik nâm zimmîler şehâdetleriyle ber-nehc-i şer‘î sâbit olan Kuyumcu Ohannes v. Ohannes nâm zimmî meclis-i şer‘-i şerîf-i enverde habbâz esnâfından bâ‘isü’s-sifr Lazari v. Sava nâm zimmî muvâcehesinde bi’l-vekâle ikrâr-ı tam ve takrîr-i kelâm edip müvekkilelerim mesfûrât Takohi ve Zarek ve Viron Nasrâniyeler mahrûse-i mezbûreye muzâfe kasaba-i Beşiktaş’a tâbi‘ Ortaköy’de vâki‘ Küçük fırın ta‘bîr olunur ma‘lûmü’l-hudûd bir bâb habbâz fırını ve ona merbût kezâlik ma‘lûmü’l-hudûd beş horoslu bir bâb habbâz değirmeni derûnunda mevcûde beyne’l-esnâf gedik ta‘bîr olunur yirmi re’s bârgir ve sâir âlât-ı lâzıme-i ma‘lûmeden on bir re’s bârgir ve sekiz mıh hissesi âharların ve mâ‘adâ sekiz buçuk re’s bârgir ve dört mıh hissesi seviyyen müşterek bizim mâlımız ve mülkümüz olmağın biz âlât-ı lâzıme-i mezkûreden akd-i âtiyyü’z-zikrin sudûruna değin ber-vech-i muharrer bizim mâlımız ve mülkümüz olan sekiz buçuk re’s bârgir ve dört mıh hissemizi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şürekâ-i sâiremiz izin ve icâzetleriyle dört bin guruşa mesfûr Lazari zimmîye bey‘ ve temlik ve vech-i lâyıkı üzere teslîm eylediğimizde ol dahi ber-minvâl-i muharrer yedimizden iştirâ ve temellük ve tesellüm ve kabz ü kabûl ve semeni olan meblağ-ı merkūm dört bin guruşu bize def‘ ü teslîm eylediğinde biz dahi yedinden bi-kadri’l-hısas tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan sekiz buçuk re’s bârgir ve dört mıh hisse-i şâyi‘ada bizim kat‘a alâka ve medhalimiz kalmayup mesfûr Lazari zimmînin mâl-ı müşterâsı ve hakk-ı sırfı olmuşdur dediler dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 6 Ra sene [1]238.<br><br>Şühûdü’l-hâl: Ekmekçiler Kethudâsı Mehmed Efendi, Uncular Kethudâsı el-Hâc Mehmed, Murad Ağa, Yaşar Ağa, es-Seyyid Hasan Hoca, Usta Filipos, Usta Manas, Usta Agop.</p>          <br><a title="Önceki sayfa" style="text-decoration:none" href="./ayrmetin.php?idno=33016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>