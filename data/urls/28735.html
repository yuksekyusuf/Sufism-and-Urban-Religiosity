﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 420<br>Hüküm no: 319<br>Orijinal metin no: [100b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halep Muhassılı Ali Ağa b. Abdurrahman’ın Mihaliç’deki çiftliğini Ali Ağa b. Ahmed’e sattığı</b><br><br>Husûs-ı âti’z-zikrin mahâllinde ketb ve tahrîri iltimâs olunmağın savb-ı şer‘den fahrü’l-müderrisîn İbrahim Efendi b. Mehmed el-Hamîdî irsâl olunup ol dahi mahmiye-i İstanbul’da Zeyrek mahallesinde vâki‘ umdetü’l-emâcid ve’l-ekârim câmi‘u’l-mehâmid ve’l-mekârim Haleb Muhassılı olan Ali Ağa b. Abdurrahman’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i Nebevî eyledikde mûmâ-ileyh Ali Ağa meclis-i ma‘kūd-ı mezbûrda hazînedârı olup sâbıkā medîne-i İzmir gümrükçüsü olan fahrü’l-eşbâh ve’l-ekfâ Ali Ağa b. Ahmed mahzarında ikrâr-ı tâm ve takrîr-i kelâm edip silk-i mülkümde münselik olup vilâyet-i Anadolu’da Mihaliç kazâsına tâbi‘ Kızıllar nâm karyede vâki‘ Kızıllar demekle ma‘rûf lede’l-ahâlî ve’l-cîrân ma‘lûmü’l-hudûd hâriciye ve dâhiliyede büyût-i adîde ve ambar ve ahur ve dâhiliyede bir kıt‘a bağı ve kenîf ve havluyu müştemil çiftlik ta‘bîr olunur menzilimi ve yedine verdiğim defter mûcebince içinde mevcûd çiftlik âlâtını cemî‘-i tevâbi‘ ve levâhıkı ile tarafeynden îcâb ve kabûlü hâvî bey‘-i kat‘î ile mezbûr Ali Ağa’ya beş yüz guruşa bey‘ ve temlîk ve teslîm ve yine çiftlik-i mezbûr ile zirâ‘at olunan taht-ı tasarrufumda olan tahmînen bin keyl tohum isti‘âb eder lede’l-ahâlî ve’l-cîrân ma‘lûmü’l-hudûd ve’l-kıt‘a tarlalarımı bâ-izn-i sahib-i arz bin guruş bedel mukābelesinde ferâğ ve tefvîz ol dahi ber-vech-i muharrer iştirâ ve temellük ve tefevvüz ve kabûl ve her birini mahallerinde kabza teslît etdiğimden sonra semeni olan meblağ-ı mezbûr beş yüz guruş ile bedel-i ferâğ olan bin beş yüz guruş ki cem‘an mezbûr Ali Ağa yedinden bi’t-tamam ve’l-kemâl ahz u kabz eyledim ba‘de’l-yevm çiftlik-i mezbûrda ve arâzi-i mezkûrede kat‘â alâkam kalmayıp mezbûr Ali Ağa’nın mülk-i müşterâsı ve hakk-ı müfevvezi olmuşdur keyfe mâ yeşâ mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ve tahrîr ba‘dehû ma‘an irsâl olunan Mehmed b. Mehmed ve Mustafa b. Şaban ile meclis-i şer‘a gelip alâ vukū‘ıhî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’l-ışrîn min-Zilkadeti’ş-şerîfe li-sene seb‘a ve mie ve elf.<br><br>Şuhûdü’l-hâl: Fahrü’l-eşbâh İbrahim Ağa b. Muslu, diğer İbrahim Ağa b. Mahmud, Küçük Emir demekle ma‘rûf es-Seyyid Ahmed Çelebi, Ömer Çelebi b. Ebûbekir, Hazînedâr Ali Ağa, Hüseyin Beşe b. Mehmed, Mehmed Ağa b. Ali, es-Seyyid Ali Efendi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28734"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28736"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o815"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>