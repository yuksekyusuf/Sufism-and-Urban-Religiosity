﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 136<br>Hüküm no: 111<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nakşibendi tarikatından Hasan Efendi’nin Emir Buhârî Evkafı’ndan olup ikamet etmek üzere kendisine ferâğ edilen menzili tamir ve genişletme talebinde bulunduğu</b><br><br>Kuzât-ı müteşerri‘în zümresinden olup tarîkat-i aliyye-i Nakşibendiyye’ye sâlik olan bâ‘isü’l-kitâb umdetü kuzâti’l-İslâm Mevlânâ Hasan Efendi b. Receb meclis-i şer‘a gelip takrîr-i kelâm edip mahmiye-i İstanbul’da merhûm-ı mağfiret-nişân Sultan Selîm Hân Câmi‘-i şerîfi kurbünde Koğacı Dede mahallesinde vâkı‘ beyne’l-ahâlî ve’l-cîrân ma‘lûmü’l-hudûd ve’l-hîtân olup sükenâsı sulehâ-i Nakşîbendiyeye ve tevliyeti mahmiye-i merkūmede medfûn olan kutbü’l-ârifîn gavsü’l-vâsılîn hazret-i Emîr Buhârî kaddesallâhu sırrehu’l-hatîr hazretlerinin evkāfına mütevellî olanlara şart ve ta‘yîn olunan vakıf menzilde sâkin olan Mahmud nâm kimesne ile Emine nâm hatun menzil-i mezbûrun süknâsını bana ferâğ edip ben dahi müretteb-i lâzımesini mâlımdan [edâ] edip ve menzil-i mezkûrda binâ ihdâs etmeğe hazret-i müşârun-ileyhin evkāfına hâlâ meşrûtiyet üzere mütevellî olan fahrü’l-müderrisîn Mevlânâ Şeyh Mehmed Efendi izin verip yedime temessük vermiş idi. Nazar olunup mûcebince cânib-i şer‘den dahi temessük verilmesin taleb ederim deyü takrîr-i meşrûhasına mutâbık müşârun-ileyh Şeyh Mehmed Efendi’nin hat ve hâtemini müştemil temessük ibraz eyledikde cânib-i şer‘den dahi izin verilip mâ vaka‘a bi’t-taleb ketb ve imlâ olundu.<br><br>Tahrîren fi’l-yevmi’s-sâmin min-şehri Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Umdetü’l-müderrisîni’l-kirâm Mevlânâ Abdülmümin Efendi b. Mesud, fahrü’l-müderrisîn mevlânâ Ramazân Efendi b. Hasan, fahrü’l-müsta‘iddîn mevlânâ Abdülmümin Çelebi b. Seferşah, Şaban Efendi b. Eyüb el-kādı, İbrahim Celebi b. Veli ...?, Mahmud b. Süleyman el-müderris.</p>          <br><a title="Önceki sayfa" style="text-decoration:none" href="./ayrmetin.php?idno=39402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o417"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>