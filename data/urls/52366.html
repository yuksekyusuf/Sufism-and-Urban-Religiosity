﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 80<br>Hüküm no: 56<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>At tepmesi sonucunda vefat eden Abdullah’ın diyetinin aranamayacağı</b><br><br>Fi’l-asl vilâyet-i Rumeli’nden olup hâlâ medîne-i Üsküdar’da Kefçe mahallesinde vâki‘ İsmail Beşe b. Mehmed nâm kimesnenin Hanı’nda sâkin iken bundan akdem bi-kazâillâhi te‘âlâ at depmesinden müteessiren vefât eden Ahmed b. Abdullah b. Abdurrahman’ın zâhirde vâris-i ma‘rûfu olmamağla terekesi cânib-i beytülmâle âid ve râci‘ olduğu şer‘an zâhir oldukdan sonra medîne-i mezbûrede subaşı ve emîn-i beytülmâl-i âmme ve hâssa ve husûs-ı âti’z-zikri da‘vâya memûr olan fahrü’l-akrân Ali Ağa b. Şa‘bân nâm kimesne meclis-i şer‘-i şerîf-i enverde işbu râfi‘ü’l-vesîka mezbûr İsmail Beşe mahzarında üzerine takrîr-i da‘vâ ve tasvîr-i müdde‘â edip merkūm İsmail Beşe târîh-i kitâbdan bir gün mukaddem kable’z-zuhr emlâkinden bir re’s al atını mahalle-i mezbûrede vâki‘ nalband tâifesinden Usta Mehmed’in dükkânı derûnunda yularından tutup nallatırken mezbûr Ahmed zikr olunan atın ardına gelip dokunmakla at dahi kıç ayaklarıyla mezbûr Ahmed’in karnına ve kasığına darb etmeğin mezbûr Ahmed darb-ı mezkûrdan müteessiren der-akab <<müteveffâ>> fevt olmağla zikr olunan atın mâliki olan merkūm İsmail Beşe’den müteveffâ-yı mezbûrun dem [ü] diyetini bi’l-emâne taleb ederim suâl olunsun dedikde müdde‘î-i mezbûrun takrîr-i meşrûhu üzere cinâyet-i mezkûrede merkūm İsmail Beşe’nin te‘addî ve sun‘ı olmayıp cinâyet-i behîmeden mücennâ-aleyhin demi heder olmağın merkūm İsmail Beşe’ye bir nesne lâzım gelmeyip suâl dahi teveccüh etmemekle müdde‘î-i mezbûr bî-vech mu‘ârazadan men‘ birle mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşar min-Şevvâl sene 1150<br><br>Şuhûdü’l-hâl: Fahrü’l-kuzât Salih Efendi b. el-Hâc Osman, Mehmed Efendi b. Ahmed, Ahmed Efendi b. Hüseyin, diğer Mehmed Efendi b. Ali, Süleyman Efendi b. Ali, es-Seyyid Süleyman b. Ali, Veli Bey b. Mehmed, Mustafa Bey b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>