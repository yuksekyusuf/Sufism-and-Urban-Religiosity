﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 266<br>Hüküm no: 219<br>Orijinal metin no: [84-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Andon v. Lazari’nin kebabcı ve aşçı esnafının kurallarına uymadığı için ihrac olunması</b><br><br>Esnâfdan ihrâc<br><br>[Ma‘rûz]<br><br>Âsitâne-i aliyye’de vâki‘ kebâbcı ve aşçı esnâfının Kethudâsı Ali Ağa b. Hüseyin ve yazıcısı İsmail Efendi b. İbrahim ve Yiğitbaşısı es-Seyyid el-Hâc Ebûbekir Ağa b. Mustafa ve Galata ve tevâbi‘inde vâki‘ kebâbcı ve aşçı esnâfının Kethudâsı diğer Ali Ağa b. Ahmed ve Yiğitbaşısı Abdullah b. Ahmed nâm kimesneler ve esnâf-ı mezkûrelerden Kiragos v. Anparsun ve Nikola v. Kostandi ve İstavri v. Bodos ve Naum v. Hıristo nâm zimmîler ve sâirleri meclis-i şer‘-i münîrde Andon v. Lazari zimmî muvâcehesinde mersûm Andon zimmî esnâfımızdan olarak İstanbul’da Kumkapı hâricinde kebâbcı ve aşçı <<dükkânları>> aşçı olup lâkin şurût ve nizâmımızdan bir şarta itâ‘at ve ri‘âyet etmeyip dâimen ve müstemirren mugāyiri hareket ve bu esnâda ba‘zı tezvîr da‘vâlara dahi tasaddîye cesâret eylediğinden bi’d-defa‘ât kendine nush u pend olundukda ısgā etmeyip ısrâr etmekle mersûmûn vech-i meşrûh üzere ictisâr eylediği harekât-ı nâ-bercâsına tahammül ve tâkatımız kalmamışdır deyü iştikâ ve kesb-i âhara şurû‘ birle esnâfdan ihrâc olunmasını iltimâs ve istid‘â ettiklerinde mersûm Andon zimmî dahi kesb-i âhara şurû‘ ile esnâf-ı mezkûreden hurûca ta‘ahhüd eylediği İstanbul Mahkemesi’nden huzûr-ı âlîlerine i‘lâm olundu bâkī emr ü fermân hazret-i men-lehü’l-emrindir.<br><br>Fi’l-yevmi’l-hâdî aşer min-Saferi’l-hayr li-sene semân ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=34871"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34873"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>