﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 352<br>Hüküm no: 385<br>Orijinal metin no: [150-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Damga Resmî Kanunu’nun, pulu iptal edilmeden verilen evrak ve bunlarla ilgili yapılacak işlerlere ait maddelerinin izahı</b><br><br>Nezâret-i Umûr-ı Mâliye<br><br>Meclis-i Mâliye<br><br>Aded: 262<br><br>Ma‘rûz-ı bende-i dîrîneleridir ki,<br><br>Resm-i Damga Kānûn-ı Cedîdi’nin kırk sekizinci maddesinin fıkra-i evvelîsi ta‘rifât-ı kānûniye dâiresinde pulu ibtâl edilmemiş olan evrâkın kabûl edilmeyeceğini ve fıkra-i ahîresi kabûl eden me’mûrun resmî mühür ile ibtâl edeceğini mutazammın olmasına nazaran fıkra-i ahîrenin hükmü kabûl me’mûrun cezâ-yı nakdî i‘tâsından sonra mı veyâ evvel mi icrâ edeceğinde tereddüd olduğundan bahis ile îcâbı bazı tarafdan istifsâr olunmasıyla bi’l-istîzân şeref-vârid olan 9 Eylül sene 322 târihli buyruldu-yı sâmî-i cenâb-ı sadâret-penâhî ile teblîğ buyrulan Şûrâ-yı Devlet Tanzîmât Dâiresi mazbatası sûretinde madde-i mezkûrenin birinci fıkrası resm-i maktû‘ ta‘rifesinin elli üç ve elli dört ve elli beş numaralarında muharrer evrâkdan pulsuz veyâ noksan pulu hâvî olanlarla yirmi dokuzuncu madde hükmüne gayr-ı muvâfık sûretde pul vaz‘ edenler hakkında icrâ olunacak mu‘âmeleye müte‘allik ve mutâbık olup ikinci fıkrası ise tâbi‘ olduğu pul tamamen ilsâk olunmuş ve fakat ta‘rifât-ı kānûniye dâiresinde ibtâl edilmemiş olan evrâka âid ve munhasır ve fıkra-i ûlâ hâricinde kalan mu‘âmeleye dâir olup fıkra-i sâniyede maksûd olan evrâk dahi kezâlik birinci fıkrada gösterilen ve sırf arzuhâl şekil ve mâhiyetinde bulunan evrâkdan ibâret ise de fıkra-i mezkûrenin tanzîminden maksad mümzâ hükm-i nizâma adem-i vukūfdan veyâ pul bulunamamasından nâşî pulsuz veyâ ibtâl edilmemiş pulu hâvî olarak mesâfe-i ba‘îdeden veyâ memâlîk-i ecnebiyeden gönderilen ve ekseriyâ mu‘akkabı bulunup pul ilsâkı taleb edilen temyîz ve hacz istid‘ânâmeleriyle sâir istid‘ânâmelerin adem-i kabûl ile mürûr-ı zamana uğradılması yüzünden telâfîsi gayr-ı kābil bir zarara dûçâr olmamaları için bunlar bir mu‘âmele-i istisnâiyeye muhtâc görünmüş ve binâen-aleyh resm-i damga tamamen ilkā edilip de ortada Hazîne-i Celîle’ye âid bir zarar-ı maddî ve ma‘nevî kalmamış ve yalnız ibtâl-i keyfiyeti nâkıs kalmış olan bu misillü evrâka âid pulların me’mûrîn tarafından mühr-i resmî ile ibtâline ya‘ni noksan kalan mu‘âmelenin ikmâline cevâz-ı nizâmî gösterilip şu hâlde ikinci fıkra birinci fıkranın mütemmimi ve istisnâsı olduğundan maksad ve hükm-i meşrûha göre mu‘âmele îfâsı husûsu beyân olunmuş ve bi’l-cümle me’mûrîn-i Mâliyeye ve sâir îcâb edenlere teblîğ-i keyfiyet edilmiş olduğunun Meclis-i Mâliye ifâdesiyle arz ve izbârına ibtidâr kılındı, ol bâbda emr u fermân hazret-i veliyyü’l-emrindir.<br><br>Fî 7 Ramazan sene 324 ve fî 11 Teşrîn-i evvel sene 322.<br><br>Mâliye Nâzırı<br><br>Mehmed Ziya</p>          <br><a title="Önceki sayfa" style="text-decoration:none" href="./ayrmetin.php?idno=36309"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36311"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>