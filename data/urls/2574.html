﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 232<br>Hüküm no: 256<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Öldürülen Memi’nin varislerinin Hüseyin b. Ahmed ile diyet hususunda anlaşmaları</b><br><br>Vilâyet-i Anadolu’da medîne-i Gekbüze’ye tâbi‘ Demirciler köyü nâm karye ahâlîsinden iken bundan akdem vefât eden Memi b. Ömer nâm kimesnenin verâseti zevce-i metrûkesi Zülfü bt. Mehmed ve sulbî kebîr oğulları Mehmed ve Hüseyin ile sulbiye-i kebîre kızı Emine nâm hatuna münhasıra olduğu şer‘an sâbit oldukdan sonra mezbûrûn Mehmed ve Hüseyin kendi taraflarından asâleten ve mezbûretân Zülfü ve Emine taraflarından husûs-ı âti’l-beyâna vekîl olup vekâleti zâtları ma‘rifet-i şer‘iyye ile ârifân İstanbul’da Voynuk Şücâ‘ mahallesi ahâlîsinden Hasan b. ( ) ve Mehmed b. Hasan nâm kimesneler şehâdetleri ile şer‘an sâbite oldukdan sonra vekâleten meclis-i şer‘-i şerîf-i lâzımü’t-teşrîfde işbu bâ‘isü’l-kitâb el-Hâc Hüseyin b. Ahmed nâm [kimesne] mahzarında her biri asâleten ve vekâleten ikrâr ve takrîr-i kelâm edip mûrisimiz mezbûr Memi târîh-i kitâbdan yirmi sekiz gün mukaddem karye-i mezbûre kurbünde Hanlar Deresi? nâm mevki‘de olan tarlasında çift sürer iken mezbûr Hacı Hüseyin vakt-i asırda tarlasına varıp değnek ile mûrisimiz mezbûr Memi’nin birkaç def‘a sağ küreği üzerine ve ba‘zı a‘zâsına vurup kolunu kırıp döğerek karye-i mezbûreye getirip mezbûrûn darbından nâşî sâhib-i firâş olup kal[k]madın müteessiren fevt olmağla bundan akdem mûcebini mezbûr el-Hâc Hüseyin’den da‘vâ ve müdde‘âmızı şuhûd-ı udûl ile muvâcehesinde isbât edip diyeti hükmolundukdan sonra muslihûn tavassut edip mezbûr Memi’nin diyetinden mezbûr el-Hâc Hüseyin ile müvekkilelerimiz ve bizim beynimizde on altı bin akçe üzerine inşâ-i akd-i sulh etdiklerinde biz ve müvekkilelerimiz dahi sulh-ı mezbûru kabûl edip husûs-ı mezbûra müte‘allıka da‘vâdan zimmetini ibrâ-i âmm-ı kâtı‘u’n-nizâ‘la ibrâ ve iskāt eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Mustafa Beşe b. Veli, el-Hâc Mustafa b. Yusuf, Mustafa Ağa b. Ahmed, Hasan Efendi b. Abdullah, İbrahim Efendi b. Mehmed, Hasan Beşe b. Mustafa, Hüseyin b. Mahmud, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=2573"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2575"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>