﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 237<br>Hüküm no: 186<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mümine Hatun’un Ahmed Çelebi aleyhindeki vakıf menzil davasında anlaşma sağlanması</b><br><br>Mahmiye-i İstanbul’da Seydi Halîfe mahâllesinde vâki‘ sâhibetü’l-hayrât merhûme Fâtıma Hanım bt. Ahmed Paşa’nın vakfı olup zikri âtî menzilin ber-mûceb-i vakfiye-i ma‘mûlün-bihâ süknâ ve tasarrufu meşrûta olan Mümine bt. Ali nâm Hatun mahmiye-i mezbûrede meclis-i şer‘de Ahmed Çelebi b. Ali nâm kimesne mahzarında takrîr-i kelâm edip mahâlle-i mezbûrede vâki‘ bir tarafdan Hanım Vakfı odaları ve bir tarafdan Mustafa Ağa menzili ve bir tarafdan Aynîzâde İsmail Çelebi menzili ve bir tarafdan tarîk-i âm ile mahdûd bir bâb oda ve bir sofa ve bir mikdâr havluyu müştemil menzil, mezbûre Fâtıma Hanım’ın ber-mûceb-i vakfiye-i ma‘mûlün-bihâ vakfı olup süknâsına evvelâ kendi hayâtda oldukça mutasarrıf ola ba‘de-vefâtihâ Ümmühani bt. Abdullah nâm hatun mutasarrıf ola ba‘de-vefâtihâ mezbûre Ümmühani’nin sadrî oğlu Ali mutasarrıf olup ba‘de-vefâtihî mezbûr Ali’nin evlâd-ı evlâd-ı evlâdı ba‘de’l-inkırâz mezbûre Ümmühani’nin zevci Ahmed b. Abdullah mutasarrıf olup ba‘de-vefâtihî mezbûr Ahmed’in evlâd-ı evlâd-ı evlâdı ba‘de’l-inkırâz Hadîce bt. Abdullah mutasarrıfe olup ba‘de-vefâtihâ mezbûre Hadîce’nin evlâd-ı evlâdı ba‘de’l-inkırâz Ümmü Sinan Zâviyesi fukarâsı mutasarrıf olmak üzere şart etmekle hâlâ ben ve işbu li-ebeveyn karındaşım sagīr Mustafa ve gāib ani’l-meclis âhar karındaşım Mehmed vâkıfe-i mezbûrenin ber-mûceb-i vakfiye şart eylediği mezbûre Ümmühani’nin sadrî oğlu merkūm Ali’nin sulbî evlâdı olup menzil-i mahdûd-ı mezbûrun bundan akdem babam merkūm Ali hayâtında nevbet-i süknâ ve tasarrufunu merkūm Ahmed’in vâlidesi Fâtıma nâm hatuna ferâğ ve yedine temessük verip babam mezbûr Ali fevt olmağla menzil-i mezbûrun nevbet-i süknâ ve tasarrufu bize intikāl etmekle ben dahi ber-mûceb-i vakfiye-i ma‘mûlün-bihâ menzil-i mahdûd-ı mezbûru merkūm Ahmed Çelebi’den huzûr-ı hâkim-i muvakkı‘-ı sadr-ı kitâbda da‘vâ ve ber-vech-i muharrer yedimde olan vakfiye-i ma‘mûlün-bihâ nâtık olduğu üzere ber-mûceb-i şart-ı vâkıfe süknâ-yı menzil-i mezbûr bize hüküm olunmağın lâkin mezbûr Ahmed Çelebi menzil-i mezbûrun ba‘zı mevâzi‘i harâb olup ta‘mîr etmekle masrûfu için alâ-tarîkı’s-sulh mezbûr Ahmed Çelebi’ye on guruş def‘ ve teslîm eylediğimden sonra husûs-ı mezbûra müte‘allıka da‘vâdan benim ve karındaşlarım mezbûrânın zimmetlerini ibrâ-i âm ile ibrâ ve iskāt etmişdir, suâl olunsun dedikde gıbbe’s-suâl mezbûr Ahmed Çelebi cevâbında fi’l-hakīka kazıyye mezbûre Mümine’nin bâlâda takrîr ve tafsîl eylediği vech üzere olduğunu ikrâr u i‘tirâf etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis min-şehri Rebî‘i’l-evvel sene sitte aşere ve mi’e ve elf.<br><br>Şuhûdü’l-hâl: Abdullah Efendi b. Mehmed, Ahmed b. Bâyezid el-müezzin, İbrahim b. Yusuf, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41715"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41717"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>