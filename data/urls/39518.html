﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 226<br>Hüküm no: 226<br>Orijinal metin no: [43b-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun bt. Süleyman’ın vakfiyesi</b><br><br>Elhamdülillâhi’llezî ce‘ale’l-vasiyyete hayra’z-zâd ve zahra’l-yevmi’l-mî‘âd ve’s-salâtü alâ-resûlihî Muhammedin el-hâdî ilâ-sebîli’r-reşâd ve alâ-âlihî ve sahbihi’l-emcâd ellezîne tüvâssû bi’s-sabri ve’l-merhameti ale’l-ibâd ve ba‘d, işbu mazmûnunda vakıf ikrârından bahseden sahîh ve şer‘î bir hüccettir. [Mahmiye-i Galata tevâbi‘i Kasımpaşa kasabası mahallâtından Kulaksız mahallesi ahâlîsinden udûlden Abdüsselâm Halîfe b. İbrahim el-imâm ve Hasan Çavuş b. Mustafa ve Yusuf Ağa b. Hüseyin ve Mahmud b. Mustafa ve Mahmud b. ( ) ve Mehmed b. Hüseyin nâm kimseler meclis-i şer‘-i şerîfe hâzırûn olup] mahalle-i merkūmede bundan akdem fevt olan Rukiye Hatun bt. Süleyman nâm hatunun ana-baba bir ammi oğlu ve usûbet-i nesebiyye cihetinden vârisi Mehmed Beşe b. Ali er-râcil nâm kızının oğlu kıbelinden vekâleti Ramazan b. Ahmed ve Mehmed b. Abdullah’ın şehâdeti ile sâbit olan ve âti’z-zikr husûsu münkir bulunan Emine bt. Ali nâm hatun mahzarında ve müteveffât-ı merkūmenin vasiyetlerinin tenfîzine vasiyy-i muhtâr olan ve âti’z-zikr vakfın mütevellîsi bulunan bâ‘is-i hâze’l-kitâb Ali Çelebi b. Mehmed’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müteveffât-ı mezbûre maraz-ı mevte dûçâr olup başını yastığa koyduğunda âhıret azığı tedârik etmek isteyip zeylde muharrer târîhden kırk üç gün evvel, mahalle-i merkūmede vâki‘, üç bâb tahtânî hâneyi, bir bâb tahtânî odayı, su kuyusunu, zât-ı eşcâr-ı müsmire-i mütenevvi‘a ve gayri müsmire bahçeyi müştemil, hudûdu bir tarafından Âbide Hatun mülkü, bir tarafından Mehmed Bey b. Sefer el-cündi mülkü, bir tarafından Seyyid Ca‘fer Efendi b. Osman ve bir tarafından tarîk-ı âm ile mahdûd bulunan cemî‘ menzilini cümle hudûdu ve tevâbi‘i ve kâffe-i hukūku ve menâfi‘i ile vasiyet yoluyla habs ve vakfetti. Menzil-i mezbûrda süknâyı evvelâ müddet-i hayâtınca nefs-i nefîsesine, ba‘de vefâtihâ müdde‘î-yi mezbûr Ali Çelebi nâm zevcine, sonra evlâdına, evlâd-ı evlâdına, batnen ba‘de batnin ve karnen gıbbe karnin evlâd-ı evlâd-ı evlâdına şart etti. Ba‘de’l-inkırâz Medîne-i münevvere fukarâsına şart etti. Tevliyeti evvelâ kendisine sonra menzilde kim sâkin ise o kimseye şart etti. Hayâtında vasiyetinden dönmedi ve vasiyet-i mezbûreyi musırraten vefât etti. Şehâdeten sahîhaten şer‘iyyeten ba‘de ca‘li şerâiti’l-kabûl şehâdetleri mûcebince hükmedildi. Menzil-i mezbûr hakkındaki vasiyet bi-gayri rücû sâbit ve mütehakkık olduğunda ve terekenin buna vâfî olduğu sübût bulduğunda hâkim-i âdil ü fâzıl el-fâsıl beyne’l-hak ve’l-bâtıl el-müreşşihu sadri hâzihi’l-vesîka bi-raşehâti aklâmi’l-enîka dâme ve tâbe meda’l-ezmân ve’l-ahkāb, husûsen ve umûmen vakfın sıhhat ve lüzûmuna hükmetti. Bu sûretle vakıf sahîh, lâzım, müebbed ve muhalled bir vakıf oldu.<br><br>Cerâ zâlike ve hurrire fî-evâsıtı Şevvâli’l-mükerrem li-sene selâse ve selâsîn ve elf.<br><br>Şühûdü’l-hâl: Es-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=39517"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39519"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>