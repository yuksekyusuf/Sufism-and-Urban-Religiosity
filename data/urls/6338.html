﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 160<br>Hüküm no: 122<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın vefat eden Mehmed Ali’de alacağı olduğu</b><br><br>A‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘ü’l-fazl ve’l-me‘âlî metbû‘ü’l-efâzıl ve’l-e‘âlî fazîletli semâhetli âtıfetli Kırımî Mehmed Efendi hazretlerinin def‘a-i sâniyelerinde olan vekāyi‘ sicilleridir.<br><br>Fi’l-yevmi’l-âşir min-Muharerremi’l-harâm li-sene selâse ve hamsîn ve mi’e ve elf.<br><br>İsbât-ı verâset<br><br>Vilâyet-i Anadolu’da medîne-i Edirne’de menzilci iken bundan akdem katîlen vefât eden Mehmed Ali b. Abdullah b. Abdurrahman’ın oğlu ve vârisi olduğunu iddi‘â eden bâ‘isü’l-vesîka Ali nâm kimesne meclis-i şer‘-i hatîr-ı lâzımü’t-tevkīrde Mustafa b. Abdülmümin nâm kimesne muvâcehesinde üzerine da‘vâ ve takrîr-i kelâm edip ben maktûl-i mezbûr Mehmed Ali’nin firâşından hâsıl ve mahmiye-i İstanbul’da Seferikoz mahallesi sâkinelerinden zevce-i menkûha-i metrûkesi Âişe bt. Mehmed nâm hatundan mütevellid sulbî oğlu olup verâseti bana ve medîne-i mezbûrede sâkinler olan veresesine münhasıra olmağla maktûl-i mezbûrun merkūm Mustafa zimmetinde cihet-i karzdan on guruş hakkı olup kable’l-ahz ve’l-istîfâ katîlen vefât etmekle meblağ-ı mezbûru merkūm Mustafa’dan bi’l-verâse taleb ederim suâl olunsun dedikde gıbbe’s-suâl merkūm Mustafa cevâbında maktûl-i mezbûra cihet-i merkūmeden zimmetinde on guruş deyni olduğunu ikrâr lâkin müdde‘î-i mezbûrun oğlu vârisi olduğu ma‘lûmum değildir deyü inkâr edicek müdde‘î-i mezbûr Ali’den ber-vech-i muharrer müdde‘âsına beyyine taleb olundukda udûl-ı ahrâr-ı ricâl-i Müslimînden olup mahmiye-i mezbûrede Yenibahçe kurbünde Keçeciler mahallesi ahâlîsinden Mehmed Çelebi b. Mehmed ve Mehmed Beşe b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu Ali vilâyet-i Anadolu’da medîne-i Edi[r]ne’de menzilci iken bundan akdem katîlen vefât eden Mehmed Ali b. Abdullah b. Abdurrahman’ın firâşından hâsıl ve mahmiye-i İstanbul’da Seferikoz mahallesi sâkinelerinden zevce-i menkûha-i metrûkesi Âişe bt. Mehmed nâm hatundan mütevellid sulbî oğludur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Muharremi’l-harâm sene 1153.<br><br>Şuhûdü’l-hâl: Salih Çelebi b. Süleyman, Mehmed Çelebi b. Abdullah, Mehmed Çelebi b. Mehmed, Mehmed Beşe b. Ahmed, Hüseyin b. el-Hâc Mehmed du‘âcı</p>          <br><a title="Önceki sayfa" style="text-decoration:none" href="./ayrmetin.php?idno=6337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>