﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 77<br>Hüküm no: 39<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müderris Çivizâde Abdülbaki Efendi’nin, evini istiğlal yoluyla kardeşi Abdullah’ın küçük çocukları Emetullah ve Ümmügülsüm’e sattığı</b><br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Câmi‘-i kebîr mahallesinde vâki‘ fahrü’l-müderrisîni’l-kirâm Çivizâde Abdülbaki Efendi’nin <<ibn-i>>sâkin oldukları menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde hemşîreleri <<hâzıra>> Ümmügülsüm ve Zeyneb hanımlar hâzıra oldukları hâlde mûmâ-ileyh Abdülbaki Efendi meclis-i ma‘kūd-ı mezkûrda karındaşı merhûm <<mûmâ-ileyh Abdülbaki Efendi meclis>> Abdullah Efendi’nin sulbiye sagīre kızları Emetullah ve Ümmügülsüm’ün vâlideleri ve tesviye-i emirlerine kıbel-i şer‘den mansûbe vasiyyeleri olan Emine Hatun’un babası ve tarafından vekîl-i müsecceli işbu râfi‘u’l-kitâb el-Hâc Süleyman Ağa b. Mehmed mahzarında ikrâr ve takrîr-i kelâm edüp yedimde mülküm olup mahalle-i mezbûrede vâki‘ bir tarafdan leb-i deryâ ve bir tarafdan hemşîrelerim mezbûretân Ümmügülsüm ve Zeyneb Hatu[n] hanımlar mülkü ve bir tarafdan Desterecizâde Mehmed Efendi’de rehin olan âhar menzilim ve bir tarafdan tarîk-ı âm ile mahdûd büyût-ı adîdeyi muhtevî mülk menzil-i müfrezimi müvekkile-i mezbûre Emine Hatun’a bin yüz yetmiş guruşa bi-tarîkı’l-istiğlâl bey‘ ve teslîm edüp ol dahi sagīretân-ı mezbûretânın mâllarıyla iştirâ ve tesellüm ve kabûl eylediğinden sonra semeni olan meblağ-ı mezbûr bin yüz seksen [yetmiş] guruşu müvekkile-i mezbûre Emine Hatun yedinden bi’t-tamam ve’l-kemâl alıp kabz edüp ba‘dehû müvekkile-i mezbûre Emine Hatun menzil-i mahdûd-ı mezkûru gıbbe’t-tahliyeti’ş-şer‘iye ve’t-takābuzı’l-mer‘î târih-i kitâbdan bir sene tamamına değin yüz altmış sekiz guruşa bana îcâr ve teslîm ben dahi ber-vech-i muharrer istîcâr ve kabûl eyledim dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr el-Hâc Mehmed ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî-gurreti Recebi’l-mürecceb sene 1147.<br><br>Şuhûdü’l-hâl: Fahrü’l-kuzât Ahmed Efendi b. Bektaş, Desterecizâde Mehmed Efendi b. Ali, Yahya Efendi b. İmâm-ı Servi, Abdi Efendi b., Mustafa Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>