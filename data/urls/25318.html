﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 409<br>Hüküm no: 431<br>Orijinal metin no: [54a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habib Ağa Çayniçe’nin Gorajde kasabasında bulunan bağ ve bağçesini Salih Ağa’ya satması</b><br><br>Mübâya‘a.<br><br>Mahmiye-i İstanbul’da Sekbânbaşı İbrahim Ağa mahallesi sâkinlerinden Habib Ağa b. Muslihüddin Efendi meclis-i şer‘-i hatîr ü lâzımü’t-tevkīrde işbu râfi‘u’l-kitâb Salih Ağa b. Hasan mahzarında ikrâr ve takrîr-i kelâm edip mülk-i mevrûsum olup vilâyet-i Rumeli’nde Hersek sancağında Çayniçe kazâsına tâbi‘ Gorajde nâm kasaba sınırı dâhilinde vâki‘ bir tarafı müşteri-yi mezbûr mülkü ve bir tarafı Demür Yusuf mülkü ve bir tarafı Goreviçe bayırı ve bir tarafı tarîk-i âm ile mahdûd bir kıt‘a mülk bağ ve bahçemi mezbûr Salih Ağa’ya altı bin akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ol dahi vech[-i muharrer] üzere iştirâ ve kabûl eyledikden sonra semeni olan meblağ-ı mezbûr altı bin akçeyi mezbûr Salih Ağa yedinden bi’t-tamam ve’l-ikmâl ahz u kabz eyledim. Ba‘de’l-yevm hudûd-ı mezkûre ile mahdûd bağ ve bahçe merkūm Salih Ağa’nın mülk-i müşterâsıdır keyfe mâ yeşâ ve yahtâr mutassarıf olmak için mahâllinde zabt ve tasarrufa mezbûr Salih Ağa’yı taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-işrîn min-şehri Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Mehmed b. Mümin, Osman Çelebi b. Kâtib Ömer Efendi, Mehmed Bey, Ahmed Sipâhî, Yusuf Sipâhî, Mümin Sipâhî, Mehmed Çelebi b. Şaban Efendi, Eyüb Subaşı b. Cafer ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1013"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>