﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 403<br>Hüküm no: 511<br>Orijinal metin no: [104a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Mustafa’ya olan borcunu ödemesi hususunda Hamamcı Ömer’e tenbihte bulunulması</b><br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Şerife Rukiye bt. es-Seyyid Mustafa nâm hatun mahfil-i şer‘iyyâtda derûn-ı arzuhâlde mezkûrü’l-ism Hamamcı Ömer b. Abdullah muvâcehesinde mezbûr Ömer’in zevcesi gāibete ani’l-meclis Âişe bt. el-Hâc Hasan nâm hatun zimmetinde yedimden müşterâ ve makbûz ecnâsı beynimizde ma‘lûm hamamcı metâ‘ı semeninden hakkım olan yüz altmış guruşun edâsına bi’l-emr ve’l-kabûl mezbûr Ömer kefîl ve zâmin olup meblağ-ı mezbûrun on beş guruşunu bundan akdem asîle-i mezbûreden ahz u kabz edip bâkī kalan yüz kırk guruşu mezbûr Ömer’den kefâletine binâen hâlâ taleb ederim deyü da‘vâ etdikde ol dahi cevâbında vech-i muharrer üzere kefâlet-i mezkûreyi ikrâr lâkin sene-i sâbıkā Zilhiccesi’nin yirmi üçüncü günü Ma‘cûncu Hamamı’nda meblağ-ı mezkûrdan seksen beş guruşunu kendüye def‘ ü teslîm, ol dahi yedimden ahz u kabz etmekle ancak zimmetimde altmış guruş bâkī kalmışdır deyü ol mikdârında ba‘de’d-def‘ ve’l-inkâr dâfi‘-i mezbûr Hamamcı Ömer’in seksen beş guruş def‘ini [104b] beyâna ba‘de’l-havâle ikrârıyla lâzım gelen altmış guruşu müdde‘iye-i mezbûre Şerife Rukiye’ye edâ ve teslîme bi-hükmi’l-kefâle mezbûr Ömer’e tenbîh olunduğu huzûr-ı âlîlerine i‘lâm olundu.<br><br>Fî 5 Safer sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>