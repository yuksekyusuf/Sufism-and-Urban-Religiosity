﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 225<br>Hüküm no: 177<br>Orijinal metin no: [21b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samatyakapısı yakınlarında mukim Agya v. Avanos’un terekesinin taksimi ve mirasçıları arasındaki anlaşmazlığın giderilmesi</b><br><br>Mahmiye-i İstanbul’da Samatyakapısı kurbünde sâkin iken bundan akdem hâlik olan Agya v. Avanos nâm Ermeninin verâseti zevce-i metrûkesi Metin? bt. Avanos’a ve sulbî kebîr oğlu Haçador’a ve sulbiye kebîr kızı Sara’ya münhasıra ve tashîh-i meselesi yirmi dört sehimden olup sihâm-ı mezbûrenin üç sehmi zevce-i mezbûreye ve on dört sehmi oğlu mezbûra ve yedi sehmi kızı mezbûreye isâbet eylediği şer‘an bâhir ve müte‘ayyen oldukdan sonra mezbûre Sara tarafından husûs-ı âtîye vekîl olup Melkon v. Tokil ve Asvador v. Arakir nâm Ermeniler şehâdetleri ile şer‘an vekâleti sâbite olup zevci Hannan v. Bedros nâm Ermeni mesclis-i şer‘de mezbûr Haçador muvâcehesinde üzerine bi’l-vekâle takrîr ve da‘vâ edip hâlik-i mezbûr hayatında mezbûr Haçador mahalle-i mezbûrede vâki‘ sâkine olduğu menzili iştirâ eylediği hînde mezbûr Haçador’a üç yüz kıt‘a riyâlî guruşu ikrâz ve teslîm ol dahi iktirâz ve kabz edip kable’l-ahz hâlik olmağın meblağ-ı mezbûr veresesine isâbet ve intikāl etmekle hâlâ müvekkilem mezbûrenin yedi sehm hissesine â’id olan seksen yedi buçuk guruşu mezbûr Haçador’dan taleb ederim suâl olunsun dedikde gıbbe’s-suâl ve akībe’l-inkâr vekîl-i mezbûrdan müdde‘âsını mübeyyin beyyine taleb olundukda ityân-ı beyyineden izhâr-ı acz edip istihlâf etmeğin fi’l-vâki‘ hâlik-i mezbûr Agya’dan hayatında üç yüz riyâlî guruş iktirâz ve kabz eylediğine mezbûr Haçador’a yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mûcebince bilâ-beyyine mu‘ârazadan men‘ birle mâ-vaka‘a bi’t-taleb ketb olundu.<br><br>Fi’s-sâmin min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: Şükrullah b. Mustafa, Resül b. Rıdvan, Abdi b. Hüseyin, Mehmed b. Ramazan, Mehmed Efendi b. Osman el-imâm, Nasuh Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25063"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25065"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1045"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>