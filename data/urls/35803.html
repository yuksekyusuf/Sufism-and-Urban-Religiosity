﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 210<br>Hüküm no: 128<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden ekmekçi esnâfı kethüdâsı Hüseyin Hüsnü Efendi’ye ait ekmek fırını ve değirmeni hisselerinin müzâyede yoluyla satılması ve Zahîre Hazinesi’ne olan borçlarının ödenmesi</b><br><br>Habbâz fırını. Kaydı ihrâc şüd fî 29 Safer sene 1301. Muahharan tashîh olunmuşdur. Nushateyn<br><br>Kezâlik mahmiye-i İstanbul’da Hoca Paşa mahallesinde sâkin iken bundan mukaddem vefât eden mukaddemâ ekmekçi esnâfı kethüdâsı Hüseyin Hüsnü Efendi b. el-Hâc Mehmed Tahir b. zu‘amâdan Ömer Ağa’nın verâseti zevce-i menkûha-i metrûkesi Fâtıma Dilber Hanım bt. Abdullah ile sulbî sagīr oğlu Hasan Tahsin Bey ve sulbîye kebîre kızı Emine Nefise Perver Hanım ve sulbîye sagīre kızı Fâtımatü’z-zehrâ’ya münhasıra olduğu lede’ş-şer‘i’l-enver zâhir ve mütehakkık oldukdan sonra sagīrân-ı mezbûrânın tesviye-i emirlerine kıbel-i şer‘den bâ-hüccet-i şer‘iyye vasiyy-i mansûbları el-Hâc Mehmed Efendi b. Ahmed zevce-i mezbûre Fâtıma Dilber Hanım tarafından husûs-ı âti’l-beyânda vekîl-i müseccel-i şer‘îsi es-Seyyid Abdülhalim Ağa b. Süleyman ile zâtı ta‘rîf-i şer‘î ile mu‘arrefe olan bint-i mûmâ-ileyhâ Emine Nefise Perver Hanım hâzır oldukları hâlde meclis-i şer‘-i şerîf-i enverde bâ‘iseyi’l-kitâb nefsinden asîl ve li-ebeveyn er karındaşı Balmumcuzâde es-Seyyid Mehmed Nuri Efendi b. es-Seyyid el-Hâc Mehmed Emin tarafından husûs-ı âti’z-zikrde tasdîka vekîl-i şer‘îsi Hayriye tüccârı mu‘teberânından es-Seyyid Süleyman Eşref Efendi mahzarında esnâf-ı merkūme kethüdâsı İbrahim Ağa b. Ahmed ile sâir mazbûtü’l-esâmî nizâm ustaları taraflarından mürsel vekîlleri esnâf-ı merkūme yiğitbaşısı es-Seyyid İsmail Efendi b. es-Seyyid Mehmed Emin hâzır olduğu hâlde bi’l-vesâye ikrâr-ı tâm ve takrîr-i kelâm edip Havâss-ı Refî‘a kazasına muzâfe kasaba-i Hasköy’de Selhâne İskelesi’nde vâki‘ bir tarafdan ba‘zen Yahudi şerbethânesi ve ba‘zen leb-i deryâ ve bir tarafdan tarîk-i hâs ve bir tarafdan ba‘zen kömürcü mağazası ve ba‘zen helvâcı dükkânı ve taraf-ı râbi‘i tarîk-i âm ile mahdûd merhûme Hadice Sultan ve Saray-ı Cedîd-i Sultanî kethüdâsı merhûme Hanfeza Kadın vakıfları müsakkafâtından müteveffâ-yı mûmâ-ileyh Hüseyin Hüsnü Efendi ve asîl ve vekîl-i mûmâ-ileyh es-Seyyid Süleyman Eşref Efendi ve li-ebeveyn er karındaşı es-Seyyid Mehmed Nuri Efendi’nin taht-ı tasarruflarında olan şehriye otuz guruş kirâlı bir bâb habbâz fırını ve şehriye yirmi guruş kirâlı dört horoslu bir bâb ekmekçi değirmeni derûnlarında mevcûde beyne’l-esnâf gedik ta‘bîr olunur on altı re’s bârgir ve onlara tâbi‘ sâir âlât-ı lâzime-i ma‘lûmenin beş re’s bârgir sekiz mıh ve onlara isâbet eden âlât-ı sâiresi asîl ve vekîl-i mûmâ-ileyh es-Seyyid Süleyman Eşref Efendi’nin ve beş re’s bârgir sekiz mıh ve onlara iktizâ eden âlât-ı sâiresi gāib ani’l-meclis Haçuk’un ve diğer beş re’s bârgir sekiz mıh ve onlara iktizâ eden âlât-ı sâiresi dahi müteveffâ-yı mûmâ-ileyh Hüseyin Hüsnü Efendi’nin hayâtında yedlerinde olup bin iki yüz yetmiş bir senesi Şevvali’l-mükerreminin on dördüncü günü târihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan Sirozîzâde semâhatlü es-Seyyid Mehmed Tahir Efendi hazretlerinin imzâ ve hatmleriyle mahtûme işbu bir kıt‘a hüccet-i şer‘iyye nâtıka olduğu üzere yedlerinde mülk ve hakları iken asîl ve vekîl-i mûmâ-ileyh es-Seyyid Süleyman Eşref Efendi ve gāib-i merkūm Haçuk ve müteveffâ-yı mûmâ-ileyh Hüseyin Hüsnü Efendi hayâtında ber-minvâl-i muharrer mâlik oldukları âlât-ı gedik-i mezkûrun dörder re’s bârgirden cem‘an on iki re’s bârgir ve onlara isâbet eden âlât-ı sâiresini yedlerinde bi’l-ibkā mâ‘adâ dört re’s bârgir ve onlara îcâb eden âlât-ı sâiresini şehr-i mezkûrun on beşinci günü ber mûceb-i zahr-ı hüccet-i mezkûre asîl ve vekîl-i mûmâ-ileyhin [27a] biraderi es-Seyyid Mehmed Salih Efendi’ye bâ-hüccet-i şer‘iyye ve merkūm Haçuk ber-vech-i muharrer yedinde ibkā eylediği dört re’s bârgir ve onlara isâbet eden âlât-ı sâiresini dahi mezbûr es-Seyyid Mehmed Nuri Efendi’ye kezâlik bâ-hüccet-i şer‘iyye bey‘ ve teslîm etmeleriyle müteveffâ-yı mûmâ-ileyh Hüseyin Hüsnü Efendi sâlifü’l-beyân dört re’s bârgir ve onlara îcâb eden âlât-ı sâire yedinde mülkü olduğu hâlde vefât edip sâlifü’l-beyân dört re’s bârgir ve onlara îcâb eden âlât-ı sâire vasileri olduğum sagīrân-ı mezbûrân Hasan Tahsin Bey ve Fâtımatü’z-zehra Hanım’a ve zevcesi müvekkile-i mezbûre Fâtıma Dilber Hanım ve kızı hâzıra-i mûmâ-ileyhâ Emine Nefise Perver Hanım’a mevrûs olmağla ben bi’l-vesâye hâzır ve vekîl-i mezbûr es-Seyyid Abdülhalim Ağa müvekkilesi mezbûre Fâtıma Dilber Hanım’a izâfetle bi’l-vekâle ve hâzıra-i mûmâ-ileyhâ Emine Nefise Perver Hanım dahi bi’l-asâle zikr olunan sâlifü’l-beyân dört re’s bârgir ve onlara îcâb eden âlât-ı sâireyi münâdî yediyle sûk-ı sultânî ve mecma‘-ı nâs olan mahallerde lede’l-müzâyede ve gıbbe inkıtâ‘ı’r-rağbe el-yevm semen-i misli idüğü bî-garaz sikât-ı müslimînden cerîdede mazbûtü’l-esâmî kimesnelerin alâ tarîki’ş-şehâde ihbârlarıyla zâhir ve mütehakkık olan otuz altı bin guruşa tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şerîkan ve bâ-ilmühaber asîl ve vekîl ve müvekkil-i mûmâ-ileyhümâ es-Seyyid Süleyman Eşref Efendi ve es-Seyyid Mehmed Nuri Efendi’ye bey‘ ve temlîk ve vech-i lâyıkı üzere teslîm eylediğimizde onlar dahi ber-vech-i muharrer seviyyen iştirâ ve temellük ve tesellüm ve kabz u kabûl eylediklerinden sonra müteveffâ-yı mûmâ-ileyh Hüseyin Hüsnü Efendi’nin hayâtında Zahîre Hazinesi’ne on dört bin dokuz yüz on guruş deyni olduğu mütehakkık olmağla semen-i mezkûr otuz altı bin guruşun on dört bin dokuz yüz on guruşunu deyn-i mezkûre mahsûben hazine-i mezkûrede kabza memûra edâ etmek üzere ben bi’l-vesâye ve hâzır vekîl-i mezbûr es-Seyyid Abdülhalim Ağa bi’l-vekâle ve hâzıra-i mûmâ-ileyhâ Emine Nefise Perver Hanım dahi bi’l-asâle asîl ve vekîl ve müvekkil-i mûmâ-ileyhümâ es-Seyyid Süleyman Eşref Efendi ve es-Seyyid Mehmed Nuri Efendi’ye emr ve tarafımızdan tevkîl eylediğimizde onlar dahi kabûl ve ber-vech-i meşrûh edâ-i deyne ta‘ahhüd edip semen-i mezkûrun mâ‘adâsı olan yirmi bir bin doksan guruşu tamâmen bize def‘ u teslîm biz dahi yedlerinden bi’l-vesâye ve bi’l-vekâle ve bi’l-asâle ahz u kabz ve müteveffâ-yı mûmâ-ileyhin defter-i kassâmına idhâl eyledik ba‘de’l-yevm sâlifü’l-beyân dört re’s bârgir ve onlara îcâb eden âlât-ı sâiresinde vasileri olduğum sagīrân-ı mezbûrân Hasan Tahsin Bey ve Fâtımatü’z-zehra Hanım ve müvekkile-i mezbûre Fâtıma Dilber Hanım ve hâzıra-i mûmâ-ileyhâ Emine Nefise Perver Hanım’ın aslâ ve kat‘â alâka ve medhalimiz kalmayıp asîl ve vekîl ve müvekkil-i mûmâ-ileyhümâ es-Seyyid Süleyman Eşref Efendi ve es-Seyyid Mehmed Nuri Efendi’nin ale’l-iştirâki’s-seviy mülk-i müşterâları ve hakk-ı sırfları olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 20 Muharrem sene 1279<br><br>Şuhûdü’l-hâl: Eş-şahidune’s-sabıkūn</p>          <br><a title="Önceki sayfa" style="text-decoration:none" href="./ayrmetin.php?idno=35802"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35804"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>