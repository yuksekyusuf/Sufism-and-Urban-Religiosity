﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 146<br>Hüküm no: 102<br>Orijinal metin no: [25b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ohan v. Mezik’in vârislerinden olan hanımı ile kız kardeşi arasındaki anlaşmazlık</b><br><br>Husûs-ı âti’l-beyânın mahallinde istimâʻ ve tahrîri için savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî- mahallâtından Topkapısı hâricinde vâki‘ Takyeci Mahallesi’nde mütemekkin iken bundan akdem hâlik olan Ohan v. Mezik’in hayâtında mütemekkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde hâlik-i mezbûrun verâseti zevce-i metrûkesi Göle bt. Manas ile li-ebeveyn er karındaşı Artin ve li-ebeveyn kız karındaşı diğer Göle’ye münhasıra olduğu şer‘an zâhir ve müteʻayyen oldukdan sonra şahsı ta‘rîf-i şer‘î ile mu‘arrefe olan kız karındaşı diğer Göle nâm Nasrâniye meclis-i ma‘kūd-ı mezkûrda hâlik-i mezbûrun zevcesi ve terekesine bi’l-verâse vâzıʻatü’l-yed olan işbu râfiʻatü’s-sifr mezbûre Göle nâm Nasrâniye muvâcehesinde üzerine da‘vâ ve takrîr-i kelâm edip karındaşım hâlik-i mezbûrun terekesinden olup işbu mu‘âyene ve müşâhede olunan altın halhaldan hissemi mezbûre Göle Nasrâniye’den hissemi taleb eylediğimde teslîmden imtinâ‘ eder, suâl olunsun dedikde gıbbe’s-suâl mezbûre Göle Nasrâniye cevâbında zikr olunan halhalı zevcim hâlik-i mezbûr hâl-i hayâtında ve kemâl-i akl [u] sıhhatinde helâkinden sekiz ay mukaddem huzûr-ı Müslimîn’de bana hibe ve temlîk ve teslîm edip ben dahi ber-vech-i muharrer meclis-i hibede ittihâb ve kabûl ve kabz edip ol vechile benim mülk-i mevhûbem olmuşdur deyü def‘le mukābele edicek, gıbbe’l-istintak ve’l-inkâr mezbûre Göle Nasrâniye’den def‘-i meşrûhuna mutâbık mübeyyine beyyine taleb olundukda udûl-ı ahrâr-ı ricâl-i Müslimîn’den mahalle-i mezbûre imâmı Ahmed Efendi b. Hasan ve Baba Ali b. Mehmed nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka hâlik-i mezbûr Ohan v. Mezik v. Artin hâl-i hayâtında ve kemâl-i akl [u] sıhhatinde helâkinden sekiz ay mukaddem işbu mu‘âyene ve müşâhede olunan altın halhalını işbu zevcesi mezbûre Göle nâm Nasrâniye’ye bizim huzûrumuzda hibe ve temlîk ve teslîm edip ol dahi ber-vech-i muharrer meclis-i hibede ittihâb ve kabûl ve kabz edip ol vechile halhal-ı mezbûr mersûme Göle Nasrâniye’nin mülk-i mevhûbesi olmuşdur, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-taʻdîl ve’t-tezkiye şehâdetleri makbûle olmağın mûcebiyle baʻde’l-hükm vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an baʻs olunan ümenâ-i şer‘le meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbiʻ aşer min-Recebi’l-ferd li-sene semân ve hamsîn ve mi’e ve elf.<br><br>Şuhûdü’l-hâl: Ahmed Efendi b. Hasan, Saka Mehmed b. Abdullah, Ahmed Beşe b. Ömer, Kara Mehmed Beşe b. Hasan, Osman Beşe b. Salih.</p>          <br><a title="Önceki sayfa" style="text-decoration:none" href="./ayrmetin.php?idno=16715"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16717"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>