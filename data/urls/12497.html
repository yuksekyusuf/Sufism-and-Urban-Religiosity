﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 75<br>Hüküm no: 58<br>Orijinal metin no: [9a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Davud Çelebi’nin menzili ile bağının Todor v. Nikola’ya satıldığı</b><br><br>Bi’l-fi‘l Hâslar subaşısı olan fahrü’l-akrân Davud Çelebi tarafından Cafer b. Yusuf ve Musa b. Alagöz şehâdetleriyle ikrâr-ı âti’z-zikre vekâleti sâbite olan Mustafa b. Alagöz mahfil-i kazâda Havâss-ı Kostantıniyye tevâbi‘inden Benefşe nâm karyede işbu sâhibü’s-sicil Todor v. Nikola nâm zimmî mahzarında takrîr-i merâm kılıp bundan akdem karye-i mezbûrede mürd olan Dimo v. Yorgi nâm zimmînin vâris-i ma‘rûfu olmayıp metrûkâtı mîrîye âide olmağın mezbûr zimmînin karye-i merkūmede vâki‘ bir tarafı Hristo v. Yorgi ve bir tarafı Bakrat v. Yorgi nâm zimmîler mülklerine ve iki tarafı tarîk-i âma müntehî olup iki bâb yer evini ve bir sofayı ve bir zulleyi ve havluyu müştemil mülk menzilini ve karye-i mesfûre sınırında vâki‘ bir tarafı Dimitri v. Manol ve bir tarafı İstemad v. Nikola nâm zimmîler bağlarına ve iki tarafı tarîk-i âma muttasıl olan bir kıt‘a bağını dahi müvekkil-i müşârün-ileyhe emâneti hasebiyle dellâle verip beyne’t-tâlibîn ve’r-râgıbîn mirâren gezip rağbet-i nâs münkatı‘a olup merkūm Todor üzerinde iki bin akçede karâr etmeğin mûmâ-ileyh müvekkilim Davud Çelebi zikr olunan bağı ve menzili safka-i vâhide ile mesfûr Todor zimmîye bey‘-i bât ile iki bin akçeye bey‘ edip teslîm-i mebî‘ ve kabz-ı semen eyledi deyû ikrâr-ı sahîh-i şer‘î ve i‘tirâf-ı sarîh-i mer‘î ettikde vekîl-i mezkûr[un] kelâm-ı meşrûhunu mastûr zimmî bi’l-muvâcehe kabûl ve tasdîk ettikden sonra mâ hüve’l vâki‘ bi’t-taleb kayd olunup yed-i tâlibe def‘ olundu ki lede’l-hâce müzekkir-i mâ cerâ ola. Tahrîren fi’l-yevmi’s-sânî ve’l-ışrîn min şehri’l-Zilhicceti’l-harâm li sene 993.<br><br><br>Şuhûdü’l-hâl: Hüseyin b. Mehmed, el-Hâc Kenan b. Mustafa, Bâli b. Hüseyin, Mustafa b. Yusuf, Mustafa b. İvaz, İlyas b. Ahmed ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12496"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12498"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o250"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>