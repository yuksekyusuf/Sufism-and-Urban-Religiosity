﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 311<br>Hüküm no: 389<br>Orijinal metin no: [86b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul Dikiltaş’ta Mehmed Paşa Fırını’nda eskiden olduğu gibi has ekmek üretilmesine izin verildiği</b><br><br>Mukābele şüd fi’l-asl.<br><br>Düstûr-ı mükerrem müşîr-i müfahham nizâmü’l-âlem müdebbir-i umûri’l-cumhûr bi’l-fikri’s-sâkıb mütemmim-i mehâmmi’l-enâm bi’r-re’yi’s-sâib mümehhid-i bünyâni’d-devleti ve’l-ikbâl ve müşeyyid-i erkânü’l-devleti ve’l-iclâl el-mahfûf bi-sünûfi avâtıfi’l-meliki’l-a‘lâ bi’l-fi‘il Âsitâne-i sa‘âdetimde sadâret-i uzmâ ve vekâlet-i kübrâ kāimmakām olan vezîrim Ömer Paşa edâmallâhu te‘âlâ iclâlehû akzâ kuzâti’l-müslimîn ve evlâ vülâti’l-muvahhidîn ma‘denü’l-fezâ’ili ve’l-yakīn hüccetü’l-hakkı ale’l-halki ecma‘în vâris-i ulûmi’l-enbiyâi ve’l-mürselîn el-muhtas bi mezîdi inâyeti’l-meliki’l-Mu‘în Mevlânâ İstanbul kādısı zîdet fezâ’iluhû tevkî‘-i refî‘-i hümâyûn vâsıl olucak ma‘lûm ola ki; İstanbul’da Dikilitaş kurbünde Mehmed Paşa fırını demekle ma‘rûf fırının ekmekçisi ordu-yı hümâyûnuma arzuhâl sunup bundan akdem mâliye ve dîvân-ı hümâyûnum tarafından emr-i şerîfim ile me’zûn olup fırını merkūmda hâs ekmek tabh olunur lâkin bir müddetden beri men‘ ve ref‘ olunduğunu bildirip yine hâs ekmek tabh etmek için emr-i şerîfim recâ eylediği ecilden üslûb-ı sâbık üzere hâs ekmek tabh olunmak emrim olmuşdur buyurdum ki: ( ) vusûl buldukda bu bâbda sâdır olan emr üzere amel edip dahi sen ki vezîr-i müşârun-ileyh ve mevlânâ-yı mûmâ-ileyhsin mahrûse-i İstanbul’da Dikilitaş kurbünde Mehmed Paşa fırını demekle ma‘rûf fırında bundan akdem emr-i şerîfim ile me’zûn olup hâs ekmek tabh olunuriken ref‘ olunmağla mûcebince fırın-ı merkūmda üslûb-ı sâbık üzere yine hâs ekmek tabh etdirip hilâf-ı şer‘ [ve] kānûn ve mugāyir-i emr-i hümâyûn kimesneye muhâlefet etdirmeyesiz. Şöyle bilesiz alâmet-i şerîfe i‘timâd kılasız.<br><br>Tahrîren fî evâhiri şehri Zilhicceti’ş-şerîfe li-sene tis‘a ve tis‘în ve elf.<br><br>Be yurd-ı sahrâ-yı Edirne</p>          <br><a title="Önceki sayfa" style="text-decoration:none" href="./ayrmetin.php?idno=28413"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28415"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>