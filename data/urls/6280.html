﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 117<br>Hüküm no: 64<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefere giderken hanımı Fatıma’ya nafaka vermesi için Hasan’ı vekil tayin eden Kasap Mehmed Beşe’nin iki sene önce seferde şehit olmasından dolayı nafakanın kesildiği</b><br><br>İhbâr-ı mevt<br><br>Mahmiye-i İstanbul’da Sultan Selim Câmi‘i kurbünde Çukur Bostan mahallesinde sâkine bâ‘isetü’l-kitâb Fâtıma bt. Mustafa nâm hatun meclis-i şer‘-i hatîr-ı lâzımü’t-tevkīrde Hasan b. Abdullah nâm kimesne mahzarında üzerine da‘vâ ve takrîr-i kelâm edip zevcim Kasab Mehmed Beşe b. Abdullah b. Abdurrahman nâm kimesne dört sene mukaddem diyâr-ı âhara gider oldukda beher mâh birer guruş nafakamı mezbûr Hasan’dan havâle-i sahîha-i şer‘iyye ile havâle eylediğinde ol dahi havâle-i mezkûreyi kabûl etmeğin zikr olunan dört senede müctemi‘ kırk sekiz guruşun yirmi dört guruşunu mezbûr Hasan yedinden ahz u kabz edip mâ‘adâ iki senelik yirmi dört guruşu mezbûr Hasan’dan taleb ederim suâl olunsun dedikde gıbbe’s-suâl mezbûr Hasan cevâbında ber-vech-i muharrer havâle-i mezkûreyi ikrâr lâkin müdde‘iye-i mezbûre Fâtıma Hatun’un zevci Kasab Mehmed Beşe b. Abdullah b. Abdurrahman târîh-i kitâbdan iki sene mukaddem Nemçe seferinde Logoş karşısında şehîden fevt olmağla nafaka mutâlebesinden zimmetim berî olmuşdur deyü def‘le mukābele edicek gıbbe’l-istintâk ve’l-inkâr dâfi‘-i mezbûr Hasan’dan def‘-i mezkûruna beyyine taleb olundukda udûl-ı ahrâr-ı ricâl-i Müslimînden ve Dergâh-ı âlî yeniçerilerinden dördüncü cemâ‘ate mahsûs oda neferâtından Mustafa Beşe b. Hüseyin ve Sakā Halil Beşe b. İbrahim nâm kimesneler li-ecli’ş-şehâde meclis-i şer‘a hâzırân [olup] istişhâd olunduklarında fi’l-hakīka işbu müdde‘iye-i mezbûre Fâtıma’nın zevci Kasab Mehmed Beşe b. Abdullah b. Abdurrahman târîh-i kitâbdan iki sene mukaddem Nemçe seferinde Logoş karşısında şehîden fevt olup biz cenâzesini müşâhede eyledik biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘iye-i mezbûre Fâtıma Hatun bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilhicce sene 1152.<br><br>Şuhûdü’l-hâl: Mehmed b. Süleyman, Süleyman b. Mehmed Nakkaş Ahmed b. Süleyman, Acem Ali b. Abdullah, Ahmed b. Şa‘bân</p>          <br><a title="Önceki sayfa" style="text-decoration:none" href="./ayrmetin.php?idno=6279"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6281"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>