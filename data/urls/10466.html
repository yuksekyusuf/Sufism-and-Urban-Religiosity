﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 239<br>Hüküm no: 304<br>Orijinal metin no: [87b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanola ve Kali’ye ölen anneleri Aksani ile erkek kardeşleri Yako’dan intikal eden menzil hisselerini Avraham v. Yako’ya 760 kuruşa sattıkları</b><br><br>Mahrûse-i Kostantıniyye’de Alacahamam kurbünde sâkine iken bundan akdem hâlike olan Aksani bt. Sabetay nâm Yahudiyenin verâseti sadrî kebîr oğlu Yako ile sadriye kebîre kızları Hanola ve Kali evlâd-ı Avraham nâm Yahudilere münhasıra olup kable’l-kısme merkūm Yako dahi hâlik olup verâseti sulbiye kebîre kızı Zanbolye ile kız karındaşları mezbûretân Hanola ve Kali’ye münhasıra olmağla muhallefâtının bi-hükmi’l-münâsaha altı sehimden iki sehmi mezbûre Zanbolye’ye ve ikişer sehmi merkūmetân Hanola ve Kali’ye isâbet eylediği şer‘an zâhir ve mütekarrir oldukdan sonra mezbûretânın taraflarından zikri âtî bey‘ ve kabz-ı semeni ikrâra vekîl olduğu Mehmed Beşe b. Şaban ve Mustafa Efendi b. Halil şehâdetleriyle şer‘an vekâleti sâbite olan Yasef v. Sabetay nâm Yahudi mahfil-i kazâda işbu râfi‘ü’l-kitâb Avraham v. Yako nâm Yahudi muvâcehesinde bi’l-vekâle ikrâr ve takrîr-i kelâm edüp hâlike-i mezbûrenin muhallefâtından müvekkilân-ı mezbûrâna bi-hasebi’l-irsi’ş-şer‘î intikāl eyleyüp mahrûse-i Galata muzâfâtından kasaba-i Beşiktaş’a tâbi‘ Kuruçeşme nâm karyede vâki‘ bir tarafı mezbûr Avraham mülkü ve bir tarafı Yako v. Avraham mülkü ve bir tarafı sâhil-i bahr ve bir tarafı tarîk-i âm ile mahdûd bir tahtânî odayı ve bir mahzeni ve iki bâb fevkānî odayı ve dehlîzi ve tahta-pûşu ve tarîk-i âm üzerinde vâki‘ bir bâb odayı ve limanı ve havluyu müştemil menzilde olan hisse-i merkūmelerini müvekkilât-ı mezbûrât merkūme Avraham tâmmü’l-vezn yedi yüz altmış kıt‘a riyâlî kebîr guruşa tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edüp ol dahi vech-i muharrer üzere iştirâ ve tesellüm eyledikden sonra semeni olan meblağ-ı mezbûru yedi yüz [altmış riyâlî guruşu] bi’t-tamâm ve’l-kemâl ahz u kabz eylediler ba‘de’l-yevm menzil-i mezkûr merkūmun mülk-i müşterâsı olmuşdur keyfe mâ yeşâ ve yehtâr mutasarrıf dedikde gıbbe’t-tasdîki’ş-şer‘î mâ-vaka‘a kayd şüd.<br><br>Tahrîren fi’l-yevmi’s-sâmin min-Zilhicceti’ş-şerîfe li-sene isneyn ve sittîn ve elf.<br><br>Şühûdü’l-hâl: Musa Çelebi b. Mehmed, İsmail b. Hasan, Ali Beşe b. Ferhad, Hasan b. Ömer Beşe, Kara Mehmed b. Abdurrahman, Cafer b. Mehmed, Mehmed b. Ramazan ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=10465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o293"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>