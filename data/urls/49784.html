﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 105<br>Hüküm no: 101<br>Orijinal metin no: [14a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Satılmış b. Mustafa’nın, Ali b. Ömer’i bıçakla öldürdüğü</b><br><br>Oldur ki Kıdvetü’l-emâcid ve’l-ekârim umdetü’l-ekâbir ve’l-efâhim hâssa şâhincilerbaşı olan İbrahim Ağa -zîde mecduhu- hazretleri tarafından Kılıç Kethüdâ b. Mustafa nâm kimesne meclis-i şer‘-i şerîfe gelip takrîr-i merâm edip Üsküdar kurbunda merhûm İbrahim Ağa zâviyesinin ahırı içinde hâssa şâhincilerden Satılmış b. Mustafa nâm kimesne Ali b. Ömer nâm kimesneyi bıçak ile vurup katl eylemiş üzerine varılıp vâki‘ hâl keşf olunmasın taleb ederim dedikde kıbel-i şer‘den Mevlânâ Eyyûb Halîfe irsâl olunup zeyl-i sicilde mastûr olan müslimîn ile üzerine varılıp görüldükde fi’l-vâki‘ mezbûr Ali sol memesi altından mecrûhan mezkûr ahır içinde maktûl bulunup vâki‘ hâl kātil zannolunup maktûl-i mezbûr ile zikr olunan ahırda bile sâkin olan sâlifü’z-zikr Satılmış’dan suâl olundukda mezbûr Satılmış meclis-i şer‘-i şerîfde bi-tav‘ ve’r-rızâ ikrâr-ı sahîh-i şer‘-i ve i‘tirâf-ı sarîh-i mer‘î edip maktûl-i mezbûr Ali benim ile çekişip birbirimize şetm-i galîz eder iken kavgamız müştedd olup ben maktûl-i mezbûr Ali’yi sol memesi altından bıçak ile vurup katl eyledim gayrı kimesnenin medhali yoktur maktûl-i mezbûr Ali benim darbımdan helâk oldu dedikde mukırr-ı mezbûr Satılmış’ın kelâm-ı meşrûhu vukū‘u üzre bi’t-taleb ketb olundu. Tahrîren fî 28 Şevvâli’l-mükerrem sene 987.<br><br><br>Şuhûdü’l-hâl: Mustafa Bey b. Hüseyin, Mustafa Bey b. Mikâil, Veli b. Ahmed, Ramazan b. Sefer, İsâ b. Mustafa, Ali b. İskender, Mehmed Bey b. Musa, İsâ b. Mustafa, Ali b. İskender, Mehmed Bey b. Musa, Arslan b. Ferruh, Mahmud b. Abdullah, Bekir b. Murad, Çalabverdi b. Hüdâverdi, Osman b. Ahmed, Musa b. Turhan, Osman b. Süleyman, Hasan b. Turhan ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=49783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>