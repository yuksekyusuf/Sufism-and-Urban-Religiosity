﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 262<br>Hüküm no: 291<br>Orijinal metin no: [57a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mahmud Beşe’nin varislerinin, vefat eden İshak Paşa’nın varisi Halil Bey aleyhindeki alacak iddialarında anlaşma sağlanması</b><br><br>Mahmiye-i İstanbul’da Derviş Ali mahallesi sükkânından iken bundan akdem vefât eden Mehmed Beşe b. Mustafa’nın verâseti zevce-i metrûkesi Zahide bt. Durmuş ile sulbiye sagīre kızı Hadîce ve sulbiye kebîre kızı Havva’ya ve sulbî sagīr oğlu Receb’e münhasıra olduğu şer‘an sâbit oldukdan sonra mezbûretân Zahide ve Havva kendi taraflarından asâleten ve mezbûre Zahide sagīrân-ı mezbûrânın kıbel-i şer‘den mansûbe vasîleri olmağla vesâyeten meclis-i şer‘-i şerîfde mahmiye-i mezbûrede Karagümrük kurbünde Ali Paşa-i atîk mahallesinde sâkin iken bundan akdem vefât eden İshak Paşa b. Mahmud’un sulbî oğlu olup sâbıkā Divriği Beyi olan fahrü’l-ümerâ bâ‘isü hâze’l-kitâb Halil Bey muvâcehesinde her biri ikrâr ve takrîr-i kelâm edip müteveffâ-yı mezbûr Mehmed Beşe’nin müteveffâ-yı mezbûr İshak Paşa zimmetinde yedinden müşterâ ve makbûz beynlerinde ma‘lûm bir katar katır bahâsından yüz altmış riyâlî guruş ve mezbûr Halil Bey zimmetinde dahi beynlerinde ma‘lûm bargir bahâsından yüz yetmiş sekiz buçuk riyâlî guruş hakkı olup ve mezbûr Halil Bey babasının deynine dahi kefîl olup hattâ mezbûr Halil Bey ciheteyn-i mezbûreteynden müteveffâ-yı mezbûr Mehmed Beşe’ye cem‘an üç yüz otuz sekiz buçuk riyâlî guruş deyni olduğunu bin altmış yedi senesinde ikrâr dahi edip temessük verdiğinden sonra mezbûr Mehmed Beşe kable’l-ahz vefât etmekle meblağ-ı mezbûr üç yüz otuz sekiz buçuk riyâlî guruşu asâlet ve kefâletine binâen mezbûr Halil Bey’den taleb etdiğimizde mezbûr Halil Bey meblağ-ı mezbûr üç yüz otuz sekiz buçuk guruş için müteveffâ-yı mezbûr Mehmed Beşe’ye hayâtında otuz guruş ile bir at verip, ol dahi alıp kabz edip meblağ-ı mezbûra müte‘allıka da‘vâdan zimmetimi ibrâ etmiş idi deyü da‘vâ-yı def‘ edip mezbûr Halil Bey’in def‘-i mezbûrunu isbât etmesi mukarrer olup sulh sagīrân-ı mezbûrâna dahi nâfi‘ olmağla muslihûn tavassut edip mezbûre Halil Bey ile beynimizde sekiz bin beşyüz akçe üzerine inşâ-i akd-i sulh etdiklerinde biz dahi sulh-ı mezbûru kabûl ve bedel-i sulh olan meblağ-ı mezbûrun beş yüz akçesini yedinden ahz u kabz edip bâkī sekiz bin akçesini târîh-i kitâbdan otuz gün tamâmına değin tecîl eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Cumâdelûlâ li-sene ihdâ ve semânîn ve elf.<br><br>Şuhûdü’l-hâl: Yusuf Çavuş b. Ali el-mübâşir. Mehmed Ağa b. Ahmed, Hacı Mustafa b. Hasan, Abdurrahman b. Mehmed, İbrahim b. Musa, Abdülbaki b. Mustafa, Mehmed Beşe b. Abdullah, Ali Efendi b. Mehmed, Mehmed Çelebi b. Abdullah kethüdâ-yı muhzırân, Veli b. Mahmud ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=2608"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2610"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>