﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 70<br>Hüküm no: 14<br>Orijinal metin no: [7-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’un, kasap dükkânındaki gedik hissesini Kasap Ahmed Ağa’ya sattığı</b><br><br>Mukābele şüd<br><br>Kasab Vezneciler içinde<br><br>Ma‘rûz<br><br>Hudâvendigâr-ı esbak cennet-mekâ[n] firdevs-âşiyân merhûm ve mağfûrun-leh Sultan Abdülhamid Hân-ı Gāzi -tâbe serâhû- hazretlerinin evkāf-ı şerîfeleri müstegallâtından Yedikule hâricinde vâki‘ gayrı ez selhhâne-i mîrî on aded ganem selhhânelerinden beşinci selhhâneye merbût kasab dükkânlarından Sultan Bâyezid-i Velî Han hazretlerinin câmi‘-i şerîfleri kurbünde Vezneciler içinde vâki‘ ma‘lûmü’l-hudûd bir bâb kasab dükkânı derûnunda mevcûd beyne’l-esnâf gedik ta‘bîr olunur vakıf âlât-ı lâzıme-i ma‘lûmenin sülüs hissesine mutasarrıfe olan Fatıma Hatun bt. el-Hâc Halil b. Hüseyin tarafından husûs-ı âtîde vekîl olduğu zâtını ârifân Hasan Ağa b. Ebûbekir ve Halil Ağa b. Ali nâm kimesneler şehâdetleriyle sâbit olan es-Seyyid İbrahim Ağa b. Osman meclis-i şer‘-i münîrde gedik-i mezbûrun sülüsân hissesine mutasarrıf olan Kasab es-Seyyid Ahmed Ağa b. es-Seyyid Ömer muvâcehesinde Kasablar Kethudâsı el-Hâc İbrahim Ağa ve mazbûtü’l-esâmî kasab ustaları hâzır oldukları hâlde bi’l-vekâle takrîr-i merâm edip müvekkilem mezbûre Fatıma Hatun’un ber-minvâl-i muharrer mutasarrıfe olduğu sülüs hisse-i şâyi‘asını hüsn-i rızâ ve tayyib-i ihtiyârım ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde merkūm es-Seyyid Ahmed Ağa’ya bâ-re’y-i mütevellî bi’l-vekâle ferâğ ve tefvîz ve lâyıkı vechile teslîm eylediğimde ol dahi ber-minvâl-i muharrer tefevvüz ve kabûl ve hisse-i tevzî‘ini tamamen almağa ta‘ahhüd etmekle fîmâ-ba‘d gedik-i mezkûrda olan hisse-i merkūmesinde müvekkilem mezbûrenin aslâ ve kat‘a alâka ve medhali kalmayıp sülüsân hissesini mukaddemâ ve sülüs hissesi dahi hâlâ mecmû‘-ı gedik-i mezkûr merkūm es-Seyyid Ahmed Ağa’nın dâhil-i havza-i tasarrufu ve hakk-ı müfevvazı olmuşdur deyü ba‘de’l-ikrâr ve’t-tasdîk bu sûretde gedik-i mezkûrun sülüs hisse-i mezbûresi müvekkile-i merkūme Fatıma Hatun’un ferâğ ve kasr-ı yedinden merkūm es-Seyyid Ahmed Ağa üzerine defter-i vakf-ı şerîfe kayd ve merkūm es-Seyyid Ahmed Ağa’nın tasarrufu için yedinden olan sülüsân hissenin temessüğü hâmişine tahrîr ve temhîr birle sülüs hisse-i mezkûrenin temessüğü battal keşîdesiyle cânib-i vakf-ı şerîfde hıfz buyurulmak emr-i savâb idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 17 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>