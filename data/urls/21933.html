﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 200<br>Hüküm no: 194<br>Orijinal metin no: [27a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maturya bt. Yamandi’nin oğlu Hürmüz v. Yani’ye nafaka ödemesinin meşru olmadığı</b><br><br>Mahmiye-i İstanbul’da Fenerkapısı’nda sâkine Marutya bt. Yamandi nâm Nasrâniye mahfil-i şer‘de varilci tâifesinden kebîr oğlu işbu hâmilü’r-rakīm Hürmüz v. Yani nâm zimmî muvâcehesinde üzerine da‘vâ ve takrîr-i kelâm edip ben fakīre ve muhtâce olup bir vechile kendimi infâk ve iksâya kudretim olmamağla oğlum merkūm Hürmüz üzerine kıbel-i şer‘den kadr-i kifâye nafaka ve kisve bahâ farz ve takdîr olunması murâdımdır dedikde gıbbe’s-suâl merkūm Hürmüz cevâbından merkūme Marutya’nın zevci olup kendüyü infâk ve iksâ eylediğinden mâ‘adâ kendinin zimem-i nâsda vâfir akçesi olmağla her vechile ihtiyâcdan berî olup gaybe olduğunu iddi‘â edip ve hâl minvâl-i meşrûh üzere olduğunu merkūmenin keyfiyet-i ahvâline vukūfları olan varilciler kethudâsı Tanaş v. Lefter ve Yorgi v. Dino ve Anton v. Yorgi ve Sotri v. Franko ve Nikola v. Marine nâm bî-garaz zimmîler alâ-tarîki’ş-şehâde haber verip ve zimmiyyûn-ı merkūmûnun haberleri üzere müdde‘iyye-i merkūme için oğlu merkūm Hürmüz üzerine nafaka farz ve takdîr olunması meşrû‘ olmayıp mûcebiyle müdde‘iyye-i merkūme oğlu merkūm Hürmüz’e bî-vech mu‘ârazadan men‘ birle mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sânî aşer min-Şevvâli’l-mükerrem sene 1137.<br><br>Şuhûdü’l-hâl: Serbölük İbrahim Çelebi, Serbölük Halil Çelebi, İbrahim b. Mustafa, Mustafa b. Ahmed, Ali b. Ahmed, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21932"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21934"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o455"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>