﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 476<br>Hüküm no: 461<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bektaş Efendi Vakfı’na ait helvacı dükkânı gediğine ortak olan Helvacı Mehmed Usta ile Helvacı Ali Beşe’nin ortaklık hisseleri oranında helvacı gediğini nöbetleşe kullanmalarına karar verildiği</b><br><br>Helvacı dükkânı muhâyâsı<br><br>Ma‘rûz<br><br>Sâhib-i arzuhâl helvacı esnâfından Mehmed Usta b. el-Hâc Mehmed nâm kimesne meclis-i şer‘-i münîrde esnâf-ı merkūmeden derûn-ı arzuhâlde mezkûrü’l-ism es-Seyyid Ali Beşe b. Hüseyin nâm kimesne muvâcehesinde Âsitâne-i aliyye ve Bilâd-ı selâse’de vâki‘ helvacı esnâfının kethudâsı Mehmed Usta ve mütevellîsi İsmail Usta ve ihtiyârlarından Kapan-ı dakīkli Hüseyin Usta ve Mercanlı Memiş Usta ve Dikilitaşlı Ali Usta ve Nişâncılı Hüseyin Usta ve Balatlı Abdullah Usta ve Karamanlı es-Seyyid Ali Usta ve Odunkapılı Alemdâr Ahmed Usta ve Kasımpaşalı Mehmed Usta ve Mustafa Usta ve sâir bi’l-cümle helvacı esnâfı hâzır oldukları hâlde mahrûse-i Galata’da Kemankeş Karamustafapaşa mahallesinde Kareki Hamamı karşısında kâin ashâb-ı hayrâtdan İmâm-ı Sultanî merhûm Bektaş Efendi Vakfı musakkafâtından beher şehr otuz beş akçe icâre-i müeccelelü ma‘lûmü’l-hudûd bir bâb helvacı dükkânının sülüsü benim ve sülüsânı mezbûr es-Seyyid Ali Beşe’nin bi’l-icâreteyn bâ-temessük-i mütevellî iştirâken ve şâyi‘an taht-ı tasarrufumuzda ve derûnunda mevcûde hâmiş-i arzuhâlde mastûr derkenâr nâtık olduğu üzere Başmuhâsebe’de mukayyed ve mu‘teber gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla altmış üç sehmi bâ-hüccet-i şer‘iye şirâen benim ve elli yedi sehmi merkūm es-Seyyid Ali Beşe’nin kezâlik yedimizde iştirâken ve şâyi‘an mülk ve hakkımız olup lâkin dükkân-ı mezkûrda merkūm es-Seyyid Ali Beşe müstakıllen sâkin ve derûnunda mevcûde gedik âlât-ı lâzıme-i ma‘lûmesini zabt ü tasarruf etmekle ba‘de’l-yevm dükkân-ı mezkûrun kirâ-yı kadîmi esnâf-ı hâzırûn-ı mezbûrûnun şurût-ı nizâmları üzere mâh be-mâh ba‘de’l-edâ ancak mu‘teber olan derûnunda mevcûde gedik âlât-ı lâzıme-i ma‘lûmeyi muhâyât tarîkıyla işbu târih-i i‘lâm şehri Recebi’l-ferd’i gurresinden evvelâ on bir ay on iki gün merkūm es-Seyyid Ali Beşe ve ba‘dehû bir sene on sekiz gün ben zabt ü tasarruf etmek üzere mezbûr es-Seyyid Ali Beşe’ye tenbîh olunmak matlûbumdur dedikde ol dahi husûs-ı mezkûru tasdîk ve vech-i meşrûh üzere muhâyât tarîkıyla zabt u tasarrufa râzı olup bu vechile kat‘-ı nizâ‘ eyledikleri İstanbul Mahkemesi’nden huzûr.<br><br>Fî-gurreti Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31868"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31870"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b476"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>