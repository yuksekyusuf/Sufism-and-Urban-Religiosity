﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 305<br>Hüküm no: 278<br>Orijinal metin no: [37a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadıoğlu Seyyid Ali Beşe ve ortağı Hasan Beşe’nin kiracıları Yahşioğlu Simon’un oğlu Yorgi kirasını düzenli ödediği takdirde dükkândan çıkarmamaları</b><br><br>Davudpaşa İskelesi’nde Keresteci<br><br>Ma‘rûz<br><br>Sâhibey-i arzuhâl Kādıoğlu es-Seyyid Ali Beşe b. İbrahim ve müştereki Hasan Beşe b. Mehmed nâm kimesneler Çarşamba günü arz odasında huzûr-ı hazret-i kāimmakām-ı âlî-makāmîde ma‘kūd meclis-i şer‘-i münîrde bundan akdem hâlik olan Yahşioğlu Simyon v. Yoseb nâm zimmînin sulbî kebîr oğlu ve hasran vârisi derûn-ı arzuhâlde mersûmü’l-ism keresteci esnâfından Yorgi zimmî muvâcehesinde esnâf-ı merkūme kethudâsı Mehmed Ağa ve Yiğitbaşısı es-Seyyid Mehmed ve yazıcıları Molla Mustafa ve esnâfından es-Seyyid Ali ve Ahmed ve Mustafa ve Osman ve sâirleri hâzır oldukları hâlde İstanbul’da Davudpaşa İskelesi kurbünde Kasabilyas mahallesinde vâki‘ bir bâb keresteci dükkânı bizim bâ-temessük-i mütevellî bi’l-icâreteyn iştirâken ve şâyi‘an taht-ı tasarrufumuzda olup mersûm Yorgi zimmî dükkân-ı mezkûrda müşâhereten müstecirimiz olmağla târih-i i‘lâm-ı şehrî gāyetinde dükkân-ı mezkûru tahliye ve bize teslîme [37b] mersûm Yorgi zimmîye tenbîh olunmak matlûbumuzdur deyü da‘vâ etdiklerinde ol dahi cevâbında dükkân-ı mezkûrda müşâhereten müstecir olup lâkin derûnunda mevcûde gedik ta‘bîr olunur mu‘teber ve mukayyed âlât-ı lâzıme işbu yedimde olup bin iki yüz üç senesi Recebi’nin yirminci günü târihiyle müverrah bir kıt‘a hüccet-i şer‘iye mantûkunca babam hâlik-i mesfûrun sağlığında ile’l-helâk yedinde müstakıllen mülk ve hakkı olup ba‘de helâkihî gedik âlât-ı lâzımesi hasran bana mevrûs olup ve esnâf-ı hâzırûn-ı merkūmûnun yedlerinde olan bâlâsı tuğrâ-yı garrâ-yı cihân-dârî ile müveşşah bir kıt‘a emr-i âlî nâtık olduğu üzere keresteci dükkânı gedikleri ma‘dûd olup mârrü’z-zikr Davudpaşa İskelesi’nde sekiz aded keresteci dükkânı gediği emr-i mezkûrda muharrer ve esnâf-ı hâzırûn-ı mezbûrûnun şurût-ı nizâmlarında mukayyed ve ber-mûceb-i şurût-ı nizâm mülk sâhibleri kirâ-yı kadîmelerini bilâ-ta‘allül alıp ihrâcımıza tasaddî etmemek nizâm-ı mer‘iyemizden olmağla husûs-ı mezkûr esnâf-ı hâzırûn-ı merkūmûndan istintâk olunup şurût-ı nizâm-ı mezkûr üzere müdde‘iyân-ı mezbûrân kirâ-yı kadîmelerini alıp ihrâcıma tasaddî etmemeleri murâdımdır deyüp husûs-ı mezkûr istikşâf-ı hâl için esnâf-ı hâzırûn-ı merkūmûndan istihbâr olundukda onlar dahi zimmî-yi mersûmu tasdîk ve emr-i mezkûru ibrâz ve müdde‘iyân-ı mezbûrân muvâcehelerinde feth ü kırâet olundukda zikr olunan Davudpaşa İskelesi’nde sekiz aded keresteci dükkânı gediği mastûr ve mukayyed olduğunu müdde‘iyân-ı mezbûrâna tefhîm olundukda onlar dahi mücâb ve mülzem olup ol-vechile mersûm Yorgi zimmî kirâ-yı kadîmini mâh be-mâh mutasarrıfları müdde‘iyân-ı mezbûrâna bilâ-ta‘allül edâ ve teslîm eyledikçe zimmî-yi mersûmun ihrâcına tasaddî etmemek üzere tenbîh olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 27 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31685"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31687"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>