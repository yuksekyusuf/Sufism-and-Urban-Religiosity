﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 259<br>Hüküm no: 235<br>Orijinal metin no: [46a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tevkii Cafer Çelebi Mescidi vakfının kiradaki hamam ve dükkânları ile ilgili davanın Simav kasabasında görülmesi gerektiği</b><br><br>Vakfiye Simav kasabasında<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlişâna imtisâlen meâl-i istid‘â ve kuyûda nazar olundukta mahmiye-i İstanbul’da Sultan Selim kurbünde vâki‘ Tevki‘î Cafer Çelebi Mescidi Vakfı müstegallâtından vilâyet-i Anadolu’da Simav kazâsı pazarında kâin dekâkîn-i müte‘addide ve hamamın bâ-temessük-ı mütevellî bi’l-icâreteyn mutasarrıfları olan kimesneler senevî icâre-i müeccelelerini cânib-i vakfa edâ edüp lâkin dekâkîn-i mezkûre ve hamamın bi’l-icâreteyn mutasarrıflarından bilâ-veled fevt olanların tasarruflarında olan müsakkafât cânib-i vakfa âid ve mahlûl oldukda taraf-ı vakıfdan mu‘accele-i misliye ve müeccele-i kadîmesiyle âhara îcâr olunmak iktizâ eder iken sâir emlâk misillü verese-i sâireleri zabt-ı da‘vâsıyla âhara icâra mümâna‘at-birle vakf-ı merkūma gadr sevdâsında olmalarıyla sıyâneten li’l-vakf müsakkafât-ı mezkûre mutasarrıflardan bilâ-veled fevt olanların mahlûlleri vukū‘unda mülk misillü sâir verese müdâhale [46b] etmeyüp taraf-ı vakıfdan mu‘accele ve müeccele ile icâra mümâna‘at edenlerin men‘i bâbında kazâ-i mezbûr hâkimine hitâben bâ-fermân-ı âlîşân sudûrunu vakf-ı merkūm mütevellîsi sâhib-i arzuhâl es-Seyyid Abbas b. Salih’in istid‘â eylediği meâl-i arzuhâlinden ve vakf-ı merkūmun mütevellîsi bâ-öşr-i mahsûl mezbûr es-Seyyid Abbas’ın bâ-berât-ı âlîşân üzerinde ve zîrde pazar ma‘a dekâkîn der-kazâ-i Simav pazarı ve hamam der-kurb-ı kazâ-i Simav pazarı hâsılâtı vakf-ı merkūm müstegallâtından olup ber-mûceb-i defter-i hakani vakf-ı mezbûr tarafından zabtı içün iki yüz otuz üç senesi hılâlinde defter emini arzıyla emr-i âlî sâdır olmuş idüğü derkenârlar mefhûmlarından müstebân olup bu takrîrce zikr olunan dekâkîn ve hamam mahallinde kadîmden vakf-ı merkūmun icâreteyn ile îcâr olunur müstegallâtından olup ol vechile bilâ-veled fevt olanların mahlûllerini verese-i sâireleri mülk misillü zabt eyledikleri mahallinde vâzı‘u’l-yed olanlar muvâcehelerinde vech-i şer‘î üzere lede’l-murâfa‘a zâhir ve mütehakkık olduğu sûretde işbu arzuhâle merbût olan fetvâ-yı şerîfe mûcebince mülk misillü dekâkîn-i mezkûreye ve hamam-ı mezkûra ve mütevellî-i merkūmun taraf-ı vakıfdan bi’l-icâreteyn icârına müdâhale ve mümâna‘at edenler mahallinde ma‘rifet-i şer‘le men‘ ve def‘ olunmak bâbında kazâ-i merkūm hâkimine hitâben fermân-ı âlîşân sudûru muvâfık-ı şer‘-i şerîf ve muktezâ-yı maslahat idüğü imtisâlen li’l-emri’l-âlî İstanbul Mahkemesi’nden huzûr-ı âlîlerine i‘lâm olundu.<br><br>Fî 23 Ca sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>