﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 105<br>Hüküm no: 58<br>Orijinal metin no: [8a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İsmail b. Mehmed’in vâkıf evladından olduğunu ispat edemediğinden vakıf tevliyetinin Şeyh Sülayman’da kaldığı</b><br><br>Tevliyet da‘vâsıyla mu‘ârazadan ba‘de’l-men üzerinde ibkā<br><br>Ma‘rûz<br><br>Anadolu’da Tire kazâsı ahâlîsinden derûn-ı arzuhâlde mezkûrü’l-ism es-Seyyid İsmail b. Mehmed meclis-i şer‘-i münîrde kazâ-i mezbûre muzâfe Güllüce karyesinde vâki‘ Umur Bey ve İsa Bey an evlâd-ı Tâmi Seydî Vakfı’nın tevliyet ve meşîhatine ber-vech-i meşrûta bâ-berât mutasarrıf olan sâhib-i arzuhâl eş-Şeyh Süleyman Efendi b. Ebûbekir mahzarında tevliyet ve meşîhat-i mezkûre vâkıfın evlâd-ı evlâd-ı evlâdına meşrûta olup ve babam Mehmed kazâ-i mezbûrda kâin Elvan Seydî vakfının tevliyetini üzerine tevcîh ve berât ettirdiğine binâen zikr olunan Umur Bey ve İsa Bey tevliyetlerini dahi bilâ-berât zabt etmişdi el-hâletü hâzihi tevliyet-i mezkûre evlâda meşrûta ve ben evlâd-ı vâkıfdan olduğuma binâen tevliyet-i mezkûre merkūmun ref‘inden ber-vech-i meşrûta bana tevcîh olunması matlûbumdur deyü da‘vâ ettikde ol dahi cevâbında tevliyet ve meşîhat-i mezkûre evlâda meşrûta olup ve ben evlâd-ı vâkıfdan olmamla tevliyet ve meşîhat-i mezkûreyi üzerime tevcîh ve berât ettirmişdim deyip müdde‘î-i mezbûr es-Seyyid İsmail’in evlâddan olduğunu inkâr etmekle müdde‘î-i mezbûr vâkıfân-ı mûmâ-ileyhimâ ile kendi beyninde olan vasâiti zikr u beyâna bir vechile kādir ve yedinde ihticâca sâlih vakfiye ve sened-i âharı olmamağla bu vechile olan da‘vâsı mesmû‘a olmamağla kelâmına iltifât olunmayıp bî-vech mu‘ârazadan ba‘de’l-men‘ tevliyet ve meşîhat-i mezkûre mezbûr eş-Şeyh Süleyman’ın kemâkân üzerinde ibkā buyrulup ve kalemine dahi şerh verilmek iktizâ eylediği İslâmbol Mahkemesi’nden huzûr-ı âlîlerine i‘lâm olundu.<br><br>Fi’l-yevmi’l-hâmis min-Şevvâli’l-mükerrem li-sene sitte aşara ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=30811"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30813"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>