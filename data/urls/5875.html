﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 145<br>Hüküm no: 121<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş b. Mehmed’in cariyesini azat ettiği</b><br><br>Rıkk-ı sâbıkını mu‘terif olmağla ber-vech-i âtî da‘vâya kıbel-i şer‘den me’zûne olan orta boylu çatık kaşlı kara gözlü Acemiyetü’l-asl işbu sahibetü’l-kitâb Hadîce bt. Abdullah meclis-i şer‘-i şerîf-i enverde kendiye rık olmak üzere vâzı‘u’l-yed olan Molla Ahmed b. Ebûbekir nâm kimesne mahzarında üzerine da‘vâ ve takrîr-i kelâm edip işbu hazır bi’l-meclis Derviş b. Mehmed nâm kimesne târih-i kitâbdan beş gün mukaddem yedinde mülk ve hakkı olduğum hâlde beni mâlından tahrîr ve i‘tâk edip ben sâir harâyir-i asliyât gibi hürre olmuş iken mezbûr Molla Ahmed bana bi-gayr-ı hakkın rık olmak üzere vaz‘-ı yed etmeğin mezbûr Molla Ahmed’e suâl olunup benden kasr-ı yedine tenbîh ve sebîlim tahliye olunmak matlûbumdur dedikde gıbbe’s-suâl mezbûr Molla Ahmed cevâbında mevsûfe-i mezbûreyi rık olmak üzere mezbûr Derviş yüz doksan guruş semen-i medfû‘ ve makbûza beş gün mukaddem bey‘ ve temlîk ben dahi ber-vech-i muharrer iştirâ ve temellük etmişidim deyü rık olmak üzere vaz‘-ı yedini ikrâr mâ‘adâyı inkâr edicek mevsûfe-i mezbûreden ber-vech-i meşrûh müdde‘âsına beyyine taleb olundukda udûl-i ahrâr-ı ricâl-i Müslimînden olup mahmiye-i İstanbul’da Tahtelkal‘a kurbünde vâki‘ Kādıhanı demekle ma‘rûf hânda müsâfiren sâkin el-Hâc Ali b. Ali ve Mehmed b. Hasan nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mevsûfe-i mezbûreyi târih-i kitâbdan beş gün mukaddem mezbûr Derviş b. Mehmed yedinde mülk ve hakkı olduğu hâlde bizim huzûrumuzda mâlından tahrîr ve i‘tâk eyledi. Târih-i mezkûrdan beri mevsûfe-i mezbûre Hadîce sâir harâyir-i asliyât gibi hürre olmuşdur. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye ettikde gıbbe’t-ta‘dîl ve’t-tezkiye şehâdetleri makbûle olmağın mûcebince mevsûfe-i mezbûrenin ıtkına ba‘de’l-hükm mezbûr Molla Ahmed’in kasr-ı yedine tenbîh ve sebîli tahliye olunup mâ-vaka‘a bi’t-taleb ketb olundu.<br><br>Fî 12 min-Zilka‘deti’ş-şerîfe li-sene 1143.<br><br>Şuhûdü’l-hâl: Mehmed Çelebi b. Abdullah tahtabaşı, Küçük Hüseyin b. el-Hâc Mehmed, Kādızâde İbrahim du‘âcı, Ahmed Çelebi b. Şa‘ban, İbrahim b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=5874"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5876"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>