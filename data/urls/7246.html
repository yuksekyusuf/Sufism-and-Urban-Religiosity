﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 220<br>Hüküm no: 206<br>Orijinal metin no: [28b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İsmail’in yaptıracağı evini komşusu Ayşe bt. Hacı Mehmed’in evine zarar vermeyecek yükseklikte yapması</b><br><br>Keşf bâ-mühr-i hazret-i efendi<br><br>Ma‘rûz<br><br>Fermân-ı âlîlerine imtisâlen husûs-ı âti’l-beyâna savb-ı şer‘den bi’l-iltimâs ta‘yîn olunan keşif nâibimiz Ruhi Mustafa Efendi dâ‘îleri mi‘mârân-ı hâssadan Üstâd Halil ve Abdullah halîfe ile sahibe-i arzuhâl Âişe nâm sagīrenin babası müteveffâ el-Hâc Mehmed’den irsle kendiye müntakil menzile varıp cerîdede mastûrü’l-esâmî Müslimîn huzûrunda akd eylediği meclis-i şer‘de sagīre-i mezbûrenin vasîyy-i muhtârı Süleyman b. Abdullah câr-ı mülâsıkı ve hasmı derûnda mezkûrü’l-ism el-Hâc İsmail muvâcehesinde hâlâ tasarrufunda ve mahâll-i nizâ‘ olan menzilini tecdîd[e] mübâşeret ve âdeten müsâ‘ade buyurula gelen mikdârdan ziyâde irtifâ‘ ile binâ ve menzil-i mevrûs-ı mezbûrun eşrâf ve havâsını kat‘ ve tekşîf ile sagīre-i mezbûreye gadr murâd eder deyü ba‘de’d-da‘vâ ve’l-inkâr münâza‘un-fîh olan menzil-i mezbûra nazar ve mi‘mârân-ı mezbûrân mesâha ve ihbârları ile el-yevm mevcûd olan binâsı irtifâ‘an on zirâ‘ idiği mu‘âyene olunmağın ber-muktezâ-yı kānûn üzerine ancak iki zirâ‘ dahi zam edip mecmû‘-ı ebniyesi mugāyir-i emr-i âlî on iki zirâ‘ irtifâ‘ından ziyâdeye tecâvüz etmemek için mübâşir ma‘rifeti ile mezbûr el-Hâc İsmail’e tenbîh eylediğini mevlânâ-yı mûmâ-ileyh mahâllinde ketb ü tahrîr ve ma‘an ba‘s olunan ümenâ-yı şer‘le gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu bâkī fermân men-lehu’l-emrindir.<br><br>Fî 9 min-Cumâdelâhire sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7245"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7247"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>