﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 486<br>Hüküm no: 741<br>Orijinal metin no: [94a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İstanbul Ermeni Patriği’nin ve ehl-i örfün kanunsuz fazla vergi taleplerinin önlenmesi</b><br><br>Keşişlere müte‘allikdir. Akzâ kuzâti’l-Müslimîn evlâ vülâti’l-muvahhidîn madenü’l-fazl ve’l-yakīn hüccetü’l-hakk ale’l-halk ecma‘în vâris-i ulûmi’l-enbiyâ ve’l-mürselîn el-muhtas bi mezîdi inâyeti’l-meliki’l-mu‘în Mevlânâ İstanbul kadısı -dâmet fezâ’iluhu- tevkī‘-i refî‘-i hümâyûn vâsıl olıcak ma‘lûm ola ki, kazâ-i mezbûr sâkinlerinden Abraham ve Haçador ve Tomar ve Bedros ve Gazar ve Andriyas ve diğer Haçador nâm papazlar Dersa‘âdet’ime arzuhâl sunup, bizler ra‘iyyet keşişlerinden olup kâr ü kisbde olmayıp, fukarâdan olup hâlâ patriğimiz olan ve sâir ehl-i örf tâ’ifesin hilâf-ı kānûn ve mugāyir-i berât-ı hümâyûn hamursuz nâmına ve çarhî nice bid‘at peydâ edip, küllî akçemiz alıp zulm ü te‘addîden hâlî değildir, hayfdır, men‘ olunup hilâf-ı kānûn ziyâde bir akçe alınmamak bâbında emr-i şerîf recâ ederiz deyû bildirmeğin, kānûn üzre olagelenden ziyâde alınmaya deyû emr edip buyurdum ki, hükm-i şerîfim vardıkda husûs-ı mezbûra mukayyed olup göresin. Fi’l-vâki‘ mezbûrûn papazlar lâzım gelen rüsûmların kānûn üzre ve fermân-ı âlîşânım muktezâsınca edâ eylemeğe râzılar iken me’mûr olanlar kanâ‘at eylemeyip, hilâf-ı kānûn ve mugāyir-i berât-ı hümâyûn ziyâde akçelerin alıp zulm ü te‘addî eyledikleri vâki‘ ise men‘ u def‘ edip, mezbûrları hilâf-ı kānûn ve olagelmişe mugāyir kimesneye fukarâyı rencîde vü remîde ettirmeyesin, husûs-ı mezbûr için tekrâr şikâyete gelmeli eylemeyesiz, şöyle bilesiz alâmet-i şerîfe i‘timâd kılasız. Tahrîren fi’l-yevmi’s-sâdis aşer min şehri Rebî‘ilâhir li sene seb‘a ve ışrîn ve elf. Be makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=24845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b486"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>