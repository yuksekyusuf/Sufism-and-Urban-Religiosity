﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 87<br>Hüküm no: 21<br>Orijinal metin no: [2b-8]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasımpaşa’da Sururî Efendi Vakfı’na ait arsaya Nalıncı Hacı Hasan Vakfı mütevellîsinin müdahalesinin men‘i</b><br><br>Nezâret-i dâ‘îlerinde olan evkāfdan Galata’ya muzâfe kasaba-i Kasımpaşa’da vâki‘ merhûm Sururî Efendi Vakfı’nın ve vakf-ı mezkûra mülhak Nâilî Hanım Vakfı’nın mütevellîsi sâhib-i arzuhâl Hüseyin Ağa b. Mehmed dâ‘îlerinde olan evkāfdan kasaba-i mezbûrede kâin merhûm Na‘lıncı el-Hâc Hasan Vakfı’nın mütevellîsi derûn-ı arzuhâlde mezkûrü’l-ism Mustafa Efendi b. Mehmed İncekaş Çeşmesi ittisâlinde vâki‘ bir tarafdan çeşme-i merkūme hazînesi ve bir tarafdan Fâtıma Hatun menzili ve bir tarafdan mârru’z--zikr Na‘lıncı el-Hâc Hasan Vakfı’ndan ve taraf-ı râbi‘i ba‘zan İpçi Abdullah bahçesi ve ba‘zan tarîk-i âm ile mahdûd beher şehr altı akçe icâre-i müeccele ve mu‘accele-i ma‘lûmeli münhedim bir bâb menzil arsası vakfı müstegallâtından iken mezbûr Mustafa Efendi arsa-yı mahdûde-i mezkûreyi bu esnâda mütevellîsi olduğu mârrü’l-beyân Na‘lıncı el-Hâc Hasan Vakfı’ndan deyü fuzûlî [semen-i] ma‘lûme ile gāibe ani’l-meclis Emine bt. Hüseyin nâm hatuna îcâr irâdesinde olduğu mesmû‘um oldukda işbu bir kıt‘a i‘lâm-ı şer‘î mantûkunca ben de Galata Kādısı fazîletlü Hâfız Mehmed Emin Efendi huzûrunda mezbûr Mustafa Efendi’den da‘vâ ve müdde‘âmı şuhûd-ı udûlle muvâcehesinde vech-i şer‘î üzere isbât etmemle mûcebince mezbûr Mustafa Efendi’nin arsa-yı mezkûreden kasr-ı yedine kıbel-i şer‘den tenbîh olunmuş iken bu esnâda mezbûr Mustafa Efendi kemâ-fi’s-sâbık müdâhale ve mümâna‘at etmekle müdâhalesi men‘ olunmak matlûbumdur deyü mefhûmu min-külli’l-vücûh takrîr-i meşrûhuna mutâbık bir kıt‘a i‘lâm-ı mezkûr ibrâzıyla da‘vâ eyledikde ol dahi cevâbında ber-vech-i tafsîl bi-tamâmihî tâyi‘an ve kat‘iyyen ikrâr u i‘tirâf etmeğin mûcebince arsa-yı merkūmeden kasr-ı yedine tenbîh-birle mârrü’l-beyân.</p>          <br><a title="Önceki sayfa" style="text-decoration:none" href="./ayrmetin.php?idno=22216"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22218"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>