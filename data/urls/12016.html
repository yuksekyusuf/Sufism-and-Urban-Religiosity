﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 144<br>Hüküm no: 98<br>Orijinal metin no: [65-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meyhaneci Panayot v. Kosta’nın ölümüyle küçük çocuklarına intikal eden bağ hisselerinin satışına izin verilmesi</b><br><br>Nazmi, izin: 1 kıt‘a<br><br>Numara: 89, 28,5 guruş<br><br>Mahrûse-i Galata’ya muzâfe İstinye nâhiyesine tâbi‘ Boyacıköyü nâm mahâlde sâkin iken bundan akdem fevt olan Devlet-i Aliyye teba‘asının Rum milletinden Meyhâneci Panayot v. Kosta’nın sulbî sagīr oğulları Todori ve Panko ve Kosta ve Sinalo Kosi ve Nikoli’nin anaları ve tesviye-i emrlerine bâ-hüccet-i şer‘iye vasîyy-i mansûbeleri teba‘a ve millet-i merkūme nisvânından Hırikıle’nin babası ve tarafından husûs-ı âtîde vekîl olduğu şahs-ı merkūmeyi ârifân Tosun Ağa b. Mehmed ve Yusuf Ağa b. Bekir nâm kimesneler haberleriyle zâhir olan işbu bâ‘isü’r-rakīm teba‘a ve millet-i merkūmeden Panko v. Yani m. bi’l-vekâle takrîr-i kelâm edüp cennet-mekân Sultan Bâyezid Hân-ı Velî -tâbe serâhû- Hazretlerinin Evkāf-ı şerîfeleri müsakkafâtından karye-i mezbûrede Maslak caddesinde kâin üç numara ile murakkam ma‘lûmü’l-hudûd şehriye on akçe icâre-i müeccelelü bir kıt‘a bağ müteveffâ-yı merkūmun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sıgār-ı merkūmûn ile sulbiye kebîre kızları Avantiye ve Malino ve Foline’ye hasbe’l-âde ismânen intikāl edüp lâkin bağ-ı mezkûrun kürûm ve eşcârı telef ve zâyi‘ olacağı zâhir ve bedîdâr olup ol-vechile bekāsı sıgār-ı merkūmûnun haklarında muzır ve gayr-ı müfîd olduğundan mâ‘adâ sıgār-ı merkūmûnun nafaka ve kisveye dahi eşedd-i ihtiyâçları olmağla sıgār-ı merkūmûnun bağ-ı mezkûrda olan hisse-i şâyi‘alarını kibâr-ı merkūmûnun hisseleriyle ma‘an bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sıgār-ı merkūmûn haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Beşinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sıgār-ı merkūmûnun bağ-ı mezkûrda olan beş sümün hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan [66] lira-yı Osmânî yüz guruş hesâbıyla bin sekiz yüz yetmiş beş guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 25 Muharrem sene [1]301<br><br>Şühûdü’l-hâl: Yusuf Ağa b. Bekir, Tosun Ağa b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12015"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12017"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>