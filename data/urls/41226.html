﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 115<br>Hüküm no: 76<br>Orijinal metin no: [19b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Mustafa’nın zaptettiği Süleyman b. Hüseyin adlı tüccara ait köle ve ticaret mallarını iade etmesi</b><br><br>Vilâyet-i Rumeli’nde medîne-i Siroz tüccârlarından el-Hâc Süleyman b. Hüseyin nâm kimesne meclis-i şer‘-i şerîf-i lâzımü’t-teşrîfde zikirleri âtî gulâm ile çukaya vâzı‘u’l-yed olup bi’l-fi‘il Vilâyet-i Anadolu’da vâki‘ kasaba-i Bergama voyvodası olan fahrü’l-akrân Ahmed Ağa b. Mustafa nâm kimesne mahzarında üzerine da‘vâ ve takrîr-i kelâm edip bundan akdem abd-i me’zûnum olan işbu hazır bi’l-meclis İvaz b. Abdullah’a medîne-i İzmir’den varıp çuka iştirâ edip [20a] medîne-i Siroz’a getirmek için mâlımdan iki bin iki yüz esedî guruş ve kezâlik işbu hazır bi’l-meclis el-Hâc Hüseyin b. Mehmed dahi mâlından bin altı yüz esedî guruş ve kezâlik hazır bi’l-meclis Dimitri v. Esteryan dahi mâlından iki bin beş yüz esedî guruş def‘ ü teslîm abd-i mezbûr İvaz dahi ahz ü kabz edip diğer Dimitri nâm zimmîyi varıp gelince değin abd-i mezbûra hizmet etmek için bin altı yüz akçeye istîcâr edip medîne-i İzmir’e gönderdiğimizden sonra abd-i mezbûr İvaz dahi yedinde olan cümle meblağa emrimiz üzre [derkenâr: musanna‘ kırmızı ve musanna‘ elvan-ı mütenevvi‘a yetmiş bir pastav çuka ile iki pastav yeşil Londirine sahh, mühür: Abdühû Mehmed] çuka iştirâ edip getirirken esnâ-i tarîkda Güzelcehisar-ı Menemen kurbünde üzerine harâmî inip müste’cir-i mezbûr Dimitri’yi katl ve ba‘zı mertebe çukadan nehb ü gāret eyleyip bâkī yirmi dokuz denk çuka ile mezbûr İvaz zikrolunan kasaba-i Bergama hânına geldikde voyvoda-i mezbûr Ahmed Ağa’nın vekîli olan Osman nâm kimesne abd-i mezbûrun yedinden bi-gayr-ı vechin şer‘î ahz ü kabz edip hâlâ mahmiye-i İstanbul’a getirmişlerdir suâl olunup ihkāk-ı hak olunmak matlûbumdur dedikde gıbbe’s-suâl mezbûr Ahmed Ağa cevâbında abd-i mezbûr ile zikrolunan yirmi dokuz denk çukaya vaz‘-ı yedini ikrâr lâkin abd-i mezbûr müdde‘î-i mezbûrun abd-i me’zûnu olup ber-vech-i muharrer zikrolunan çuka müdde‘î-i mezbûr ile mezbûr el-Hâc Hüseyin’in ve mezbûr Dimitri’nin mâlları ile iştirâ olunup mülkleri olduğunu inkâr edicek müdde‘î-i mezbûr el-Hâc Süleyman’dan müdde‘âsını mübeyyine beyyine taleb olundukda udûl-i Müslimînden olup zikrolunan medîne-i Siroz ahâlîsinden Ebûbekir b. Mustafa ve Derviş b. Osman nâm kimesne[ler] meclis-i şer‘a hâzırân olup istişhâd olunduklarında fi’l-hakīka işbu abd-i mezbûr İvaz müdde‘î-i mezbûr el-Hâc Süleyman’ın abd-i me’zûnu olup ber-vech-i muharrer bundan akdem zikrolunan medîne-i Siroz’da müdde‘î-i mezbûr el-Hâc Süleyman İzmir’den çuka iştirâ etmek için mezbûr İvaz’ın yedine mâlından iki bin iki yüz esedî guruş ve mezbûr el-Hâc Hüseyin dahi mâlından bin altı yüz guruş ve mezbûr Dimitri dahi mâlından iki bin beş yüz esedî guruş bizim huzûrumuzda def‘ ü teslîm mezbûr İvaz dahi ber-vech-i muharrer tesellüm ve kabz edip medîne-i İzmir’e varıp yedinde olan cümle akçe ile çuka iştirâ edip getirirken zikrolunan Bergama hânında voyvoda vekîli olan Osman bi-gayr-ı vechin şer‘î ahz ü kabz etmişidi abd-i mezbûr müdde‘î-i mezbûr el-Hâc Süleyman’ın abd-i me’zûnu olup sâlifü’z-zikr yirmi dokuz denk çuka işbu müdde‘î-i mezbûr el-Hâc Süleyman ile mezbûr el-Hâc Hüseyin’in ve mezbûr Dimitri’nin mülkleridir biz bu husûsa bu vech üzre şâhidleriz şehâdet dahi ederiz deyü her biri edâ-yı şehâdet-i şer‘iye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Zilhicceti’ş-şerîfe li-sene tis‘în ve elf.<br><br>Şuhûdü’l-hâl: Mehmed Bey b. Ahmed, Mehmed Çelebi b. Haydar, Ahmed Çelebi b. Piyale, Hüseyin Çelebi b. Ebûbekir.</p>          <br><a title="Önceki sayfa" style="text-decoration:none" href="./ayrmetin.php?idno=41225"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41227"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>