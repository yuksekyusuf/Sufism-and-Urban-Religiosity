﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 124<br>Hüküm no: 91<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Mehmed’in boşandığı kocası es-Seyyid İbrahim b. Bedreddin’den alacaklarını taksitlendirdiği</b><br><br>Mahrûse-i Galata’da Alacamescid mahallesinde sâkine Saliha bt. Mehmed nâm hâtun zâtı ba‘de’t-ta‘rîfi’ş-şer‘î mahfil-i şer‘de zevc-i mutallıkı işbu râfi‘u’l-vesîka es-Seyyid İbrahim b. Bedreddin nâm kimesne mahzarında ikrâr ve takrîr-i kelâm edip mezbûr es-Seyyid İbrahim zevcim olmağla târih-i kitâb günü beni bâyinen tatlîk eyledikden sonra zimmetinde mutakarrır ve ma‘kūdün-aleyh olan bin iki yüz akçe mehr-i mü’eccel ile nafaka-i iddet ve me’ûnet-i süknâm için bi’t-terâzî ta‘yîn olunan üç yüz akçe ki cem‘an bin beş yüz akçe hakkımı bana def‘aten edâya iktidârı olmayıp vech-i âtî üzere taksîte tâlib ve ragıb olmağın ben dahi mezbûr es-Seyyid İbrahim’i her otuz günde bana yüzer akçe vermek üzere meblağ-ı mezbûr bin beş yüz akçe hakkımı târih-i kitâbdan on beş ay tamâmına değin te’cîl ve taksît eylediğimde ol dahi ber-vech-i muharrer taksît-i merkūmu kabûl ve meblağ-ı mukassat-ı mezbûru edâya ta‘ahhüd eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ ve’l-ışrîn min-Recebi’l-ferd li-sene 1137.<br><br>Şuhûdü’l-hâl: İbrahim Ağa b. el-Hâc Bekir, el-Hâc Mehmed b. Ali el-imâm, İbrahim b. el-Hâc Ahmed, İbrahim b. Ömer, Ali b. Ca‘fer Subaşı, es-Seyyid Mehmed b. Mustafa, Mustafa b. Receb. </p>          <br><a title="Önceki sayfa" style="text-decoration:none" href="./ayrmetin.php?idno=21829"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21831"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>