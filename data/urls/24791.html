﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 448<br>Hüküm no: 686<br>Orijinal metin no: [81b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Meryem bt. Abdullah ile Mehmed b. Mustafa’nın câriye davasında anlaşma sağladığı</b><br><br>Mahmiye-i İstanbul’da Sinan Paşa mahallesi sâkinlerinden Meryem bt. Abdullah nâm hâtun meclis-i şer‘-i şerîfde, hâmil-i hâze’l-kitâb Mehmed b. Mustafa nâm kimesne muvâcehesinde ikrâr ve takrîr-i kelâm edip, bundan akdem mezbûr Mehmed Eflakiyyetü’l-asl on beş bin akçe kıymetli Canfeda bt. Abdullah nâm câriye-i memlûkemi ayardup idlâl edip, kendi evinde birkaç gün haps ve gasb ettikden sonra nâ-bedîd ve ihlâk edip, câriye-i merkūmeyi mesfûr Mehmed’den taleb ettiğimde inkâr ile cevâb vermekle, mâbeynimiz[de] muhâsamât-ı adîde ve münâza‘ât-ı şedîde vâkı‘a olmuşdu. El-hâletü hâzihî müslihûn tavassutu [ile] câriye-i merkūme da‘vâsın inkârdan üç bini hâlen ve yedi bini müeccelen edâ olunmak üzre cem‘an on bin fıddî ve râyic fi’l-vakt akçe üzerine sulh teklîf ettiklerinde, ben dahi vech-i meşrûh üzre inşâ’-i sulh edip, üç bin akçesin meclis-i sulh-ı mezbûrde bi’t-tamâm mezbûr Mehmed yedinden ahz u kabz edip, yedi bin akçesine târih-i kitâbdan altmış gün tamamına te’cîl edip, mezbûr Mehmed dahi sulh-ı mezbûru kabûlden sonra zikr olunan câriyeye müte‘allik olan âmme-i da‘âvâdan mezbûr Mehmed’in zimmetin ibrâ-i âmm-ı hâtimü’n-nizâ‘ ile ibrâ etdim. Ba‘de’l-yevm asâleten ve vekâleten husûs-ı mezbûre müte‘allik da‘vâ sâdıre olursa, lede’l-hükkâmi’l-kirâm mesmû‘a olmaya dedikde, mukırra-i mezbûre Meryem’i ikrâr-ı meşrûhunda merkūm Mehmed bi’l-muvâcehe tasdîk ve bi’l-müşâfehe kabûl ve tahkīk edicek, mâ hüve’l-vâki‘ gıbbe’t-taleb ketb olundu. Tahrîren fî evâsıtı şehri Ramazâni’l-mübârek li sene seb‘a ve ışrîn ve elf.<br><br><br>Şuhûdü’l-hâl: Mehmed Halife b. Bayezid el-imâm, Mustafa b. Abdullah er-râcil, Hacı Mustafa b. Abdullah, Mahmud b. Bâli, el-Hâc Ali b. Abdullah, Şaban b. Mustafa el-imâm ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24790"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24792"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>