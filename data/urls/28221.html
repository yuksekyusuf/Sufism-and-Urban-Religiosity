﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 179<br>Hüküm no: 196<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kireççi taifesinden Kosta v. Liko’nun ücretle yanında çalıştığı Niko v. Duka’da olan alacaklarının tahsilini istemesi</b><br><br>Mahmiye-i İstanbul’da Topkapısı kurbünde sâkin Kireççi tâifesinden işbu râfi‘ü’l-vesîka Kosta v. Liko nâm zimmî meclis-i şer‘-i şerîf-i enverde yine tâife-i mezbûreden Niko v. Duka nâm zimmî muvâcehesinde üzerine da‘vâ ve takrîr-i kelâm edip ben ücret ile hizmet eder makūlesinden olup ücret-i kavlisine merkūm Niko’ya kireççilik san‘atında on bir sene hizmet eylediğimden sonra târih-i kitâbdan dör[t] sene mukaddem beynimizde hesâb gördüğümüzde merkūm Niko zimmetinde ücretimden on dört bin akçe ile bir re’s katır hakkım zuhûr edip hatta merkūm Niko’ya vech-i muharrer ücretimden bir re’s katır ile meblağ-ı merkūm on dört bin akçe zimmetinde bana lâzımü’l-edâ deyni idiğini alâ re’si’l-işhâd ikrâr u i‘tirâf dahi eyledikden sonra zikr olunan katırı ve meblağ-ı mezbûrun altı bin akçesini yedinden ahz u kabz edip mâ‘adâsı olan sekiz bin akçeyi dahi mezbûrdan taleb eylediğimde bana edâdan imtinâ‘ eder, suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsına beyyine taleb olundukda yine tâife-i mezbûreden Kethudâ Dimo v. Kerosen ve İstoyed v. Anderye ve Yorgo v. Papa Yorgi ve Dimo v. Ketero nâm zimmîler li-ecli’ş-şehâde meclis-i şer‘a hâzırûn olup isre’l-istişhâd fi’l-hakīka müdde‘î-i mezbûr Kosta ile işbu merkūm Niko târih-i kitâbdan dört sene mukaddem beynlerinde hesâb gördüklerinde müdde‘î-i mezbûr Kosta’nın merkūm Niko zimmetinde ücret-i mezkûresinden bir re’s katır ile on dört bin akçe hakkı zuhûr edip merkūm Niko’ya vech-i muharrer ücret-i mezkûreden zimmetinde müdde‘î-i mezbûr Kosta’ya zikr olunan katır ile meblağ-ı mezkûr on dört bin akçe lâzımü’l-edâ deyni idiğini bizim huzûrumuzda ikrâr u i‘tirâf ve bizi işhâd etmişdi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye eylediklerinde gıbbe’t-tezkiye şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’l-hâmis mine’l-Muharremi’l-harâm li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, Mehmed Çelebi b. Abdi, Receb b. Osman, Ebûbekir b. Hüseyin, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=28220"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28222"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o359"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>