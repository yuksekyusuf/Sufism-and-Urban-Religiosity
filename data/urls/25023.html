﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 188<br>Hüküm no: 136<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akşemsettin mahallesinde bulunan Ayşe Hatun’a ait evin Fâtıma Hatun tarafından satın alınması</b><br><br>Mülknâme<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Mustafa Efendi b. Ahmed irsâl olunup ol dahi mahmiye-i İstanbul’da Ak Şemseddin mahallesinde sâkine Âişe Hatun bt. Hüseyin’in menziline varıp zeyl-i rakīmde esâmîleri mastûr olan Müslimîn huzûrunda akd-i meclis-i şer‘-i kavîm eyledikde zâtı sadrî oğlu Osman Çelebi b. Ömer ve el-Hâc Ebûbekir b. Abdullah ta‘rîfleri ile mu‘arrefe oldukdan sonra mezbûre Âişe Hatun meclis-i ma‘kūd-ı mezbûrda işbu râfi‘atü’l-kitâb Fâtıma bt. Mustafa nâm bikr-i bâliğa mahzarında tâyi‘aten ikrâr ve takrîr-i kelâm edip akd-i âtî sudûruna dek silk-i mülkümde olup mahalle-i mezbûrede vâki‘ iki tarafdan mahalle-i mezbûre imâmına meşrûta menzile ve bir tarafdan ba‘zan Saraylı Firuz Hatun mülkü ve ba‘zan mahalle-i mezbûre mescid-i şerîfine mevkūf menzile ve bir tarafdan tarîk-i âmma müntehî ve mahdûd olup iki bâb fevkānî odaları ve bir bâb tahtânî odayı ve bir su kuyusunu ve kenîfi ve zât-ı eşcâr-ı müsmire havluyu müştemil olan menzilimi kâffe-i hukūk ve merâfıkı ve âmme-i tevâbi‘ ve levâhıkı ile mûmâ-ileyhâ Fâtıma Hatun’a râyic fi’l-vakt yirmi sekiz bin akçeye bâtten bey‘ ve teslîm ol dahi minvâl-i muharrer üzere mâlıyla nefsi’çün iştirâ ve tesellüm ve kabûl eyledikden sonra semeni olan meblağ-ı mezbûr yirmi sekiz bin akçeyi bi’t-tamam ve’l-kemâl mûmâ-ileyhâ Fâtıma Hatun yedinden alıp kabz eyledim. Ba‘de’l-yevm menzil-i mahdûd-ı mezbûr mûmâ-ileyhâ Fâtıma’nın mülk-i müşterâsıdır. Keyfe mâ teşâ ve tahtâr mutasarrıfa olsun dedikde gıbbe’t-tasdîkı’ş-şer‘î mevlânâ-yı mezbûr mahâllinde tahrîr ba‘dehû ma‘an irsâl olunan Mehmed b. Mustafa ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’r-râbi‘ min-Şa‘bâni’l-mu‘azzam li-sene isneyn ve seb‘în ve elf.<br><br>Şuhûdü’l-hâl: Fahrü’l-müderrisîn Şemseddin Efendi b. eş-Şeyh Abdullah el-Ensârî, Fahrü’l-müderrisîn Mehmed Efendi b. Şemseddin Efendi el-mezbûr, Fahrü’l-eimme Abdurrahman Efendi b. eş-Şeyh Ahmed, el-Hâc Ebûbekir b. Abdullah, Ahmed Beşe b. Mehmed, Mustafa Efendi b. Yahya er-râcil, Esad Çelebi b. Yahya Efendi, Hasan Beşe b. Hüseyin, Mehmed Çelebi b. İbrahim Keçezâde, Canbaz Bodur Mehmed, el-Hâc İsmail b. Şahin, el-Hâc Mustafa b. Sefer.</p>          <br><a title="Önceki sayfa" style="text-decoration:none" href="./ayrmetin.php?idno=25022"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25024"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1052"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>