﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 186<br>Hüküm no: 124<br>Orijinal metin no: [38b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kerek Beyi Mehmed Bey’in Rus asıllı cariyesini satması</b><br><br>Medîne-i Şam-ı şerîf ahâlîsinden olup Kerek Beyi olan Mehmed Bey b. Ahmed Paşa mahmiye-i İstanbul’da meclis-i şer‘de işbu râfi‘ü’l-vesîka el-Hâc Mehmed b. Osman nâm kimesne mahzarında ikrâr ve takrîr-i kelâm edip bundan akdem işbu hâzır bi’l-meclis es-Seyyid Mustafa b. Sipâhî nâm kimesneye evsâfı beynimizde ma‘lûm Rusiyyetü’l-asl Gülbuy isminde yedimde mülküm olan bir re’s câriyemi alâ-tarîkı’l-emâne yedine teslîm ol dahi ba‘de’l-ahz câriye-i mezkûre Gülbuy’u mezbûr el-Hâc Mehmed’e tarafımdan fuzûlen vekâleten yüz altmış guruş semen-i makbûza bey‘ ve teslîm etmekle ben dahi câriye-i mezkûre[yi] mezbûr el-Hâc Mehmed’den taleb ve da‘vâ sadadinde olmuş idim. El-hâletü hâzihi mezbûr el-Hâc Mehmed câriye-i mezkûreyi bana redd ü teslîm ben dahi ba‘de’l-ahz semen-i mezkûr yüz altmış guruşa mezbûr es-Seyyid Mustafa merkūm el-Hâc Mehmed’e def‘ ü teslîm eyledikden sonra mârrü’z-zikr câriye-i mezbûre Gülbuy’u tarafından îcâb ve kabûlü hâvî bey‘-i kat‘î ile mezbûr el-Hâc Mehmed’e iki yüz yirmi guruşa bey‘ ve teslîm ol dahi yedimden iştirâ ve tesellüm eyledikden sonra semeni olan meblağ-ı mezbûr iki yüz yirmi guruşu tamâmen yedinden ahz u kabz edip husûs-ı mezbûra müte‘allıka da‘vâdan merkūm el-Hâc Mehmed’i ibrâ ve iskāt eyledim. Ba‘de’l-yevm zikr olunan [câriye-i merkūmede] benim alâkam kalmadı dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Hüseyin Efendi kâtib, diğer Hüseyin Efendi imam-ı Âşık Paşa, İbrahim Efendi el-müezzin, Sadi Efendi Halîfe-i kütüb?, Hüseyin Çelebi bakkāl, es-Seyyid Mustafa Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=41653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>