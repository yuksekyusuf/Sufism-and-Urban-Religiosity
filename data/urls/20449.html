﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 287<br>Hüküm no: 245<br>Orijinal metin no: [71b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Belkıs bt. Abdullah’ın terekesi borcuna yetmediğinden evinin satılması</b><br><br>Mahmiye-i Galata’ya tâbi‘ kasaba-i Tophâne mahallâtından Firuz Ağa mahallesi sâkinelerinden iken bundan akdem vefât eden Belkıs bt. Abdullah nâm hâtunun verâseti zevc-i metrûkü Ahmed b. ( ) nâm kimesneye ve sulbî oğulları Ahmed Çelebi ve Mehmed Çelebi nâm kimesnelere kebîrlere ve sulbiye kızı Safiye nâm sagīreye münhasıra olduğu şer‘an mütehakkik oldukdan sonra sagīre-i mezbûre Safiye’nin tesviye-i umûru için kıbel-i şer‘den mansûb vasîsi olan fahrü’l-müderrisîn Hüseyin Efendi b. İslâm nâm kimesne ile kebîr oğlu merkūm Mehmed Çelebi meclis-i şer‘-i hatîr-i lâzimü’t-tevkīrde işbu hâfızü’l-kitâb Osman b. Abdullah nâm kimesne mahzarında her birleri ikrâr-ı tâm ve takrîr-i kelâm müteveffât-ı merkūme Belkıs Hâtun’un mahalle-i mezbûrede vâki‘ bir tarafından İmâm oğlu mülkü ve iki tarafından mezbûrân Ahmed Çelebi ve Mehmed Çelebi mülkleri ve bir tarafından tarîk-i âm ile mahdûd bir bâb fevkānî ve bir bâb tahtânî beyti ve cüneyneyi ve kenîfi müştemil mülk menzilinden gayrı menkūlât kısmından deyni ihâta eder terekesi olmayıp ve müteveffât-ı merkūme medyûnen vefât etmekle menzil-i mezkûr bey‘ olunup ashâb-ı hukūka hakları îfâ olunması lâzım olmağla zarûret-i deyn için menzil-i mezkûrun bey‘ olunmasına kıbel-i şer‘den izin verilip bey‘a arz olundukda sûk-ı sultânîde bey‘-i men yezîd olunup beyne’t-tâlibîn kirâren ve mirâren müzâyede olunup rağabât-ı nâs bi’l-külliye münkatı‘a oldukdan sonra mezbûr Osman üzerinde yirmi bin akçeye karâr edip ziyâde ile tâlib-i âharı olmamağla menzil-i mezkûrun merkūm Osman’a yirmi bin râyic fi’l-vakt akçeye bey‘-i bâtt-ı sahîh-i şer‘î ile bey‘ edip kabz-ı semen ve teslîm-i müsemmen eyledik, ba‘de’l-yevm menzil-i mezkûr merkūm Osman’ın mülk-i müşterâsıdır keyfe mâ yeşâ’ ve yahtâr mutasarrıf olsun dediklerinde mukırrân-ı merkūmânın vech-i muharrer üzere cârî olan ikrârlarını el-mukarru lehü’l-merkūm Osman vicâhen tasdîk ve şifâhen tahkīk edicek mâ hüve’l-vâki‘ bi’t-taleb ketb olundu. Tahrîren fi’l-yevmi’l-hâmis ve’l-ışrîn min Zilka‘de li sene isneyn ve hamsîn ve elf.<br><br><br>Şuhûdü’l-hâl: Abdurrahman Efendi b. Durmuş el-İmâm, Pîrî Bey b. Abdullah, Ali Bey b. Abdullah, Receb b. Mustafa, Mustafa (...), Mehmed b. Receb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o376"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>