﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 176<br>Hüküm no: 127<br>Orijinal metin no: [84-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yüzbaşı Ali Rıza Efendi’den küçük oğluna kalan evin satılmasına izin verilmesi</b><br><br>Hüseyin, izin: 1 kıt‘a<br><br>Numara: 99, 52 guruş<br><br>Cennet-mekân hudâvendigâr-ı esbak cennet-mekân Sultan Abdülhamid Hân-ı evvel -tâbe serâhû- hazretlerinin evkāf-ı şerîfeleri müsakkafâtından medîne-i Üsküdar’a tâbi‘ beylerbeyi nâm mahâlde bir bâb menzilde eşyâsı olup mahrûse-i Selanik’de sâkin iken bundan akdem vefât eden Beşinci Ordu-yı hümâyûn İkinci Taburu’nun Birinci Bölüğü Kamacı Yüzbaşı Ali Rıza Efendi b. el-müteveffâ Ahmed b. Mehmed’in sulbî sagīr oğlu İhsan’ın vâlidesi ve tesviye-i umûruna bâ-hüccet-i şer‘iye vasîyy-i mansûbesi zâtı ta‘rîf-i şer‘î ile mu‘arrefe Naciye Behiye Hanım bt. Süleyman bi’l-vesâye takrîr-i kelâm ve ta‘bîr ani’l-merâm edüp vakf-ı müşârün-ileyh müsakkafâtından mahalle-i mezkûrede Orta sokakda vâki‘ yedi numara ile murakkam ma‘lûmü’l-hudûd ve’l-müştemilât şehriye otuz akçe icâre-i müeccelelü bir bâb menzilin rub‘ hisse-i şâyi‘ası babası müteveffâ-yı mezbûr Ahmed Ağa b. Mehmed ve üç rub‘ hisse-i şâyi‘ası dahi vâlidesi Hafıze Hanım bt. Abdullah’a intikālinden [sonra] sulbî ve sadrî oğulları müteveffâ-yı mezbûr Ali Rıza Efendi’nin hayatında âdiyen bi’l-icâreteyn taht-ı tasarrufunda olup ba‘de vefâtihî sagīr-i mezbûre hasbe’l-âde intikāl edüp lâkin menzil-i mezkûr müşrif-i harâb olarak hâsılı harcına vefâ etmeyip bekāsı sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun nafaka ve kisveye dahi kemâl-i zarûreti olmağla sagīr-i mezbûrun menzil-i mezkûru bedel-i misliyle bâ-re’y-i mütevellî âhara ferâğ ve bedeli ahz ü kabz ve müteveffâ-yı mezbûrun Teftîş-i Evkāf Mahkemesi’nden tahrîr olunan terekesi defter-i kassâmı zeyline ve idhâl birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup Dokuzuncu Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil-i mezkûru bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla üç bin dört yüz elli guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 27 Muharrem sene [1]301<br><br>Şühûdü’l-hâl: Bekir Efendi b. Arslan, Osman Efendi b. Mehmed ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Naciye Behiye Hanım sagīr-i mezbûrun menzil-i mezkûrunu bedel-i misli olduğu mütehakkık olan üç bin dört yüz elli guruş mukābelesinde Mehmed Ağa b. Mustafa’ya ol dahi meblağ-ı mezkûr mukābelesinde der-akab vasîyy-i mezbûre Naciye Behiye Hanım’a ba‘de’l-ferâğ vasîyy-i mezbûre Naciye Behiye Hanım oğlu sagīr-i mezbûrun mâlından ve li-ecli’l-idâne vasî nasb olunan mezbûr Mehmed Ağa yedinden istidâne ve kabz eylediği üç bin dört yüz elli guruş deyni mukābelesinde menzil-i mezkûru oğlu sagīr-i mezbûr ve bâ-re’y-i mütevellî vefâen ferâğ ve tefvîz edeceğinden Senedât-ı Umûmiye İdâresi’nde ol-vechile ferâğları icrâ ve sened-i hâkānîsi i‘tâ olunmak üzere işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=12044"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12046"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>