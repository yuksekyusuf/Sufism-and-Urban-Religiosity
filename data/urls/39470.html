﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 189<br>Hüküm no: 178<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaliçeci Hasan Mahallesi Mescidi Evkafı’na âid olan odalarda kiracı olarak oturan el-Hâc Yusuf’a yaptığı tâdilatın komşularına zarar vermesine mâni olması husûsunda tembihte bulunulduğu</b><br><br>Husûs-ı âti’z-zikri istima‘ı içün mahmiye-i Kostantiniyye’de Parmakkapı kurbünde vâkı‘ merhûm Kaliçeci Hasan Mahallesi Mescidi Evkāfı’ndan olan odalara varılıp akd-i meclis olundukda evkāf-ı mezbûrenin bi’l-fi‘il mütevellîsi olan el-Hâc Hasan b. Mehmed ve zikr olunan odalardan ikinci vâkı‘ olan bir bâb fevkānî odanın ücret-i mu‘accele ve ayda yirmi bir akçe ücret-i müeccele ile müsteʼciri olan el-Hâc Ali b. Abdullah nâm kimesne mahfil-i şer‘-i hatîrde zikr olunan odaya muttasıl olan baş odanın ücret-i mu‘accele ve ayda otuz beş akçe ücret-i müeccele ile müsteʼciri olan el-Hâc Yusuf b. el-Hâc Mahmud mahzarında da‘vâ edip zikr olunan odaların ikisi bile ma‘an bundan akdem Zâhide nâm hatunun ücret-i mu‘accele ve müeccele ile taht-ı icâre ve tasarrufunda olup otuz yıl mukaddem bi-emri’llâhi te‘âlâ yanıp harâb oldukda mezbûre Zahide ikisi bile tasarrufunda olmağla vaz‘-ı kadîmden tağyîr edip ikinci odanın kapısından girip nerdübana mürûr edecek tûlen ve arzen hesâbı şatrancî üzere on zirâ‘ yerine direkler vaz‘ edip üzerini tahta ile döşeyip ve bir kiler etmekle ikinci odayı mutazarrır ve ma‘yûb edip ba‘dehû zikr olunan odanın hakk-ı tasarrufunu mütevellî-i vakıf ma‘rifetiyle Maden nâm kimesneye tefvîz edip ve zikr olunan baş odanın hakk-ı tasarrufunu kızı Rukiye Hatun’a tefvîz edip tedâvül-i eydî ile her biri müsteʼcirler yedine düşüp bu vech üzere tasarruf olunur idi lâkin zikr olunan ikinci odanın mevzi‘-i mürûru üzerinde olan tahta döşeme vaz‘-ı kadîme muhâlif olduğundan mâ‘adâ tahta döşemeden mürûr eyledikçe üzerimize toz ve toprak düşmekle zarar-ı fâhişi vardır zikr olunan tahta döşeme bi’l-külliye ref‘ olunmak matlubumuz[dur] dediklerinde merkūm el-Hâc Yusuf dahi istintâk olundukda zikr olunan odaların her birisi kadîmü’z-zamandan dahi şimdiki vaz‘ı üzerine olup benim mutasarrıf olduğum baş odada ayda otuz beş akçe ve mezbûr el-Hâc Ali’nin mutasarrıf olduğu ayda yirmi bir akçe ücret-i müeccele ile tasarruf olunagelmeğin mukaddemâ ikisini ma‘an merkūme Zahide istîcâr edip tasarrufunda iken bi-emri’llâhi te‘âlâ yanıp harâb oldukda yine vaz‘-ı kadîmî üzerine izn-i mütevellî ile tecdîd ve binâ edip ba‘dehû her birini vech-i mezkûr üzere âhara tefvîz edip tedâvül-i eydî ile zikr olunan oda benim ve ikinci oda mezbûr el-Hâc Ali’nin yedine düşüp bu vech üzere her birimiz tasarruf ederiz deyip fi’l-hakīka nazar olundukda zikr olunan baş oda ikinci odanın mevzi‘-i mürûrunda vaz‘ olunan direklere gelince sakf-ı vâhid altında olup ve mahalle-i mezbûre ahâlîsinden el-Hâc Ahmed b. el-Hâc Ali nâm pîr ve ihtiyâr ve Hâcce Hatun bt. Mehmed ve Ümmühani bt. Hasan nâm hatunlar hâzırûn olup fi’l-vâkı‘ zikr olunan odaların her birisi bundan mukaddem müstakil müsteʼcirler yedinde iken dahi bu vaz‘ üzerine olup her birinin ücretleri mütefâvit olup ba‘dehû ikisini ma‘an mersûme Zahide istîcâr edip tasarrufunda iken muhrak oldukda yine vaz‘-ı kadîmî üzere binâ ve tecdîd edip ba‘dehû her birinin tasarrufunu âhara tefvîz eyledi vaz‘-ı kadîmî dahi bu hâl üzerine idi deyü alâ-tarîki’ş-şehâde haber verdiklerinden sonra hâssa mi‘mârlardan Mustafa Bey b. Hüsam ve Hasan Bey b. Abdullah hâzırân olup zikr olunan tahta döşemeden toz toprak düşmemek içün tuğla döşemekle zararı mündefi‘ olur deyü ittifâk eylediklerinde zikr olunan tahta döşeme yerine tuğla döşeyip zararını def‘ etmek içün merkūm el-Hâc Yusuf’a tenbîh olundu.<br><br>Tahrîren fî-evâsıtı şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Fahrü’l-eimme Abbas Efendi b. el-Hâc Pîrî, el-Hâc Hasan b. Mehmed, Mehmed b. Mustafa, Süleyman Beşe b. Abdullah er-râcil, Yusuf Beşe b. Abdullah er-râcil, Hüseyin b. Mehmed, Hasan b. Abdullah, el-Hâc Hasan b. el-Hâc Hüseyin, el-Hâc Ahmed b. el-Hâc Ali, Hüseyin Çelebi b. Mustafa, el-Hâc Hasan b. el-Hâc Mehmed, ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39469"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39471"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>