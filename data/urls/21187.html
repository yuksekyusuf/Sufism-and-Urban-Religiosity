﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 211<br>Hüküm no: 123<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ahmed Ağa’nın varislerinin, merhum Osman b. Abdullah’taki alacak iddiasını ispat edememeleri sebebiyle alacak taleplerinin reddedildiği</b><br><br>Mahmiye-i Galataˈya tâbiʽ kasaba-i Tophâneˈde Firuzağa mahallesinde sâkin iken bundan akdem vefât eden Ahmed Ağa b. Aliˈnin sagīr oğlu Süleyman ve sagīre kızları Fatma ve Havva ve Hadiceˈnin min-kıbeliˈş-şerʽiˈl-hatîr mansûb vasîleri ve vâlideleri Âişe bt. Muharrem nâm hatunlar tarafından zikri câ’î husûsa hüccet-i şerʽiyye ile vekîl olan Hüseyin Bey b. Abdülcelilˈin meclis-i şerʽ-i hatîrde yine kasaba-i mezbûre ki el-Hâc Memi mahallesinde sâkin iken bundan esbak vefât eden kayık kapıcısı Osman b. Abdullahˈın terekesine vâziʽatüˈl-yed olan zevcesi Hadîce bt. Ahmed nâm hatun mahzarında biˈl-vekâle üzerine daʽvâ ve takrîr-i kelâm edip müteveffâ-yı mezbûrun düyûn-ı kesîre-i müsbetesi ve sıgār-ı mezkûrînin dahi yüz otuz esedî guruşu hakk-ı şerʽîleri olup muhtâc-ı guremâ olmuş iken mezbûre Hadîce müteveffâ-yı mezbûr Osman Ağaˈnın nakid beş yüz guruş ile beş tencere, on sahan, beş yorgan ve iki velençe vesâir ism-i mâl ıtlâk olunur maʽlûmüˈl-evsâf eşyâsını ketm ü ihfâ etmekle hâlâ biˈl-vekâle merkūme Âişeˈden taleb ederim suâl olunsun dedikde gıbbeˈs-suâl veˈl-inkâr ve baʽde talebiˈl-beyyine ikâmet-i beyyineden izhâr-ı acz ve istihlâf etmeğin fiˈl-hakīka müteveffâ-yı merkūm Osman Ağaˈnın sâlifüˈz-zikr beş yüz guruş ile eşyâ-ı mezkûreyi ketm ü ihfâ etmediğine mezbûre Hadiceˈye yemîn teklîf olundukda ol dahi hasebüˈl-mesûl yemîn-i billâh-i teʽâlâ etmeğin mûcebiyle bilâ-beyyine bî-vech taʽarruzdan vekîl-i mezbûr menʽ olunup mâ vakaʽa biˈt-taleb ketb olundu.<br><br>Fiˈs-sâdisveˈl-ışrîn min-Saferiˈl-hayr li-sene erbaʽa ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21186"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21188"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o999"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>