﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 412<br>Hüküm no: 503<br>Orijinal metin no: [93a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi b. Hasan’ın Para Vakfının akara cevrilmesi için mütevellisi Şahin Bey’e izin verilmesi</b><br><br>Dârü’l-hilâfeti’l-aliyye Kostantıniyyetü’l-mahmiye -humiyet ani’l-âfâti ve’l-beliyye mahallâtından Baba Hasan Alemî mahallesi sâkinlerinden umdetü erbâbi’t-tahrîr ve’l-kalem zübtedü ashâbü’t-tastîr ve’r-rakam Hüseyin Efendi b. Hasan’ın vakfı mütevellîsi olan Şahin Bey b. Abdullah yedinde olan vakfiye-i ma‘mûlün-bihâsı nâtıka olduğu üzere bin altı yüz Engürüsî altınını vakf-ı lâzım ile vakf ve ta‘yîn-i şurût etdikde tevliyetini kendüye şart edip merreten ba‘de uhrâ tebdîl ve tağyîri yedinde olduğu şer‘an sâbit ve mütehakkık oldukdan sonra mütevellî-yi mezbûr Şahin Bey meclis-i şer‘i- şerîf-i <<mûmâ-ileyh Hüseyin Efendi meclis-i şer‘-i şerîf>> şâmihü’l-imâd ve mahfil-i dîn-i münîf-i râsihü’l-evtâdda takrîr-i kelâm ve ta‘bîr ani’l-merâm edip nukūddan akār hayırlı olmağla mâl-ı vakf-ı mezbûr ile mahal ve münâsib yerlerde vâkıf-ı mezbûrun ma‘rifetiyle akār iştirâ etmek murâdımdır. Meblağ-ı mezkûr ile akār iştirâsına taraf-ı şer‘-i şerîfden bana izin verilmek matlûbumdur dedikde nukūddan akār hayırlı olmağla mütevellî-yi mezbûr Şahin Bey’e meblağ-ı mezbûrun altı yüz Engürüsî altını ile <<Hüseyin Efendi’ye meblağ-ı mezkûrdan hâsıl olacak ribh mikdâr galle hâsıl olur>> akār iştirâsına izin verilmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Ahmed Çelebi b. Nasuh Efendi, Ali Çelebi b. ( ), Mustafa Çelebi b. ( ) Seyfi Efendi el-müderris, Osman Efendi el-mukayyid, Mehmed Çelebi b. Abdülmennan kethüdâ-yı muhzırân, Mustafa Çelebi b. el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2820"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2822"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b412"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>