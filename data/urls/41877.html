﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 362<br>Hüküm no: 347<br>Orijinal metin no: [85b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mütevelli Abdülbaki Beşe’nin vefat eden Bayezid Bey’de olan vakıf alacağını tahsil etmesi</b><br><br>Dergâh-ı âlî -dâme mahfûfen bi’l-meâlî- yeniçeri[leri]nin yirminci cemâ‘atine mahsûs oda neferâtının nukūd-ı mevkūfesine bi’l-fi‘il mütevellî olan Abdülbaki Beşe b. Mustafa nâm kimesne mahmiye-i İstanbul’da meclis-i şer‘de mahmiye-i mezbûrede Mimarsinan mahâllesinde sâkin iken bundan akdem fevt olan Bâyezid Bey b. Kenan Paşa’nın sulbî kebîr oğlu işbu râfi‘ü’l-vesîka Mehmed Bey mahzarında bi’t-tevliye ikrâr ve takrîr-i kelâm edip müteveffâ-yı mezbûr Bâyezid Bey’in yedinde mülkü olup mahâlle-i mezbûrede vâki‘ ma‘lûmü’l-hudûd ve’l-müştemilât ebniyesi mülk menzilini hayâtında bin yüz üç senesinde taraf-ı vakıfda ber-vech-i muharrer bi-tarîkı’l-istiğlâl beş yüz guruşa bey‘ ve teslîm ve semeni olan meblağ-ı mezbûru mâl-ı vakf-ı mezbûrdan ahz u kabz eylediğimden sonra menzil-i mahdûd-ı mezbûr taraf-ı vakıfda ber-vech-i muharrer istiğlâl iken yüz beş senesinde vâki‘ harîkde bi-emrillâhi te‘âlâ bi’l-külliye muhterik olup ancak arsa-i sırfe kalmağla lâkin menzil-i mezkûr hakīkatde rehin olup ve kıymeti ancak dört yüz guruş olmağın müteveffâ-yı mezbûrun beş yüz guruş taraf-ı vakfa olan deyninden dört yüz guruşu bi-hasebi’ş-şer‘ sâkıt oldukdan sonra müteveffâ-yı mezbûr fevt olup taraf-ı vakfa yüz guruş deyni bâkī kalmağla hâlâ meblağ-ı bâkī-i mezbûru dahi merkūm Mehmed Bey bana bi’t-tevliye def‘ ü teslîm, ben dahi yedinden ahz u kabz edip meblağ-ı mezbûrdan müteveffâ-yı mezbûr zimmetinde bir akçe kalmayıp ve arsa-i menzil-i mezkûrda dahi kimesnenin alâkası yokdur dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’t-tâsi‘ min-Cumâdelûlâ sene sitte aşere ve mi’e ve elf.<br><br>Şuhûdü’l-hâl: el-Hâc Mustafa b. Abdullah, Osman Beşe b. Ali, Hamza Efendi b. Mehmed, Mustafa b. Hüseyin, İbrahim b. Abdullah, Murtaza Ağa b. Osman, Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=41876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>