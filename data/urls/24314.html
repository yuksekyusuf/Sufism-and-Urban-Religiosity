﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 177<br>Hüküm no: 209<br>Orijinal metin no: [22b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şems Perî Hâtun’un, hissedarı Rıdvan b. Abdullah’daki alacağını tahsil ettiği</b><br><br>Mahmiye-i İstanbul’da Sofular mahallesi sâkinelerinden Şems Perî Hâtun bt. Abdullah tarafından husûs-ı âti’l-beyâna vekîl olup, hasm-ı şer‘î-i câhid mahzarında mezbûreyi ma‘rifet-i şer‘iyye ile ârifeyn olan el-Hâc Halil Efendi b. Habil el-imâm ve Davud b. Hasan şehâdetleri ile şer‘an vekâleti sâbite olan Mustafa Çelebi b. Mehmed meclis-i şer‘de hâmilü hâze’l-kitâb Rıdvan b. Abdullah mahzarında takrîr-i kelâm edip, müvekkilem mezbûre Şems-i Pîrî Hâtun merkūm Rıdvan’dan zimmet-i şer‘îden sekiz yüz filori hissedârdır deyû da‘vâ ettikde, ol dahi inkâr etmekle beynlerinde nizâ‘ vâki‘ olmuş idi. El-hâletü hâzihî beynimizde muslihûn-ı Müslimûn tavassut edip, husûs-ı mezbûru gıbbe inkâr, hediyesi beş yüz filori kıymetli bir mushaf-ı şerîf ile yüz aded tâmmü’l-vezn sahîhü’l-ayar filoriye sulh ettiklerinde, ol dahi sulh-ı mezbûru kabûl ve bedel-i sulh olan meblağ-ı mezbûr Mushaf-ı şerîf-i ve yüz filoriyi mezbûr Rıdvan yedinden bi’t-tamâm ahz u kabz edip, husûs-ı mezbûra müte‘allik mezbûr Rıdvan’ın zimmetini âmme-i da‘vâdan ibrâ-i âm ile ibrâ etdi. Ba‘de’l-yevm husûs-ı mezbûra müte‘allik müvekkilimden da‘vâ sudûr ederse lede’l-hükkâm mesmû‘a olmaya dedikde, gıbbe’t-tasdîki’ş-şer‘î mâ hüve’l-vâki‘ gıbbe’t-taleb ketb olundu. Hurrire fi’l-yevmi’l-hâdî aşer min şehri Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: El-Hâc Mustafa b. Abdullah, Mustafa b. Veli, el-Şeyh Hızır Efendi, Derviş b. Abdullah, el-Hâc İbrahim b. Hüseyin, el-Hâc Mahmud b. Ahmed, eş-Şeyh Alâaddin, el-Hâc Veli b. Bayezid ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24313"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24315"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>