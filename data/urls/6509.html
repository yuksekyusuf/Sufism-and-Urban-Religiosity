﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 302<br>Hüküm no: 293<br>Orijinal metin no: [42b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çelebi’nin vefatından sonra vasiyetini yerine getirmek üzere hanımı Zeyneb Hatun’u vasi tayin ettiği</b><br><br>Mahmiye-i İstanbul’da Muhsine Hatun mahallesi ahâlîsinden Süleyman Çelebi b. Abdullah b. Abdülmennan nâm kimesne meclis-i şer‘-i hatîr-ı lâzımü’t-tevkīrde zevcesi olup zâtı ta‘rîf-i şer‘î ile mu‘arrefe olan işbu bâ‘isetü’l-vesîka Zeyneb bt. Abdullah nâm hatun mahzarında ikrâr ve takrîr-i kelâm edip ben bi-emrillâhi te‘âlâ vefât eylediğimde zevcem mezbûre Zeyneb Hatun vasiyy-i muhtârım olup cemî‘ terekemi bi’l-vesâye ahz u kabz edip sülüsünü ifrâz ve sülüs-i mezkûrdan bin bir akçe ıskāt-ı salâtım için vech-i şer‘î üzere fukarâya devr ve tasadduk eyleye ve eyyâm-ı mu‘tâdede it‘âm-ı fukarâ eyleye ve sülüs-i mezkûreden her ne bâkī kalırsa dilediği vücûh-ı birre harc ü sarf edip eyleye ve sülüsân terekemden zevcem mezbûre Zeyneb Hatun irsen rub‘ hissesini ahz u kabz edip selâse-i erbâ‘ını dahi zâhirde vâris-i ma‘rûf ve ma‘rûfem olmayıp benim için bimâ zâde ale’s-sülüs câiz olmağın bi-hükmi’l-vasiye zevcem mezbûre Zeyneb Hatun ahz u kabz eyleye deyü vasiyet ve tenfîzine zevcem mezbûre Zeyneb Hatun’u vasiyy-i muhtâr nasb u ta‘yîn eyledim dedikde mezbûre Zeyneb Hatun dahi ber-vech-i muharrer vesâyet-i mezbûreyi kabûl ve hizmet-i lâzımesini kemâ yenbağī mahallinde edâya ta‘ahhüd ve iltizâm eyledim dedikde mâ hüve’l-vâki‘ bi’t-taleb ketb olundu.<br><br>Fî 21 S sene 1153.<br><br>Eş-şâhîdûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=6508"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6510"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>