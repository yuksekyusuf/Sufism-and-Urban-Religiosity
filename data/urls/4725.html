﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 402<br>Hüküm no: 446<br>Orijinal metin no: [61a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadı Süleyman Efendi b. Mustafa’nın evini istiğlal yoluyla Kadı Mahmud Efendi b. Hasan’a sattığı</b><br><br>Vilâyet-i Rumeli’nde Arnavud Belgradı kazâsı muvakkiti olup mahmiye-i İstanbul’da Ali Paşa-yı Atîk Mahallesiʼnde sâkin fahrü’l-kuzât Süleyman Efendi b. Mustafa nâm kimesne meclis-i şer‘-i şerîf-i enverde sâbıkā Sobice kādısı olan Mahmud Efendi b. Hasan tarafından husûs-ı âti’l-beyânı tasdîka vekîl-i sâbitü’l-vekâlesi olan işbu râfi‘u’l-kitâb Salih Çelebi b. İbrahim nâm kimesne mahzarında ikrâr ve takrîr-i kelâm edip mahalle-i mezbûrede vâki‘ iki tarafdan Osman Efendi mülkü ve bir tarafdan Muhzır Abdi Çelebi mülkü ve bir tarafdan tarîk-i âm ile mahdûd ma‘lûmü’l-müştemilât mülk menzilimi müvekkil-i mezbûra bi-tarîkı’l-istiğlâl dört yüz kırk beş guruşa bey‘ ve teslîm eylediğimde ol dahi bi’l-vekâle iştirâ ve tesellüm ve kabûl eylediğinden sonra semeni olan meblağ-ı mezbûr dört yüz kırk beş guruşu vekîl-i mezbûr yedinden tamamen ahz u kabz eylediğimden sonra menzil-i mahdûd-ı mezkûru gıbbe’t-tahliyyeti’ş-şer‘iyye ve’t-tekābuzi’l-mer‘î târih-i kitâb senesi Receb’i gurresinden bir sene tamamına değin yine bana altmış altı buçuk guruş ve bir rub‘ guruşa bana îcâr ve teslîm ben dahi istîcâr ve tesellüm eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 6 min-Recebi’l-ferd sene 1121<br><br>Şuhûdü’l-hâl: İlbasan kazâzından munfasıl Ahmed Efendi, Samako kazâsından munfasıl Hasan Efendi, Menlik kazâsından munfasıl Mehmed Efendi, Berber el-Hâc Osman, Badracık kazâsından munfasıl Mehmed Efendi, Deroveş? kazâsından munfasıl Mehmed Efendi, Müderris İsmail Efendi, Ömer Ağa b. Ali Ağa, el-Hâc Ali Ağa b. Hüseyin Ağa, Mustafa b. Şa‘ban, Ali Çelebi b. İvaz, Hasan b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>