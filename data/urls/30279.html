﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 114<br>Hüküm no: 77<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahıska’da öldürülen Süleyman b. Mustafa’nın vârisi Vekîlharc Mehmed Efendi’nin, suçlanan Bostancı Ali b. Feyzullah ile iki yüz guruş bedelle sulh olduğu ve zimmetini ibra ettiği</b><br><br>Vilâyet-i Anadolu’da Ahıska kasabasında sâkin iken bundan akdem ber-vech-i âtî katîlen vefât eden Süleyman b. Mustafa b. Abdullah’ın li-ebeveyn er karındaşı ve hasren vârisi olduğu lede’ş-şer‘i’l-enver zâhir ve mütehakkık olup mahmiye-i İstanbul’da hâlâ Dergâh-ı âlî yeniçerileri ağası izzetlü ağa hazretlerinin hizmetlerinde olan Vekîlharc Mehmed Efendi nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb Bostânî Ali b. Feyzullah nâm kimesne mahzarında ikrâr-ı tâm ve takrîr-i kelâm edip bin yüz doksan iki senesi Ramazanü’l-mübâreke’nin yirmi dokuzuncu günü târihinde kasaba-i merkūmede Aşağı Mahalle’de vâki‘ Köprübaşı nâm mahâlde mezbûr Ali karındaşım mûrisim mezbûr Süleyman’ı Lezgî kaması ta‘bîr olunur kebîr bıçak ile bi-gayr-ı hakkın amden karnına darb ü cerh ve katletmekle mûceb-i şer‘îsini bundan akdem ben merkūm Ali’den taleb ve da‘vâ eylediğimde, ol dahi inkâr etmekla beynimizde münâza‘ât-ı kesîre ve muhâsemât-ı şedîde cereyân etmişidi. El-hâletü-hâzihî beynimize muslihûn tavassut edip da‘vâ-yı mezkûremden beni merkūm Ali ile an-inkâr iki yüz guruş üzerine ber-nehc-i şer‘î sulh eylediklerinde, ben-dahi ber-minvâl-i muharrer sulh-i mezkûru kabûl ve bedel-i sulh-i merkūm iki yüz guruşu mezbûr Ali’nin yedinden tamamen ahz ve kabz edip karındaşım müteveffâ-yı merkūmun dem ve diyetine ve bi’l-cümle husûs-ı mezkûra müte‘allika âmme-i de‘âvî ve mutâlebât ve kâffe-i eymân ve muhâsamâtdan [22b] mezbûr Ali’nin zimmetini ibrâ-i âmm-ı kātı‘ü’n-nizâ‘la ibrâ ve ıskāt eylediğimde, ol dahi ibrâ-i mezkûru kabûl eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 21 min-Zilka‘de sene [1]193.<br><br>Şuhûdü’l-hâl: Cicerik?-zâde Ali Bey, el-Hâc Mehmed b. Mustafa, Osman Efendi b. Ahmed, Hasan b. Mehmed, Ahmed Ağa b. Abdullah, Salih b. Ali, Çukadar İsmail b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=30278"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30280"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>