﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 46<br>Hüküm no: 9<br>Orijinal metin no: [5-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Efendisinden kaçan Sünbül isimli kölenin Hasköy subaşısına teslim edilmesi</b><br><br>Budur ki, bi’l-fi‘il Hasköy Subaşı[sı] Mehmed Bey işbu hâfız-ı hâze’l-kitâb orta boylu açık kaşlı elâ gözlü ve iki gözünün ve kaşının ortasında dağ alâmetli Habeşiyyü’l-asl Sünbül b. Abdullah nâm abd-i âbıkı meclis-i şer‘-i şerîfe ihzâr ve üzerine takrîr-i kelâm edüp mevsûf Sünbül’ü karye-i mezbûreye tâbi‘ Südlüce nâm mevzi‘in bağçeleri kurbünde bostancılardan Bekir b. Abdullah ve Osman b. Abdullah nâm kimesneler ahz eylemişler keyfiyet-i ahvâl suâl olunsun deyicek gıbbe’s-suâl mezbûr Sünbül’ü ikrâr birle cevâb verip târih-i kitâbdan mukaddem bir yıldan mütecâvizdir Akhisar nâm kasabada Abdi nâm bir kimesnenin taht-ı tasarrufunda iken firâr edüp İstanbul’a dâhil olup Yahûdî Kapısı’nda bostancılar beni ahz edüp bostancıbaşına getirdiler. İlâ-hâze’l-ân onlara meccânen hızmet ederdim. Onlardan dahi firâr eyledim deyücek mezbûrun abd-i âbık idüğü mukarrer olup beher yevm beşer akçe nafaka takdîr olunup mûmâ-ileyh Mehmed Subaşı’ya teslîm olunup kazıyye alâ-vukū‘ihî kaydolundu.<br><br>Hurrire fî-evâhir-i Muharrem sene 1024.<br><br>Şuhûdü’l-hâl: Yusuf Paşa b. Abdullah ve Receb b. Abdullah ve Mehmed b. Mustafa ve Davud b. Mehmed ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=22923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o262"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>