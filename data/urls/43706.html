﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 1 Numaralı Sicil (H.919-927 / M. 1513-1521)<br>cilt: 1,&nbsp;sayfa: 131<br>Hüküm no: 74<br>Orijinal metin no: [14b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Pendik köyünden Hristotolos veled-i Çenger’in iki tarlasını Yahudi Kara Yusuf’a sattığına dair.</b><br><br>Sebeb-i tahrîr-i hurûf oldur ki Karye-i Pendik’den Hristotolos? v. Çenger meclis-i şer‘a gelip şöyle ikrâr eyledi ki karye-i mezbûreden kurbunda vâki olan Apostol b. Dimitri’yle ber-vech-i iştirâk tasarruf ettiğim tarlanın nısfı ki mülkümdür tahmînen beş kilelik yerdir taraf-ı kıblesi Apostol bağına taraf-ı şarkîsi Culhaoğlu tarlasına taraf-ı garbîsi Yorgi bağına taraf-ı şimâlîsi Bedroz tarlasına muttasıldır içinde olan zeytin ağaçlarının nısfıyle iki yüz akçeye satdım semen-i mezkûru bî-kusûr aldım kabz etdim ve bir eski bağ yerimi dahi içinde olan incir ağaçlarıyla ve badem ağaçlarıyla ve iki koz ağaçlarıyla ki taraf-ı kıblesi Culhaoğlu tarlasına taraf-ı şarkîsi Değirmencioğlu tarlasına taraf-ı garbîsi Manol Dabako? tarlasına ve taraf-ı şimâlîsi Yorgi tarlasına muttasıldır tevâbi‘i [ve] levâhıkıyla ki ma‘lûmetü’l-hudûddur ınde ahâlîhâ ve beyne cîrânihâ mezkûr işbu hâmilü’l-hurûf Yahûdî Kara Yusuf’a iki yüz akçeye sattım semen-i mezkûru bî-kusûr aldım kabz etdim dedikde mukırr-ı mezkûru mukarrun lehü’l-mezbûr ikrârında tasdîk etti ikrâren sahîhan şer‘iyyen âriyen an şâibeti’s-sîye öyle olsa mezkûr Kara Yusuf’un talebiyle vâki hâl deftere ketb olundu. Tahrîren fî evâsıtı Evvelu’r-rebî‘ayn sene işrîn ve tis‘a mi’e.<br><br><br>Şuhûdü’l-hâl Gora, Lazari b. Mihal, Nikola v. İlya ve Dimitri v. Yorgi fî karye-i Darıca, Sosora b. Dimitri.</p>          <br><a title="Önceki sayfa" style="text-decoration:none" href="./ayrmetin.php?idno=43705"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=43707"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk001&bsm=usk001b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk001&bsm=usk001o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>