﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 566<br>Hüküm no: 718<br>Orijinal metin no: [94a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Emine hayatta iken Ali Efendi’nin kendisine olan borcunu hibe ettiğinden vârislerin bu parayı talep edemeyecekleri</b><br><br>Mahrûse-i Galata muzâfâtından Tophâne kasabasında sâkine iken bundan akdem vefât eden Şerife Emine bt. Mehmed nâm hatunun verâseti zevce-i metrûkü es-Seyyid Osman nâm kimesne ile li-ebeveyn er karındaşı oğulları es-Seyyid İbrahim ve es-Seyyid Abdullah ve es-Seyyid Eyüb evlâd-ı es-Seyyid Halil nâm kimesnelere münhasıra <<olduğu es-Seyyid Süleyman b. Mehmed ve Ahmed Beşe b. Ömer nâm kimesneler şehâdetleriyle mahzar-ı hasm-ı câhidde sâbit>> ve mesele-i mîrâsları altı sehm i‘tibârıyla üç sehmi zevci mezbûr es-Seyyid Osman’a ve birer sehmden üç sehmi mezbûrûn es-Seyyid İbrahim ve es-Seyyid Abdullah ve es-Seyyid Eyüb’den her birine isâbeti tahakkukundan sonra mezbûr es-Seyyid Eyüb asâleten ve kendi nefsinden asâleten ve karındaşı mezbûr es-Seyyid Abdullah tarafından zikri âtî husûsa vekîl olduğu es-Seyyid Süleyman b. Ahmed <<ve Ahmed Beşe b. Ömer nâm kimesne>> ve Ahmed Beşe b. Ömer nâm kimesneler şehâdetleriyle şer‘an sâbit olan mezbûr es-Seyyid İbrahim vekâleten Davudpaşa Mahkemesi’nde meclis-i şer‘de İmâm el-Hâc Ali Efendi b. el-Hâc Mehmed mahzarında mûrisem müteveffât-ı mezbûre Şerife Emine Hatun mukaddemâ hayatında mezbûr el-Hâc Ali Efendi’ye mâlından bi-tarîki’l-emâne altmış yedi guruş def‘ ü teslîm ve ol dahi yedinden ba‘de’l-ahz ve’l-kabz meblağ-ı mezbûr altmış yedi guruşu mûrisemiz mezbûre Şerife Emine Hatun kable’l-ahz ve’l-istifâ fevt ve meblağ-ı mezbûr bize mevrûs olmağın meblağ-ı mezbûr altmış yedi guruşdan i‘tibâr-ı mezkûr üzere bizim üç sehmimize isâbet eden otuz üç buçuk guruşu mezbûr el-Hâc ali Efendi’den asâleten ve vekâleten hâlâ taleb ederiz deyü da‘vâ etdiklerinde ol dahi cevâbında meblağ-ı mezbûr altmış yedi guruş hâlâ zimmetinde olduğunu ikrâr lâkin müteveffât-ı mezbûre Şerife Emine Hatun hâl-i hayatında meblağ-ı mezbûr altmış yedi guruşu bana hibe-i sahîha-i şer‘iye ile hibe ve temlik ve teslîm ve meblağ-ı mezbûr mutâlebesinden zimmetimi ibrâ ve ıskāt ve ben dahi ber-vech-i muharrer ittihâb ve temellük ve tesellüm ve kabz ve ibrâsını kabûl etmiş idim deyü eylediği def‘ini şühûd-ı udûlden el-Hâc Mehmed b. Süleyman ve İbrahim b. Mustafa nâm kimesneler şehâdetleriyle vech-i şer‘î üzere bi’l-muvâcehe isbât etmeğin mûcebince müdde‘iyân-ı mezbûrân es-Seyyid Eyüb ve es-Seyyid İbrahim meblağ-ı mezbûr otuz üç buçuk guruş mutâlebesiyle asâleten ve vekâleten mezbûr el-Hâc Ali Efendi’ye bî-vech mu‘ârazadan men‘ olundukları bi’l-iltimâs huzûr-ı âlîlerine i‘lâm.<br><br>Fî 14 min-Ca sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11260"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11262"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b566"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>