﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 9 Numaralı Sicil (H. 940-942 / M. 1534-1536)<br>cilt: 4,&nbsp;sayfa: 364<br>Hüküm no: 911<br>Orijinal metin no: [114a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Kara Memi’nin Ali b. Emir’e kefaletten borçlu olduğu</b><br><br>Sebeb-i tahrîr-i sicil budur ki Ali b. Emir nefs-і Üsküdar’dan Hüseyin b. Hacı nâm eytâma kıbel-і şer‘den vasî olan Süleyman b. Abdi ile şer‘-i şerîf meclisine hâzırân olup mezkûr Ali bi’l-muvâcehe takrîr-i da‘vâ kılıp dedi ki bundan akdem mezkûr Hüseyin v. Hacı’nın karındaşı Kara Memi Galata’da beş bin akçe mukāta‘a ile Mustafa Paşa hazretlerinden iş alıp bu fakīr dahi zarar-ı mala kefîl olup zikr olan iş beş bin akçe ziyân edip zikr olan beş bin akçeyi fakīrden alıp hâliyâ mezkûr Kara Memi fevt olup metrûkâtı merhûm Hacı[’ya] intikāl edip hâliyâ Hacı dahi fevt olup metrûkât oğlu Hüseyin’e intikāl edip öyle olsa zikr olan beş bin akçeyi taleb ederim deyicek vasî-і mezbûr bi’l-mukābele bu ma‘nâyı inkâr eyledi gıbbe’l-inkâr müdde‘î-і mezbûrun da‘vâsına muvâfık beyyine taleb olundu. Udûl-і müslimînden ve sikāt-ı muvahhidînden Hoca Paşa mahallesinden Musa b. Yusuf ve Karagöz b. Abdullah seferde olup anın ağzından Cafer b. Hızır ve Beşir b. ( ) şehâdet için hâzırûn olup şöyle edâ-і şehâdet-і şer‘iyye kılıp dediler ki biz şâhidleriz ve şehâdet dahi ederiz ki mezkûr Kara Memi Galata’da mukāta‘aya beş bin akçelik iş alıp mezbûr Ali b. Emir dahi mezbûra kefîl bi’l-mâl olup hâliyâ mezkûr Ali’den iş ziyân ettikden sonra beş [bin] akçe alınıp Kara Memi fevt olup zimmetinde kaldı deyû şehâdet eylediklerinden şâhidûn-ı mezbûrûnun şehâdetleri ba‘de’t-tezkiyyeti’ş-şer‘î hayyiz-і kabûlde vâkī‘ oldukdan sonra mezkûr Kara Memi’nin metrûkâtından hükm olup sicil olundu. Tahrîren fî 22 Cemâziyelâhir sene isnâ ve erba‘în ve tis‘a mi’e.<br><br><br>Şuhûdü’l-hâl: Mevlânâ Ramazan b. Ahmed, Mevlânâ Muhyiddin [b.] Mustafa, Hasan Bey b. Abdi ve kâtibü’l-hurûf ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=46959"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=46961"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk009&bsm=usk009b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk009&bsm=usk009o466"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>