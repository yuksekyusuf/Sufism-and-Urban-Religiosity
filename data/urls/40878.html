﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 572<br>Hüküm no: 599<br>Orijinal metin no: [89a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mustafa Ağa’nın küçük çocukları Mehmed Çelebi ve Ahmed Çelebi üzerine Koçak Mehmed Ağa’nın vasi, Piri Efendi’nin de vasi üzerine nazır tayin olunduğu</b><br><br>Mahmiye-i Edirne’de vâki‘ olmuşdur.<br><br>Mahmiye-i İstanbul’da Süleymaniye Câmi‘-i şerîfi kurbünde sâkin olup Dergâh-ı âlî müteferrikalarından olmakla rikâb-ı hümâyûn-ı sa‘âdet-makrûn ile mahmiye-i Edirne’ye dâhil oldukda vefât eden Mustafa Ağa b. ( ) verâseti zevce-i menkûhası Ümmühani bt. ( ) nâm hâtuna ve sulbî kebîr oğlu Mehmed Çelebi’ye ve sulbî sagīr oğlu Ali Çelebi’ye münhasıra olduğu şer‘an mütehakkık olup lâkin veresesi merkūmûn mahmiye-i İstanbul’da bulunup vefâtında hâzır bulundukları ecilden müteveffâ-yı mezbûrun yanında mevcûd bulunan terekesinden bey‘i sagīr-i mezbûra enfa‘ olan eşyâsını bey‘a ve kabz-ı semene ve bey‘ olunmayıp aynı ile verese-i merkūmûna îsâl ve teslîmi enfa‘ olan eşyâsını ba‘de’l-kabz verese-i mezkûruna îsâle bir vasî lâzım ve mühim olmakla müteveffâ-yı mezbûrun mahallesinden olup zümre-i sipâhîden olan sâhibü hâze’l-kitâb Koçak Mehmed Ağa b. ( ) her vechile emîn ve müstakīm olduğu sikāt ihbârıyla mütehakkık ve müte‘ayyin olmağın hâkim-i muvakkı‘-ı sadr-ı kitâb tûbâ lehü ve hüsnü-meâb hazretleri dahi merkūm Koçak Mehmed Ağa’yı vech-i meşrûh üzere vasî nasb ü ta‘yîn buyurup tereke-i müteveffâ-yı mezbûrdan bey‘i sagīr-i mezbûra nâfi‘ olan eşyâyı bey‘a ve kabz-ı semene ve bey‘ olunmayıp aynı ile verese-i merkūmûna îsâli enfa‘ olan eşyâyı kabz ve verese-i mezbûrûna îsâl ve teslîme ve bi’l-iktizâ lâzım gelen düyûn-ı müteferrika-i cüz’iyyesini sümün-i tereke-i müteveffâ-yı mezbûrdan edâya ve sâir cüz’î ve küllî umûrunu itmâma vasî nasb ü ta‘yîn buyurduklarında ol dahi vesâyet-i mezbûreyi kabûl ve hizmet-i lâzımesini edâya müte‘ahhid oldukdan sonra sâbıkā Büyük Rûznâme’de başhalîfe olan umdetü erbâbi’t-tahrîr ve’l-kalem Pîrî Efendi’yi dahi merkūm Koçak Mehmed Ağa üzerine husûs-ı mezbûrda hasbî nazır nasb ü ta‘yîn buyurduklarında ol dahi nezâret-i merkūmeyi kabûl ve hizmet-i lâzımesin edâya müte‘ahhid olmağın mâ-hüve’l-vâki‘ bi’t-taleb ketb olundu.<br><br>Fî evâhiri Muharremi’l-harâm li-sene semân ve sittîn ve elf.<br><br>Şühûdü’l-hâl: Mefharü’l-emâcid ve’l-ekârim Uzun Ali Ağa kethüdâ-yı merhûm Rûznameci İbrahim Efendi, Ebûbekir Ağa el-müteferrika, Mehmed Çelebi el-müteferrika, Abdulbâki Çelebi b. Mustafa Ağa el-müteferrika, İbrahim Bey b. ( ) tâbi‘-i Ali Kethüdâ, İbrahim Bey b. Ömer, el-Hâc Hüseyin Bey, Mahmud Çavuş b. ( ) ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=40877"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40879"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b572"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o824"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>