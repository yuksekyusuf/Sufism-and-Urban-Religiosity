﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 339<br>Hüküm no: 365<br>Orijinal metin no: [49b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ohan v. Bedros’un annesine ait evi satın alan kardeşi Karabet’e açtığı davadan vazgeçerek evde hiçbir hakkının olmadığını beyân ettiği</b><br><br>Mahmiye-i İstanbul’da Sulu Manastır Mahallesi sâkinlerinden Ohan v. Bedros nâm Ermeni mahfil-i kazâda li-ebeveyn er karındaşı işbu râfi‘u’s-sifr Karabet nâm Ermeni muvâcehesinde ikrâr ve takrîr-i kelâm edip karındaşım mezbûr Karabet’den mahalle-i mezbûrede vâki‘ bir tarafdan babamız mezbûr Bedros menzili ve bir tarafdan Bağdasar nâm Ermeni menzili ve bir tarafdan Karabet nâm zimmî menzili ve bir tarafdan tarîk-i âm ile mahdûd fevkānî ve tahtânî iki bâb oda ve sofa ve havluyu müştemil menzil vâlidemiz gāibetü ani’l-meclis Mosik bt. Karagöz nâm Ermeniyenin mülkü olmak üzere menzil-i mezbûrda ikimiz ma‘an sâkin iken merkūm Karabet menzil-i mezkûru vâlidemiz mezbûre Mosik’den seksen guruşa iştirâ ve kabz etmekle mülk-i müşterâm olmuşdur deyü müdâhaleme mâni‘ olmuş idi hâlâ ben da‘vâ-yı mezkûremden fâriğ olup menzil-i mahdûd-ı mezbûrda kat‘â alâka ve medhalim yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 15 min-Cumâdelâhire sene 1121<br><br>Şuhûdü’l-hâl: Mustafa b. Şa‘ban, Ali b. İvaz, Mehmed Çavuş el-Mübâşir, Hüseyin b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>