﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 306<br>Hüküm no: 330<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin adındaki çocuğunun vasisi Helvacı Musa Çelebi’nin, Hüseyin’in gelirlerinden artan meblağı asıl malına ilhak etmeyi taahhüd ettiği</b><br><br>Mahrûse-i Galata’ya tâbi‘ kasaba-i Tophane’de Pürtelaş Hasan mahallesinde sâkinler iken bundan akdem vefât eden el-Hâc Ahmed b. Abdullah ve Hanife bt. Ahmed nâm zevcânın sagīr oğulları Hüseyin’in tesviye-i emrini rü’yete kıbel-i şer‘den mansûb vasîsi olan Helvacı Musa Çelebi b. Mehmed nâm kimesne meclis-i şer‘de sagīr-i mezbûrun karındaşı ve kıbel-i şer‘den hasbî nâzır nasb olunan Mustafa Çelebi b. el-Hâc Ahmed hâzır olduğu hâlde bi’l-vesaye ikrâr ve takrîr-i kelâm edip sagīr-i mezbûr Hüseyin’e mûrisleri müteveffiyân-ı mezbûrânın terekelerinden ber-mûceb-i defter-i kassâm isâbet ve intikāl eden altmış dokuz buçuk guruş nükūd mâlının nemâsıyla yine mahalle-i mezbûrede vâki‘ mülk menzilinin icâresinden târih-i kitâba gelince sagīr-i mezbûrun levâzım-ı mühimmesini rü’yet etmiş idim hâlâ yine ben bi’l-vesaye kabzımda olan meblağ-ı mezbûr altmış dokuz buçuk guruşu târih-i vesîkadan onu on bir hesâbı üzere deruhde ve kabûl eylediğimden sonra menzil-i mezbûru dahi âhara îcâr edip mâl-ı nükūdu nemâsıyla menzil-i mezbûr icâresinden hâsıl olan meblağdan sagīr-i mezbûrun iktizâ eden levâzım-ı mühimmesine rüşdü vaktine değin beher sene rü’yet edip ve fazlasını asl-ı mâlına zamm ve ilhâk etmek üzere ta‘ahhüd eyledim dedikde mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ ve’l-ışrîn min-Zilhicceti’ş-şerîfe sene 1137.<br><br>Şuhûdü’l-hâl: Serbölük Halil Çelebi, Serbölük İbrahim Çelebi, Arusi Mustafa Efendi, Sipahi Ahmed Efendi, Baba Yusuf, Mustafa Efendi b. Mehmed. </p>          <br><a title="Önceki sayfa" style="text-decoration:none" href="./ayrmetin.php?idno=22068"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22070"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>