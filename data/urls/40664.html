﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 393<br>Hüküm no: 385<br>Orijinal metin no: [55a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Paşa Vakfı’na ait Mimar Sinan mahallesindeki çiftehamamın kiracısı Osman Bey’in talebi üzerine hamamda keçe işleyenlerin aylık üç yüz akçe kira ücreti vermelerine karar verildiği</b><br><br>Fazîletlü efendi hazretlerinin imzâsıyladır.<br><br>Mahmiye-i İstanbul’da İbrahim Paşa Vakfı’na berât-ı pâdişâhî ile mütevellî olan el-Hâc Receb b. Fazlı ve zikri âtî hamamın müste’ciri Osman Bey b. ( ) nâm cündi dîvân-ı ma‘delet-unvânda ma‘kūd mahfil-i kazâda külâhcı tâifesinin kethüdâları Mustafa b. Kadri ve Yusuf b. Abdülkadir ve Kadri b. Eyüb ve Salih b. Eyüb ve Rıdvan b. Abdullah nâm kimesneler mahzarında üzerlerine mezbûr Osman Bey takrîr-i da‘vâ edip İbrahim Paşa Vakfı’ndan olup Sarachâne kurbünde Mi‘mâr Sinan mahallesinde vâki‘ çiftehamam ile külahçılar keçe işledikleri bir kurnalı hamam ücret-i ma‘lûme ile taht-ı icârımda iken tâife-i mezbûreden mezbûrûn ve sâirleri külle yevm keçe işleyip bazısı ücret verip ve bazısı ücret vermeksizin firâr eyledikleri ecilden küllî gadr eyledikleri ecilden birisi müşâhereten istîcâr etmedikçe gadrleri def‘ olmaz hâlâ Çukurhamamı ve Yenibahçe Hamamı kurblerinde vâki‘ Keçeci Hamamı içinde keçe işleyenlerden biri ücret-i ma‘lûme ile müşâhereten istîcâr etdikleri gibi tâife-i mezbûrûnun dahi içlerinden vech-i meşrûh üzere biri istîcâr etsin ve illâ hammâm-ı mezbûra vech-i muharrer üzere keçe işlemeden mezbûrûn men‘ olunmak matlûbumdur dedikde mezbûrûn külahçılar cevâblarında kaziyye vech-i meşrûh üzere idiğini herbiri mu‘terif olmağın ba‘de’l-yevm sikāt-ı ahyâr ihbârlarıyla zikrolunan hamamın müte‘ayyin olan ayda üç yüz akçe ecr-i misli ile mezbûrûndan biri istîcâr etmek üzere mezbûrûna tenbîh olunup mâ-vaka‘a bi’t-taleb ketb olundu.<br><br>Fî evâili Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Abdullah Efendi el-imâm, Osman Çelebi el-müezzin, Fahrü’l-müderrisîn Sun‘ullah Çelebi, İbrahim Çelebi el-Halebî, İbrahim Çelebi er-râcil, Ramazan b. Zülfikar, Ahmed Çavuş el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=40663"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40665"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o858"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>