﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 334<br>Hüküm no: 352<br>Orijinal metin no: [51a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ömer ile Kavukçu Ömer’in boşanması</b><br><br>İstihbâr-ı tatlîk<br><br>Mahmiye-i İslâmbol’da İskender Ağa mahallesinde sâkine ve zâtı ta‘rîf-i şer‘î ile mu‘arrefe olan işbu bâ‘isetü’l-vesîka Âişe bt. Ömer nâm hatundan meclis-i şer‘de ber-vech-i âtî istihbâr-ı şer‘î sudûrundan sonra udûl-ı ahrâr-ı Müslimîn’den ve mahalle-i mezbûre ahâlisinden Derviş Ahmed b. Osman ve İbrahim b. Mehmed nâm kimesneler zât-ı müstahbire-i mezbûreyi ârifân oldukları hâlde li-ecli’l-ihbâr meclis-i şer‘a hâzırân olup istihbâr olunduklarında fi’l-hakīka işbu müstahbire-i mezbûrenin zevci Kavukçu Ömer b. İbrahim nâm kimesne işbu târih-i kitâb senesi Saferi’l-hayrının yirmi altıncı günü mahalle-i mezbûrede zevcesi müstahbire-i mezbûre ile mâ‘an sâkin olduğu menzili kapısı önünde bizim huzûrumuzda zevcesi müstahbire-i mezbûreye hitâb edip eğer ben ba‘de’l-yevm diyâr-ı âhara gider isem zevcem mezbûre Âişe Hatun benden boş olsun deyü şart ve ta‘lîk eyledikden sonra on gün mürûrunda mezbûr Kavukçu Ömer Kefere İzmir’ine firâr edip ol-vechile müstahbire-i mezbûre Âişe Hatun zevci mezbûr Ömer’den mutallaka olmuşdur, biz bu husûsa bu vech üzere şâhidleriz ve inde’l-hasm şehâdet dahi ederiz deyü her biri meclis-i şer‘de alâ-tarîki’ş-şehâde haber vermeleriyle vâkı‘u’l-hâl hıfzen li’l-makāl bi’t-taleb.<br><br>Fî 16 R sene 1197<br><br>Şühûdü’l-hâl: Derviş Ahmed b. Osman, İbrahim b. Mehmed, Molla Ali b. Halil, Salih b. Halil, Hacı Hasan b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=10894"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10896"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>