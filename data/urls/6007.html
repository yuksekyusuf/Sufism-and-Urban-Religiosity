﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 251<br>Hüküm no: 253<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çadırcıahmed mahallesinde Mahmud Efendi’nin tasarrufunda olan evin Yusuf Ağa’ya satıldığı</b><br><br>Mübâya‘a.<br><br>Mahmiye-i İstanbul’da Kumkapı kurbünde Çadırcı Ahmed mahallesinde sâkin Mahmud Efendi b. Hüseyin nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb fahrü’l-eşbâh Yusuf Ağa b. Mehmed mahzarında ikrâr-ı tâm ve takrîr-i kelâm edip arsasının merhûm Bali Paşa vakfına senede yüz on akçe mukāta‘a-i kadîmesi ve üzerinde olan ebniyesi akd-i âti’z-zikrin sudûruna değin silk-i mülkümde münselik olup mahalle-i mezbûrede vâki‘ bir tarafdan Arpacı Hasan mülkü ve bir tarafdan İpekçi vakfı menzil ve bir tarafdan Bali Paşa vakfı ve bir tarafdan tarîk-ı âm ile mahdûd fevkānî bir oda ve tahtânî bir oda ve matbah ve kenîf ve havluyu müştemil mülk menzilin ebniye-i memlûkesini bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-ı bâtt-ı sahîh-i şer‘î ile altı yüz seksen guruşa merkūm Yusuf Ağa bey‘ ve temlîk ve teslîm ve arsasını dahi bâ-ma‘rifet-i mütevellî-yi vakf-ı mezbûr meccânen ferâğ ve tefvîz ol dahi ber-vech-i muharrer iştirâ ve temellük ve tesellüm eylediğinden sonra semen-i merkūm altı yüz seksen guruşu müşteri-yi mezbûr Yusuf Ağa yedinden tamamen ahz u kabz eyledim fîmâ-ba‘d menzil-i mahdûd-ı mezkûrun ebniye-i memlûkesi merkūm Yusuf Ağa’nın mülk-i müşterâsı ve arsası dâhil-i havza-i tasarrufu olup kat‘a benim alâka ve medhalim kalmamışdır. Keyfe mâ yeşâ ve yahtâr mutassarıf olsun dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 22 min-Zilhicce sene [1]143<br><br>Şuhûdü’l-hâl: Yusuf Ağa b. Abdullah, Himmet Çelebi b. Mustafa, İbrahim b. Ahmed, Mustafa Efendi b. Kemâl, Mustafa Efendi b. Ahmed, İbrahim Efendi el-imâm, Molla Hasan b. Muslihiddin çukadâr, Ali Çavuş an-zümre-i silâhdârân, Osman Çelebi çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=6006"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6008"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>