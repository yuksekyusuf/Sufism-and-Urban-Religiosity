﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 204<br>Hüküm no: 259<br>Orijinal metin no: [24a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yelkenci Seyyid Mehmed’in evinin üzerine yaptığı yeni katın pencerelerinden komşusu Kalafatçı Mustafa’nın evinin kadınlar kısmı görüldüğü için gerekli tedbirleri almasına karar verildiği</b><br><br>Sâdır olan fermân-ı âlîlerine imtisâlen savb-ı şer‘-i enverden irsâl olunan müderrisîn-i kirâmdan Kâtib es-Seyyid Abdülfettâh Efendi dâ‘îleri ve hâssa mi‘mârânından Ser-halîfe es-Seyyid İsmail ve Mehmed Ârif halîfeler ile Galata Okçu Musa Mahallesi’nde vâki‘ galle ve tevliyeti mahalle-i mezbûre imâmlarına meşrûta münâza‘un-fih olan bir bâb vakıf menzile varıp huzûr-ı Müslimînde akd-i meclis-i şer‘-i âlî eyledikde menzil-i mezkûrun tarîk-i âm aşurı karşısında kâin yine vakf-ı mezbûrdan bir bâb vakıf menzile ale’l-iştirâki’s-seviyy mutasarrıfe olan sâhibey arzuhâl Kalafatçı Mustafa b. Hüseyin ve zâtı mu‘arrefe Emine bt. Mustafa nâm zevcân meclis-i ma‘kūd-ı mezkûrda menzil-i mezkûrun mutasarrıfı derûn-ı arzuhâlde mezkûrü’l-ism Yelkenci es-Seyyid Mehmed b. es-Seyyid Osman nâm kimesne muvâcehesinde mahalle-i mezbûre imâmı ve menzileyn-i mezkûreynin bi’l-meşrûta mütevellîsi Hâfız Abdi Efendi hâzır olduğu hâlde mezbûr es-Seyyid Mehmed binâsına şürû‘ eylediği menzilinin tabaka-i ulyâsında vaz‘-ı kadîminden ziyâde mugāyir-i fermân-ı âlî şehnişîn binâ ve ihdâs eylediği dört aded pencerelerinden bizim menzilimizin makarr-ı nisvân olan mahalline nezâreti olup ol vechile zarar-ı şer‘îsi olmağla zarar-ı şer‘îsini def‘a mezbûra tenbîh olunmak matlûbumuzdur deyü da‘vâ eylediklerinde mi‘mârân-ı mezbûrân ve Müslimûn-ı hâzirûn menzil-i mezkûra ba‘de’n-nazar ve’l-mu‘âyene ve’l-mesâha mezbûr es-Seyyid Mehmed ihdâs eylediği arzan yirmi yedi parmak şehnişînin ancak dokuz parmak mahalli mugāyir-i emr-i âlî olmağla ancak arzan dokuz parmak mahallin kat‘ı iktizâ eylediği ve zikrolunan dört aded muhdes pencerelerin zarar-ı şer‘îsi olduğunu mi‘mârân-ı mezbûrân haber vermeleriyle mûcebince arzan on sekiz parmakdan ziyâde şehnişîn itâle etmemek üzere zikrolunan pencerelerin zarar-ı şer‘îsini def‘a mezbûr es-Seyyid Mehmed’e tenbîh eylediğini kâtib-i mezbûr mahallinde tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eyledikleri tescîl ve mübâşirleri Emin Çavuş kulları yediyle huzûr-ı âlîlerine i‘lâm olundu.<br><br>Fî 20 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22454"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22456"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>