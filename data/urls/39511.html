﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 221<br>Hüküm no: 219<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eş-Şeyh Mustafa Efendi’nin tasarrufundaki Ayşe Hatun bt. Mehmed tarafından vakfedilen menzilin şartında yapılan değişiklik</b><br><br>Mahmiye-i Kostantiniyye’de Medîne-i Münevvere alâ-sâkinihâ tahiyyât-ı mükerrere fukarâsı içün vaz‘ olunan evkāf-ı müteferrikaya bi’l-fi‘il mütevellî olan Ali Bey b. Abdullah Dîvân-ı âlî -dâme mahfûfen bi’l-me‘âlî-’de- mahmiye-i mezbûrede Aksaray mahallesinde vâkı‘ Kâtib Muslihiddin zâviyesinde şeyh olup âti’z-zikr olan iki bâb menzile hâlâ vâzı‘u’l-yed olduğu nehc-i şer‘î üzere sâbit olan fahrü’l-meşâyihi’l -kirâm zahrü’l-etkıyâ zevi’l-ihtirâm eş-Şeyh Mustafa Efendi b. Hüsam el-Halvetî’yi mahfil-i kazâya ihzâr ve üzerine da‘vâ edip hâlâ şeyh-i müşârun-ileyhin yedinde ve tasarrufunda olup mahmiye-i mezbûre mahallâtından Abdullah Ağa mahallesinde vâkı‘ iki tarafı Mustafa Efendi b. Abdullah mülküne ve bir tarafı Altınbula bt. Abdullah mülküne ve bir tarafı tarîk-i âmma müntehî olan menzil ve yine mahmiye-i merkūmede Sinan Ağa mahallesinde vâkı‘ bir tarafı Papaszâde Mustafa Efendi mülküne ve bir tarafı Hacer Hatun mülküne ve bir tarafı Taşcı Mustafa mülküne ve bir tarafı tarîk-i hâssa müntehî olan menzil Âişe Hatun bt. Mehmed ( ) nâm hatunun mülkü olup bundan akdem zikr olunan menzilleri hâl-i sıhhat-i zât ve zaman-ı nefâz-ı tasarrufâtında vakf ü habs edip gallesini evvelâ kendi nefsine ba‘de vefâtihâ Medîne-i Münevvere fukarâsına vakf ü şart edip teslîm-i ile’l-mütevellî ve tescîl-i şer‘î olunup hâlâ mezbûre Âişe Hatun müteveffât olmağla zikr olunan menzillerin gallesi Medîne-i Münevvere fukarâsının hakk-ı meşrûtu olmuş iken şeyh-i müşârun-ileyh bilâ-vech vaz‘-ı yed edip tasarruf eder kasr-ı yedine tenbîh olunmak taleb ederim dedikde gıbbe’t-tasdîk şeyh-i müşârun-ileyh cevâbında fi’l-vâkı‘ hâl ala hâzihi’l-minvâl olup lâkin vâkıfe-i mezbûre vakf-ı mezkûrun tebdîl ve tağyîrini kendüye şart edip vakfiyesinde mastûr ve musarrahun-bih olmağla yine hâl-i sıhhatinde zikr olunan şartından rücû‘ edip zikr olunan menzillerin gallesini kendü vefâtından sonra bana ve benden sonra Şeyh olduğum zâviye-i mezbûrede yerime şeyh olanlara sümme ve sümme ilâ en-yenkarizü ve yetim ve ba‘de’l-inkırâz mutlaka fukarâya şart edip bin otuz bir senesinde mahmiye-i mezbûrede nâibü’ş-şer‘ olan Mevlânâ Mehmed Efendi b. Atâullah huzûrunda hâzıra olup vech-i muharrer üzere takrîr edip nâib-i müşârun-ileyh dahi sıhhatine hükmedip yedime hüccet verilmişdir deyü kelimât-ı meşrûhasına mutâbıka ve mevlânâ-yı mezkûrun hatt u hâtemini müştemile hüccet-i şer‘iyye ibrâz eyledikde gıbbe’l-inkâr ve akībe’l-istişhâd udûl-i Müslimînden Mustafa b. Davud ve Mehmed b. el-Hâc Receb li-ecli’ş-şehâde hâzırân olup gıbbe’l-istişhâd fi’l-vâkı‘ mezkûre Âişe Hatun zikr olunan menzilleri hâl-i sıhhat-i zât ve zamân-ı nefâz-ı tasarrufâtında vakf u habs edip gallesini evvelâ kendi nefsine ba‘de vefâtihâ Medîne-i Münevvere fukarâsına vakf ü şart edip ve vakf-ı merkūmun tebdîl ve tağyîrini kendüye şart edip teslîm-i ile’l-mütevellî ve tescil-i şer‘î olundukdan sonra hâl-i sıhhatinde yine şart-ı merkūmdan rücû‘ edip zikr olunan menzillerin gallesini kendüye ve vefâtından sonra şeyh-i müşârun-ileyhe ve şeyh-i müşârun-ileyhden sonra şeyhi olduğu zâviye-i merkūmede yerine şeyh olanlara sümme ve sümme ilâ en-yenkarize ve yetimme ve ba‘de’l-inkırâz mutlakā fukarâya şart edip bin otuz bir senesinde mahmiye-i mezbûrede nâibü’ş-şer‘ olan Mevlânâ Mehmed Efendi b. Atâullah huzûrunda hâzıra olup vech-i muharrer üzere takrîr edip nâib-i müşârun-ileyh dahi sıhhatine hükmeyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle ve ve rütbe-i i‘tibâr ve kabûle mevsûle kılınıp mûcebiyle mütevellî-i mersûm talebden men‘ olunup mâ-vaka‘a bi’t-taleb ketb olundu.<br><br>Tahrîren fî-evâsıtı Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Yusuf Dede b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=39510"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39512"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>