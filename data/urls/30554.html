﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 117<br>Hüküm no: 95<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Mehmed’in babasından intikal eden kasap gedik hisse ve aletlerini es-Seyyid Ahmed ve es-Seyyid İbrahim’e sattığı</b><br><br>Ma‘rûz<br><br>Sâhibe-i arzuhâl ma‘rifetü’z-zât Rukiye bt. Mehmed nâm hatûn meclis-i şer‘-i kavîmde evkâf-ı hazret-i şehriyârî mütevellîsi tarafından vekîli kassâblar kethüdâsı el-Hâc Ali Ağa hâzır olduğu hâlde Evkâf-ı hümâyûn’dan Dokuzuncu Selhhâne’ye merbût olup medîne-i Üsküdar’a muzâfa Kadı karyesinde vâki‘ bir bâb kasab dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin bâ-temessük-ı mütevellî ale’l-iştirâk mutasarrıfları es-Seyyid Ahmed b. Veliyyüddin ve es-Seyyid İbrahim b. Mustafa taraflarından tasdîka vekîl-i şer‘îleri İsmail b. Ahmed muvâcehesinde takrîr-i kelâm edip âlât-ı mezkûre babam mezbûr Mehmed b. Ahmed’in tasarrufunda iken doksan iki senesinde fevt oldukda âlât-ı mezkûre hasbe’l-âde bana intikâl etmişiken bilâ veled fevt oldu deyü cânib-i vakfdan vekîl-i mezbûr İsmail’e ba‘de’l-îcâr ol dahî bâ-re’-yi mütevellî müvekkilân-ı mezbûrân es-Seyyid Ahmed ve es-Seyyid İbrahim’e ale’l-iştirâk ferâğ ve tefvîz anlar dahî tefevvüz ve kabûl ve âlât-ı mezkûreyi zabt ederler suâl olunup âlât-ı mezkûreden keff-i yed ve babamdan intikâl etmek üzre bana teslîme tenbîh olunmak murâdımdır deyü tasaddî eylediğim da‘vâmdan bâ-vesâtat-ı muslıhîn müvekkilân-ı mezbûrân ile iki yüz guruş bedel-i makbûza ba‘de’s-sulh ve’l-kabûl âlât-ı mezkûreye müte‘allika âmme-i da‘vâdan mezbûrânın zimmetlerini ibrâ’-i âm ile ibrâ’ ve iskāt eylediğimde anlar dahî ibrâ’-i mezkûrumu kabûl eylediler dedikde vekîl-i mezbûr dahi tasdîk edip bu vecihle kat‘-ı münâza‘a eyledikleri huzûr-ı âlîlerine i‘lâm olundu.<br><br>Fî 3 min C. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>