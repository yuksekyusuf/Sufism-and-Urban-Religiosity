﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 161<br>Hüküm no: 164<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bali Çavuş Mescidi müezzinliğine Molla Mehmed’in tayin edildiği</b><br><br>Medîne-i Üsküdar’da Hasan Ağa mahallesinde vâki‘ ashâb-ı hayrâtdan Bali Çavuş Mescid-i şerîfinde müezzin olan Mehmed târîh-i kitâbdan on sene mukaddem fevt oldukda oğlu Ali ol târîhde mescid-i merkūma müezzin nasb u ta‘yîn olundukdan sonra mezbûr Ali dahi fevt oldukda evlâd-ı zükûru olmadığından beş seneden beri mescid-i merkūme müezzinlik hizmeti mu‘attal olduğuna binâen mahalle-i mezbûre ahâlîsinden Veli Bey b. Mehmed nâm kimesne hasbî <<olmağın>> müezzinlik edip lâkin mescid-i merkūma bir müezzin kıbel-i şer‘den nasb u ta‘yîn olunmak lâzım olmağın hizmet-i merkūme uhdesinden gelmeğe kādir idiği ahâlî-i mahalle ihbârlarıyla zâhir olan işbu râfi‘ü’l-vesîka Molla Mehmed b. Veli nâm kimesne kıbel-i şer‘den mescid-i merkūma müezzin nasb u ta‘yîn olundukda ol dahi kabûl ve müezzinlere meşrûta olan iki odalar icâresine ba‘de edâi’l-hizme mutasarrıf olmak için işbu râfi‘ü’l-vesîka tahrîr olunup yedine i‘tâ olundu.<br><br>Hurrire fi’l-yevmi’l-ışrîn min-şehri Rebî‘i’l-evvel li-seneti hamsîn ve mi’ete ve elf.<br><br>Şuhûdü’l-hâl: es-Seyyid Haşim Efendi b. es-Seyyid Yusuf Berber, es-Seyyid Mahmud Berber b. Yusuf, Molla Mustafa b. Halil, el-Hâc İbrahim b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o286"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>