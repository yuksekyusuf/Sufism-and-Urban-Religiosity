﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 460<br>Hüküm no: 409<br>Orijinal metin no: [77a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Efendi Vakfı’na ait evin Avakim v. Agya’ya intikaline, vakıf mütevellisinin itiraz ettiği</b><br><br>Menzil keşfi der-kurb-ı Fethiye<br><br>Ma‘rûz<br><br>Sâdır olan fermân-ı âlîlerine imtisâlen zikri âtî husûsun mahâllinde ber-nehc-i şer‘î ketb ü tahrîri’çün cânib-i şer‘-i şerîf-i enverden me’zûnen irsâl olunan Kâtib Hasan Şükrü Efendi dâ‘îleri bi’l-ma‘iyye rü’yete me’mûr Haremeyn-i şerîfeyn müfettişi olup İstanbul pâyesiyle tekrîm buyrulan Emin Beyefendi-zâde fazîletlü Abdülkadir Beyefendi tarafından meb‘ûs Kâtib Mehmed Nizâmeddin Efendi ile Dârü’s-sa‘âdeti’ş-şerîfe ağası hazretleri nezâretlerinde âsûde evkāfdan ashâb-ı hayrâtdan matbah-ı âmire emîni esbak-ı merhûm Süleyman Efendi Vakfı müsakkafâtından İstanbul’da Fethiye kurbünde Tevkī‘î Cafer mahallesinde kâin bir tarafdan Aci Anatran zimmî tasarrufunda olan menzil <<arsası>> ve bir tarafdan zikri câ’î menzilden müfrez Marye Nasrâniye tasarrufunda olan menzil ve bir tarafdan tarîk-ı âm ve taraf-ı râbi‘i tarîk-ı hâs ile mahdûd bir bâb menzile varıp huzûr-ı Müslimînde akd-i meclis-i şer‘-i âlî ettiklerinde vakf-ı mezbûrun evlâdiyet ve meşrûtiyyet üzre mütevellîsi sahib-i arzuhâl İsmail Ramiz Efendi b. Mehmed Ramiz nâm kimesne kezâlik evlâd-ı vâkıfdan mu‘arrefetü’z-zât Hibetullah bt. Mehmed nâm hatun hâzıra olduğu hâlde meclis-i ma‘kūd-ı mezkûrda terzi esnâfından Avakim v. Agya nâm zimmî muvâcehesinde derûn-ı arzuhâlde mezkûreti’l-ism mu‘arrefetü’ş-şahs Zümrüd bt. Kapril Nasrâniye hâzıra olduğu hâlde menzil-i mahdûd-ı mezkûr kezâlik derûn-ı arzuhâlde mersûmetü’l-ism Elmas bt. Artin Nasrâniyenin zahr-ı arzuhâlde mastûr defter-i vakfdan muhrec derkenâr nâtık olduğu üzre bi’l-icâreteyn müstakilleten taht-ı tasarrufunda iken bundan akdem bilâ-veled hâlike olup menzil-i mahdûd-ı mezkûr mahlûk ve cânib-i vakf-ı şerîf-i merkūma âid ve râci‘ olmuş iken mersûm Avakim zimmî ben hâlike-i mesfûre Elmas Nasrâniyenin sadrî sahîh oğluyum diyerek bir-takrîb beni iğfâl ile hâlike-i mersûmenin intikālinden kendi tasarrufu’çün izin istedikde ben dahi inanıp menzil-i mahdûd-ı mezkûru bin iki yüz otuz dokuz senesi Cumâdelâhiresinde hâlike-i Nasrâniye-i mesfûrenin intikālinden sadrî sahîh oğludur diyerek mersûm Avakim zimmînin tasarrufuna izin ve yedinde olan atîk temessüke şerh-birle defter-i vakf-ı şerîfde uhdesine kaydeylediğimden sonra mersûm Avakim zimmî menzil-i mahdûd-ı mezkûru hâzıra-i mersûme Zümrüd Nasrâniyeye bundan akdemce hüsn-i rızâ ve tayyib-i hâtırıyla [77b] kat‘iyen ferâğ ve tefvîz eylediğinde ol dahi ba‘de’t-tefevvüz ben dahi bi’t-tevliye mersûm Avakim zimmînin ferâğından hâzıra-i mersûme Zümrüd Nasrâniyenin tasarrufuna izin ve müceddeden yedine bir kıt‘a temessük dahi i‘tâ etmişdim lâkin hakīkatde mersûm Avakim zimmî hâlike-i mesfûre Elmas Nasrâniyenin sadrî sahîh oğlu olmayıp bilâ-veled hâlike ve menzil-i mahdûd-ı merkūm mahlûl ve cânib-i vakf-ı şerîf-i mezkûra âid olmağla menzil-i mahdûd-ı mezkûru bi’t-tevliye zabtederim dedikde mesfûr Avakim zimmî dahi cevâbında ben hâlike-i mersûme Elmas Nasrâniyenin sadrî sahîh oğlu olup ol vechile mütevellî-i müdde‘î-i mezbûr menzil-i mahdûd-ı mezkûru intikāl-i âdî ile intikālinden benim tasarrufuma ba‘de’l-izn ben dahi vech-i meşrûh üzre hâzıra-i mersûme Zümrüd Nasrâniyeye bedel-i medfû‘ ve makbûz mukābelesinde rızâmla kat‘iyen fâriğ olmuşdum deyü hâzıra-i mersûme Zümrüd Nasrâniyenin tasdîkiyle eylediği müdde‘âsını kâtibân-ı merkūmân mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘-i şerîfe gelip <<alâ-vukū‘ihî inhâ>> tarafeyn bi-ecmâ‘ihim hazır oldukları hâlde tasdîklerine mukārin alâ-vukū‘ihî ba‘de’l-inhâ ve’t-takrîr mesfûr Avakim zimmî ber-vech-i muharrer hâlike-i mersûme Elmas Nasrâniyenin sadrî sahîh oğlu olduğunu udûlden Çukadâr Selim Ağa b. Osman ve Fenerkapısı dâhilinde Cafer Subaşı mahallesi ahâlîsinden Dikici es-Seyyid İbrahim Ağa b. Ali Reis ve Mültezim Ahmed Ağa’nın yanında sâkin Abdurrahman Ağa b. el-Hâc İbrahim nâm kimesneler şehâdetleriyle bi’l-muvâcehe vech-i şer‘î üzre isbât etmeğin mûcibince menzil-i mahdûd-ı mezkûr ber-minvâl-i muharrer hâlike-i mersûme Elmas Nasrâniyenin intikālinden ve ba‘dehû mesfûr Avakim zimmînin ferâğından el-yevm hâzıra-i mersûme Zümrüd Nasrâniyenin zabt ve tasarrufu iktizâ eylediği müdde‘î-i mütevellî-i merkūma tefhîm ve da‘vâ-yı mezkûresiyle mersûm Avakim zimmî ile hâzıra-i mesfûre Zümrüd Nasrâniyeye bî-vech-i şer‘î mu‘ârazadan men‘ olundukları İstanbul Mahkemesi’nden huzûr-ı âlîlerine i‘lâm olundu.<br><br>Fî 19 min-Za sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33835"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33837"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b460"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>