﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 222<br>Hüküm no: 238<br>Orijinal metin no: [46a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Abdi Odabaşı’nın varislerinin yine vefat eden Ahmed Çelebi’de olan alacaklarını varislerinden tahsil etmeleri</b><br><br>Mahmiye-i İstanbul’da Hobyar mahallesinde sâkin iken bundan akdem vefât eden Abdi Odabaşı b. İsmail’in verâseti zevce-i metrûkesi Saliha bt. Ahmed ve vâlidesi Belkıs bt. Abdullah nâm hatunlar ile sulbî sagīr oğlu Hüseyin’e münhasıra olduğu şer‘an sâbit oldukdan sonra mezbûr Hüseyin’in kıbel-i şer‘den mansûb vasîsi olan Mehmed Çelebi b. İsmail nâm kimesne vesâyeten ve mezbûre Belkıs tarafından husûs-ı âti’l-beyâna sâbitü’l-vekâle vekîl olan Abdulkadir b. Hamza ve mezbûre Saliha tarafından husûs-ı âti’l-beyâna vekîl olup kezâlik vekâleti sâbite olan Mustafa b. Mehmed nâm kimesne vekâleten meclis-i şer‘-i şerîfde mahmiye-i mezbûrede Kızılminâre mahallesinde sâkin iken bundan akdem vefât eden Ahmed Çelebi b. Abdullah’ın hasren vârisleri olan sulbî sagīr oğlu Seyyid Mehmed ile sulbiye sagīre kızı Şerife Saliha’nın ammeleri ve kıbel-i şer‘den mansûbe vasîleri olan Hadîce bt. Abdullah nâm hatun tarafından husûs-ı âti’l-beyâna vekîl olup vekâleti yedinde olan mazmûnu müsbet hüccet ile sâbite olan Mehmed Çorbacı b. İbrahim mahzarında her biri [46b] ikrâr ve takrîr-i kelâm edip müteveffâ-yı mezbûr Abdi odabaşı’nın kaynatası mezbûr Ahmed Efendi yedinde zimmetinde deyn-i şer‘îden iki bin yedi yüz elli esedî guruş hakkı olduğu ve müteveffâ-yı sânî-i mezbûre cihet-i karzdan bin esedî guruş ve emri ile Himmet Beşe’ye vermekle deyni olan bin esedî guruş cem‘an iki bin esedî guruş deyni olduğu bundan akdem huzûr-ı hâkimü’ş-şer‘de şer‘an sâbit olduğundan sonra müteveffâ-yı evvel-i mezbûr Abdi Odabaşı’nın müteveffâ-yı sânî-i mezbûr Ahmed Çelebi zimmetinde hakkı olan iki bin yedi yüz elli esedî guruşun iki bin guruşu müteveffâ-yı sânî-i mezbûre deyni olan meblağ-ı mezbûr iki bin esedî guruşa takas edip mezbûr Mehmed Çorbacı dahi mukāssa etdiğinden sonra müteveffâ-yı evvel-i mezbûrun müteveffâ-yı sânî-i mezbûr zimmetinde hakkı olan iki bin yedi yüz elli esedîden bâkī yedi yüz elli esedî guruşu müteveffâ-yı sânî-i mezbûr Ahmed Çelebi’nin tereke-i vâfiyesinden bize edâ ve teslîm, biz dahi ahz u kabz eyledik, min-ba‘d müteveffâ-yı evvel-i mezbûr Abdi Odabaşı’nın müteveffâ-yı sânî-i mezbûr Ahmed Çelebi zimmetinde hakkı olan meblağ-ı mezbûr iki bin yedi yüz elli esedî guruşdan müteveffâ-yı mezbûr Ahmed Çelebi zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-âşir min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: İbrahim Beşe b. Ali el-mübâşir, Osman Ağa b. Abdullah, es-Seyyid İsmail Çelebi b. Hüseyin Ağa, Ahmed Çelebi b. Muharrem, Ahmed Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=2555"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2557"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>