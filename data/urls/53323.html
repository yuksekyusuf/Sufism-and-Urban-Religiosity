﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 277<br>Hüküm no: 298<br>Orijinal metin no: [26b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Usulsüz olarak kiralanan vakıf evin sahibine iadesi</b><br><br>Ma‘rûz<br><br>Medîne-i Üsküdar’da Selami mahallesinde sâkine ve zâtı mu‘arrefe Hadice bt. Süleyman b. Abdullah nâm hatun medîne-i mezbûrede mahfil-i bâbda meclis-i şer‘-i hatîrde zikri âtî menzile vâzı‘ü’l-yed olan es-Seyyid Ali b. Mehmed nâm kimesne muvâcehesinde ashâb-ı hayrâtdan üvey vâlidem Âişe bt. Abdullah nâm hatun işbu yedimde olan bin yüz kırk sekiz senesi târihiyle müverrah bir kıt‘a vakfiye-i ma‘mûlün-bihâsı nâtıka olduğu üzere medîne-i mezbûrede Evliyâhoca mahallesinde vâki‘ lede’l-ahâli ve’l-cîrân ma‘lûmü’l-hudûd ve’l-müştemilât bir bâb mülk menzilini vakf-ı sahîh ile vakf edip süknâ ve tasarrufunu evvelen kendiye ba‘dehâ zevci babam mezbûr Süleyman’a ba‘dehû mezbûr Süleyman’ın âhar zevcesi anam Zeyneb bt. Mustafa’ya ba‘dehâ mezbûr Süleyman’ın batnen ba‘de batnin evlâd-ı evlâdına ba‘de inkırâzi’l-evlâd icâreteyn ile âhara îcâr ve hâsıla olan icâresi sâlifü’z-zikr Evliyâhoca Mescid-i şerîfi’nde imâm olanlara şart ve ta‘yîn ve şart-ı vâkıf üzere ben menzil-i mezkûrda sâkine iken bin yüz seksen iki senesi mescid-i mezkûrda imâm olan es-Seyyid Osman Efendi netîcesi imâma meşrûtadır deyü menzil-i mezkûrdan beni ihrâc ve senevî üçer guruş icâre-i müeccele ve mu‘accele ile hilâf-ı şart-ı vâkıf mezbûr es-Seyyid Ali’ye îcâr etmiş idi el-hâletü hâzihî yedimde olan fetvâ-yı şerîfe mûcebince bu misillü süknâsı meşrûta olan menzilin icâreteyn ile âhara îcârı meşrû‘a olmamağla mezbûr es-Seyyid Ali menzil-i mezkûrdan keff-i yed ve şart-ı vâkıf üzere bana teslîme tenbîh olunmak matlûbumdur deyü da‘vâ ve mezbûr es-Seyyid Ali cevâbında fi’l-hakīka menzil-i mezkûru vâkıfe-i mezbûrenin süknâsı meşrûta-i vâkıf olup ber-mûceb-i vakfiye-i ma‘mûlün-bihâsı târih-i merkūmda imâm-ı mezbûr hilâf-ı şart-ı vâkıf icâreteyn ile kendiye îcârını ve müdde‘iye-i mezbûre Hadice Hatun meşrûtün-lehâ olduğunu ikrâr ü i‘tirâf etmeğin mûcebiyle mezbûr es-Seyyid Ali menzil-i mezkûrdan kasr-ı yed ve şart-ı vâkıf üzere müdde‘iye-i mezbûre Hadice Hatun’a teslîme tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 5 min-Zilhicce sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53322"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53324"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1072"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>