﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 158<br>Hüküm no: 183<br>Orijinal metin no: [28b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Abdullah’ın cariyesini azat ettiği</b><br><br>Mahmiye-i İstanbul’da Kepenekçi Sinan Mahallesi’nde sâkine Fâtıma bt. Abdullah nâm hatun tarafından ikrâr-ı âti’z-zikre vekîl olup vekâleti mezbûre Fâtıma’yı ma‘rifet-i şer‘iyye ile ârifân olan Ali b. Halil ve Halil b. Mehmed nâm kimesneler şehâdetleriyle sâbite olan Ahmed b. İbrahim nâm kimesne meclis-i şer‘-i hatîr-i lâzımü’t-tevkīrde müvekkile-i mezbûreye rıkkını mu‘terife olan açık kaşlı, orta boylu, koyun elâ gözlü, sarışın, Rusiyyetü’l-asl bâ‘isetü’l-kitâb Mülayim bt. Abdullah mâm câriye-i memlûke muvâcehesinde bi’l-vekâle ikrâr u i‘tirâf edip müvekkile-i mezbûre Fâtıma memlûkesi mevsûfe-i mezbûre Mülayim’i hasbeten lillâhi’l-azîm ve taleben li-merzâti’r-Rab “Yevme lâ yenfa‘u mâlün ve lâ benûn illâ men etallâhe bi-kalbin selim” âzâd ve i‘tâk ve kayd-ı rıkdan ıtlâk eyledi, ba‘de’l-yevm mezbûre Mülayim sâir harâir-i asliyyât gibi hürre olup üzerinde hakk-ı velâdan gayrı hakkı kalmadı dedikde mâ-vaka‘a bi’t-taleb ketb ü sebt olundu.<br><br>Fi’l-yevmi’s-sâbi‘ aşer mine’l-Muharremi’l-harâm li-sene erba‘a ve sittin ve elf.<br><br>Şuhûdü’l-hâl: el-Hâc Halil, Mehmed Çelebi b. el-Hâ[c] Halil, es-Seyyid Hüseyin Efendi el-imâm, Ca‘fer Halîfe el-müezzin ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>