﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 115<br>Hüküm no: 80<br>Orijinal metin no: [17b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu Agob v. Toma’nın, Mirahor’daki un değirmeni gediğini Seyyid İsmail Ağa b. Mehmed Emin’e sattığı</b><br><br>Uncu değirmen<br><br>Ma‘rûz-ı dâ‘î-i devlet-i aliyyeleridir ki<br><br>Âsitâne-i aliyyede vâki‘ uncu esnâfından Agob v. Toma nâm zimmî meclis-i şer‘-i münîrde bâ‘isü’l-i‘lâm es-Seyyid İsmail Ağa b. es-Seyyid Mehmed Emin Ağa tarafından husûs-ı âtîde tasdîka vekîli habbâzân kethüdâsı Mehmed Ağa b. Ali mahzarında takrîr-i kelâm edüp İstanbul’da Mirahor uncu değirmeni derûnunda mevcûde beyne’l-hiref gedik tâ‘bir olunur yirmi dört re’s bârgir ve altı guruş uncu değirmeninden akd-i âti’z-zikrin sudûruna değin yedimde mâlım ve mülküm olan on iki re’s bârgir ve ona isâbet eden sâir âlât-ı lâzıme-i ma‘lûmeden ancak bir horos dört re’s bârgirimi bâtten ve sahîhan bi-safkatin vâhidetin müvekkil-i merkūm es-Seyyid İsmail Ağa’ya iki bin iki yüz guruş semen-i medfû‘a ve makbûza bey‘ ve temlîk ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl ettikden sonra mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledik fîmâ ba‘d sâlifü’l-beyân bir horos dört re’s bârgir ve ona isâbet eden sâir âlât-ı lâzıme-i ma‘lûmede benim aslâ ve kat‘â alâka ve medhalim kalmayup müvekkil-i merkūm es-Seyyid İsmail Ağa’nın mülk-i müşterâsı olmuşdur deyü ba‘de’l-ikrâr ve’t-tasdîk müvekkil-i merkūm es-Seyyid İsmail Ağa’nın ânifen iştirâ eylediği bir horos dört re’s bârgir ve ona isâbet eden gedik âlât-ı lâzımesini mahrûse-i Galata’ya muzâfe kasaba-i Kasımpaşa’da zindân ardında [18a] vâki‘ iki horoslu bir bâb uncu değirmenine nakl ile mahâll-i evvel-i merkūmdan ref‘ ve mahâll-i sâni-i mezbûrda üç horos ve on iki re’s bârgir olmak üzere kayd ve müvekkil-i merkūm ismine tasrîhan kaleminden yedine bir kıt‘a sûret i‘tâsını istid‘â ettikte fi’l-hakīka esnâf-ı merkūmenin bu makūle gedik nakli mer‘î ve mu‘teber şürût-ı nizâmlarından olduğunu uncular kethüdâsı Mehmed Ağa ve sâir mazbûtü’l-esâmî nizâm ustaları ihbâr etmeleriyle bu sûretde müvekkil-i merkūm es-Seyyid İsmail Ağa’nın istid‘âsı vech üzere nakl ile ismine tasrîhan kayd-birle kaleminden yedine bir kıt‘a sûret verilmek iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 16 Z sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32505"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32507"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>