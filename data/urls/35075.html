﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 488<br>Hüküm no: 422<br>Orijinal metin no: [166-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aşçı Yani ile kardeşi Pano’nun her biri mutasarrıf oldukları dükkân gedikleri hisselerini birbirlerine karşılıklı olarak satıp zimmet ibrası yaptıkları</b><br><br>Aşçı dükkânı nizâ‘ı<br><br>[Ma‘rûz]<br><br>Âsitâne-i aliyye’de vâki‘ kebâbcı ve aşçı esnâfından olup arzuhâl eden Yani v. Erami zimmî bi’l-ma‘iyye rü’yete memûr evkāf müfettişi izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde meclis-i şer‘-i hatîrde li-ebeveyn er karındaşı esnâf-ı mezkûreden derûn-ı arzuhâlde ismi mastûr Pano zimmî muvâcehesinde esnâf-ı mezkûre Kethudâsı es-Seyyid Ali Ağa ve Mütevellîsi Ali Ağa ve Yazıcısı İsmail Efendi ve Yiğitbaşısı el-Hâc Ebûbekir ve esnâf-ı mezkûreden sâir mazbûtü’l-esâmî kimesneler hâzır oldukları hâlde İstanbul’da Kapan-ı dakīk kapısı dâhilinde berber dükkânı ittisâlinde vâki‘ bir bâb aşçı dükkânı derûnunda mevcûde beyne’l-esnâf aşçı gediği ta‘bîr olunur Hüdavendigâr-ı sâbık müstağrak-ı bihâr-ı rahmet-i Hâlık vâlid-i kesîrü’l-mehâmid-i hazret-i Hilâfet-penâhî mazhar-ı gufrân-ı İlâhî hazret-i Sultan Gāzi Mahmud Han -aleyhi eltâfü Rabbihi’l-Mennân- evkāf-ı celîleleri müstegallâtından âlât-ı lâzıme-i ma‘lûme Arnavud şerbetçi ve mırmırık bozacı gediği ta‘bîr olunur yine evkāf-ı celîle-i mezkûre müstegallâtından diğer âlât-ı lâzıme-i ma‘lûmeden her biri yüz yirmişer sehm i‘tibârıyla iki kıt‘a temessük-i mütevellî ile bi’l-icâreteyn mutasarrıf olduğum yirmişer sehmden cem‘an kırk sehm hisse-i şâyi‘alarının onar sehmden cem‘an yirmi sehm hisse-i şâyi‘alarını uhdemde ibkā edip mâ‘adâ onar sehmden cem‘an yirmi sehm hisse-i şâyi‘alarını hüsn-i rızâ ve tayyib-i ihtiyârım ve ferâğ-ı mu‘teber-i kat‘î ile karındaşım mersûm Pano zimmîye meccânen bâ-re’y-i mütevellî ferâğ ve tefvîz eylediğimde ol dahi ber-vech-i muharrer tefevvüz ve kabûl ettikden sonra İstanbul’da Tahtakale nâm mahâlde câmeşûycu ve berber dükkânları beynlerinde vâki‘ bir bâb aşçı ve kebâbcı dükkânı derûnunda mevcûde beyne’l-esnâf aşçı ve kebâbcı gediği ta‘bîr olunur Evkāf-ı Haremeyn-i Muhteremeyn müstegallâtından âlât-ı lâzıme-i ma‘lûme yüz yirmi sehm i‘tibârıyla bâ-temessük-i mütevellî bi’l-icâreteyn mutasarrıf olduğu on sehm hisse-i şâyi‘asını kezâlik ferâğ-ı mu‘teber-i kat‘î ile bana meccânen bâ-re’y-i mütevellî ferâğ ve tefvîz ve ben dahi ber-vech-i meşrûh ba‘de’t-tefevvüz ve’l-kabûl bi’l-cümle husûs-ı mezkûra ve ferâğ-ı merkūmlara müte‘allika âmme-i da‘vâdan tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile külliyen kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 13 Ş sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b488"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>