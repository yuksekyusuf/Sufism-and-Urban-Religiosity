﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 71<br>Hüküm no: 28<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Kara Yani v. Komo’nun çırağı Yorgi v. Dimo’ya kefil olması</b><br><br>Mahmiye-i İstanbul’da Yemiş İskelesi kurbünde bakkal olan Kara Yani v. Komo nâm zimmî meclis-i şer‘-i şerîf-i enver ve mahfil-i dîn-i münîf-i ezherde takrîr-i kelâm ve ta‘bîr ani’l-merâm edip Düğmeci Anton nâm zimmî bazı eşyâsı zâyi‘ olmak üzere dört seneden beri şâkirdim olan işbu hâzır bi’l-meclis Yorgi v. Dimo ile murâfa‘a-i şer‘-i şerîf olundukda mezbûr Anton müdde‘âsını isbât edemeyip ve mezkûr Yorgi’nin keyfiyet-i hâli istikşâf ve kefili alınmak bâbında fermân-ı âlî sâdır olmağla savb-ı şer‘-i kadîmden mezbûrun keyfiyet-i hâli istihbâr olunmak matlûbumdur deyip mazmûn-ı münîfi min külli’l-vücûh takrîr-i meşrûhuna mutâbık fermân-ı âlî ibrâz etmeğin imtisâlen-leh cânib-i şer‘-i kavîmden es-Seyyid Abdülmuti’ Efendi irsâl olunup ol dahi mahalle-i mezbûra varıp etrâfında sâkin mezkûrun ahvâline ıttılâ‘-ı tâmmı olan bî-garaz kimesnelerden mezbûrun keyfiyet-i hâlini isti‘lâm etdikde mezbûr Yorgi’nin töhmet-i mezkûrdan berî, kendi hâlinde olup bir vechile ithâma bâ‘is ahvâli ma‘lûmları olmadığını cemm-i gafîr ve cem‘-i kesir haber vermeğin vâki‘-i hâli mezbûr es-Seyyid Abdülmuti Efendi mahallinde ketb u terkīm edip ba‘dehû cânib-i şer‘den irsâl olunan Mehmed b. Ahmed ile meclis-i şer‘a gelip alâ vukū‘ihî inhâ ve takrîr etdikden sonra mezbûrânı ber-mûceb-i fermân-ı âlî husûs-ı mezbûra mübâşir olan Asesbaşı Kadri Ağa talebiyle mezkûr Yorgi’nin nefsine ve hîn-i mütâlebede meclis-i şer‘a ihzârına kefil olmağın işbu vesîka bi’t-taleb ketb olundu.<br><br>Fî evâsıtı Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: Mustafa Çelebi b. Ahmed, İbrahim Çelebi b. Ahmed, Mehmed Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28052"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28054"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>