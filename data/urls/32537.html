﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 143<br>Hüküm no: 111<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uşak kasabası ahi babalığı şeyhliğine, Seyyid Hacı Mehmed’in tayin edildiği</b><br><br>Uşak kasabasında şeyhliği ve ahi babalığı ilmühaber istid‘âsı sahtiyâncı esnâfınındır<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve hâmişinde mastûr ve derkenâra nazar olundukta Uşak kasabasında vâki‘ sahtiyâncı esnâfının şeyhlik ve ahîbabalığı sene-i sâbıkā Rebî‘ülâhiri ile müverrah olup dîvân-ı hümâyûndan i‘tâ buyrulan fermân-ı âlîşân mûcebince mahalli sâkinlerinden es-Seyyid el-Hâc Mehmed’in uhdesinde olduğu ve merkūm es-Seyyid el-Hâc Mehmed sadâkat ve istikāmetle zikr olunan şeyhlik ve ahîbabalığı idâre ve rü’yet edüp bi’l-cümle beldesi sekenesi kendisinden hoşnûd ve râzı olduklarına binâen sâlifü’l-beyân şeyhlik ve ahîbabalığı ba‘zı ağrâzın müdâhalesinden tahlîs içün bâ-sened mutasarrıf olduğu yevmî on beş akçesi hazîne-mânde olunarak şeyhlik ve ahîbabalık-ı mezkûr meblağ-ı merkūm mukābelesinde ber-vech-i te’bîd kendüye tevcîh ve başmuhâsebe kaleminden yedine berât-ı âlîşân ihsân buyrulması niyâzında olduğu arzuhâl ve derkenârdan ve merkūm es-Seyyid el-Hâc Mehmed mütedeyyin ve mücerrebü’l-etvâr olmağla bi’l-cümle Uşak kasabası ahâlîsi ve esnâfı kendisinden müteşekkir olmalarıyla merkūmun merâmına müsâ‘ade nizâm-ı esnâfı dahi halelden vikāye olduğu hâlâ Uşak kasabası Kādısı Hâfız Mustafa Efendi dâ‘îlerinin mührü mutâbık i‘lâmından ve i‘lâm-ı mezkûra merbût ahâlî mahzarından müstebân olup ve fi’l-hakīka merkūm es-Seyyid el-Hâc Mehmed hüsn-i hâl ile mevsûf olmağla şâyân-ı âtıfet idüğünü Der-aliyye’de bâ-berât-ı âlîşân dikicibaşı olan Süleyman Ağa ve tâcirler kethüdâsı İsmail Ağa ve yiğitbaşı es-Seyyid Ahmed Ağa ve es-Seyyid Mehmed Himmet Ağa ve Başyiğit Ahmed Ağa ve es-Seyyid Ömer Usta ve sahtiyâncı esnâfından el-Hâc Ramazan Ağa ve es-Seyyid Mustafa Ağa ve es-Seyyid Ali Ağa ve el-Hâc Mehmed Ağa ve sâir mazbûtü’l-esâmî kimesneler ihbâr etmeleriyle bu makūle esnâf kethüdâ ve şeyhliği merkūm es-Seyyid el-Hâc Mehmed’in istid‘âsı vechile akçe-i hazîne mândesi mukābelesinde ber-vech-i te’b‘îd tevcîh ve başmuhâsebe kaleminden berât i‘tâsı mesbûk ise sâlifü’z-zikr şeyhlik ve ahîbabalık sâhib-i arzuhâl-i merkūm es-Seyyid el-Hâc Mehmed üzerinde fermân-ı âlîşân ile olup zâhir-i hâlde âharın müdâhalesi iktizâ etmemekle mutasarrıf olduğu yevmî on beş akçesi hazîne mânde olarak sâlifü’l-beyân ve ahîbabalık ve şeyhlik kendi hâlinde ırzıyla mukayyed olup bir ferdi rencîde etmemek şartıyla merkūm es-Seyyid el-Hâc Mehmed’e kemâ-fi’s-sâbık tevcîh ve yedine başmuhâsebe kaleminden müceddeden berât-ı âlîşân sadaka ve ihsân ve dîvân-ı hümâyûn kalemine ilmühaber i‘tâsı muktezâ-yı maslahat idüğü imtisâlen li’l-emri’l-âlî İstanbul Mahkemesi’nden huzûr [-ı âlîlerine i‘lâm olundu.]<br><br>Fî 17 M sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>