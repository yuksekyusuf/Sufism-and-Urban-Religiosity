﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 294<br>Hüküm no: 328<br>Orijinal metin no: [67a-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beytülmal tarafından zabtedilen Sinan Bey’e ait evin müzayede ile satıldığı</b><br><br>Mahmiye-i Kostantıniyye mahallâtından Hadice Hatun mahallesinde vefât eden merhûm Sinan Bey b. Abdullah’ın muhallefâtına vâzı‘-ı yed olan Dârü’s-saltanati’s-seniyye mahmiye-i Kostantıniyye’de vâki‘ Beytü’l-mâl-i hâs emîni aynü’l-a‘yân Abdullah Çavuş b. Hızır meclis-i şer‘a hâzır olup müteveffâ-yı mezbûrun muhallefâtından Beytü’l-mâle intikāl eden, mahalle-i mezbûrede vâki‘, ahırı, muhavvatayı, kenîfi hâvî, hudûdu bir tarafından Pervâne b. Abdullah mülkü, bir tarafından Mihri bt. Abdullah mülkü, bir tarafından Şehri bt. Abdullah mülkü, bir tarafından da tarîk-ı âm ile mahdûd bulunan cemî‘ menzili cümle tevâbi‘i ve levâhıkı ve merâsimi ve merâfıkı ile râyicü’l-vakt on iki bin akçe semen-i mu‘ayyen-i makbûzla bâ‘isetü’s-sicil Nefise bt. Pervâne nâm hatuna bey‘ ettiğini ikrâr eyledi. Vâki‘ ikrâr, müşteriyye-i merkūme tarafından tasdîka vekâleti bimâ hüve nehcü’s-sübût şer‘an sâbit olan fahrü’l-akrân Ömer Bey b. Abdülmennan tarafından vicâhen ve şifâhen tasdîk edildi. Mubâya‘a-i mezbûre, menzil-i mesfûrun, Beytü’l-mâl emîni kâtibi fahrü’l-muharrirîn İbrahim Bey b. Abdullah ma‘rifeti ile sûk-ı sultânîde ve mecma‘-ı nâs olan mahallerde tâlibîn ve râgıbîn beyninde kirâren müzâyede olunup ragabât-ı nâs bi’l-külliye münkatı‘a oldukdan sonra müşârün-ileyhâ üzerinde semen-i meblağ-ı merkūmda karâr edip ziyâde ile âhar tâlibi olmadığı ecilden vâki‘ oldu.<br><br>Cerâ zâlike ve hurrire fî-evâili Rebî‘i’l-âhir li-sene selâse ve elf.<br><br>Şühûdü’l-hâl: Mehmed b. Abdullah, Ali b. Abdullah, Kasım Bey b. Abdullah, Ahmed b. Abdullah, Mehmed b. Abdullah, Hasan b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=35465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>