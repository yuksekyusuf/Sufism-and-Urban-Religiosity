﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 291<br>Hüküm no: 137<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asâkir-i Muhammediye’nin hastaları için alınacak francala ekmeğinin fiyat ve kalitesine ilişkin ilmühaber</b><br><br>Asâkir-i Muhammediye’nin me’kûlâtları olan francalaya dâir ilmühaberdir.<br><br>Asâkir-i Mansûre-i Muhammediye hastalarının me’kûlâtları’çün müteferrik mahallerden mübâya‘a olunan francalanın sikkesi dûn ve nisâbında pişkin olmadığı rû-nümûn ve zikrolunan hastaların me’kûlâtlarına dikkat ve ri‘âyet farîza-i zimmet-i vâcibe-i uhde-i ubûdiyyetim olduğu ta‘rîfden bîrûn olmağla fîmâ ba‘d sâlifü’z-zikr francalanın emsâli sikkesinden hâs ve a‘lâ ve nisâbında pişkin ve dolu olmak ve sa‘y-i mîrî farîzasına ri‘âyeten narh-ı cârîsinden beher kıyyesinde ikişer para tenzîliyle bey‘ ve fürûht etmek ve mâh be-mâh iktizâ eden bahâsı emsâlinden olan habbâz misilli makbûz-ı senedâtı kalemine ba‘de’t-teslîm ol vechile hesâb ve i‘tâ kılınmak üzere Yedikule hâricinde vâki‘ francalacı ustası ta‘ahhüd etmiş ve husûs-ı mezkûr Asâkir-i Mansûre nâzırı sa‘âdetlü atûfetlü efendi hazretleriyle müzâkere ve karâr verilmiş idiğinden bahisle iktizâsı efendi-i mûmâ-ileyh hazretlerinden ba‘de’l-isti‘lâm mûcebince şerâit-i lâzıme ve vesâyâ-yı sâiresi derciyle francalacı ustası yedine sûret i‘tâsıyla tanzîmi husûsunu Zahîre nâzırı sa‘âdetlü atûfetlü efendi hazretleri lede’l-inhâ iktizâ-yı hüsn-i nizâmı sa‘âdetlü Asâkir-i Mansûre nâzırı efendi hazretlerinden lede’l-isti‘lâm Asâkir-i Mansûre-i Muhammedi’ye hastaları me’kûlatları vâcibü’l-i‘tinâ mevâddan ve ekl edecekleri francalaların emsâli sikkesinden hâs ve a‘lâ ve nisâbında pişkin olması lâzımeden olduğundan başka narh-ı cârîsi olan yirmi sekiz paradan ikişer para tenzîliyle bey‘ olunduğu sûretde menfa‘at-ı mîrîyeyi müstelzim olacağı rû-nümûn olmak mülâbesesiyle ber-mûceb-i takrîr tanzîmi menût-ı irâde-i aliyye idiğini memhûren i‘lâm etmekle bâ-takrîr lede’l-arz mûcebince sûret ve İstanbul Mahkemesi’ne ve İhtisâb tarafına başka başka ilmühaberleri verile deyü fermân-ı âlî ve fermân-ı şerîf sâdır olmağın mûcebince mahalline kaydolunup İhtisâb tarafına başka ilmühaberi verilmiş olmağla keyfiyet ma‘lûm olmak için İstanbul Mahkemesi tarafına Navul kalemi’nden işbu ilmühaber verildi.<br><br>Fî 5 min-L sene 1242.</p>          <br><a title="Önceki sayfa" style="text-decoration:none" href="./ayrmetin.php?idno=34043"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34045"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>