﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 213<br>Hüküm no: 154<br>Orijinal metin no: [34a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ayşe’nin mallarının varisler arasında paylaşıldığı</b><br><br>Mahmiye-i İstanbul’da Kasab Timurhan mahâllesinde sâkin iken bundan akdem vefât eden es-Seyyid el-Hâc Mahmud’un sulbiye kebîre kızı olup medîne-i Üsküdar muzâfâtından İstavroz karyesinde sâkine iken bundan akdem vefât eden Şerîfe Fâtıma nâm bikr-i bâliğanın verâseti li-eb kız karındaşı sagīre Şerîfe Âişe ile li-eb er karındaşı es-Seyyid Mehmed Çelebi’ye münhasıra olduğu şer‘an zâhir ve mukarrer oldukdan sonra sagīre-i mezbûre Şerîfe Fâtıma’nın tesviye-i umûruna bâ-hüccet-i şer‘iyye vasiyy-i muhtârı el-Hâc Ahmed b. Mustafa ve nâzır-ı muhtârı Mehmed Çelebi b. Receb ve mezbûr es-Seyyid Mehmed Çelebi taleb ve ma‘rifetleriyle tahrîr ve taksîm olunan terekesidir ki ber-vech-i âtî zikr olunur.<br><br>Fi’l-yevmi’r-râbi‘ aşer min-Cumâdelâhire sene selâse ve erba‘în ve mi’e ve elf.<br><br>Müteveffât-ı mezbûre Fâtıma’nın babası müteveffâ-yı mezbûrdan müntakil ber-mûceb-i defter-i muhâsebe mâl-ı mevrûsu 30.302 akçe Müteveffât-ı mezbûrenin hâl-i sıgārında vasiyy-i mezbûrun i‘mâliyle murâbahadan makbûzu 6.000 akçe Müteveffât-ı mezbûrenin karye-i mezbûrede bey‘ olunan terekesi semeni 5.896 akçe<br><br>Cem‘an yekûn: 42.198 akçe<br><br>Minhe’l-ihrâcât<br><br>Techîz ve tekfîn ve ıskāt-ı salât ber-mûceb-i vasiyet 3.600 akçe Deyn-i müsbet Saliha Hatun 8.535 akçe Müteveffât-ı mezbûreye hayâtında vasiyy-i mezbûr el-Hâc Ahmed’in teslîm eylediği 40 guruş 4.800 akçe Beher şehr ikişer yüz on akçeden bâ-hüccet-i şer‘iyye vasiyy-i mezbûr el-Hâc Ahmed’in elli altı aylık nafakasına masrûf 11.760 akçe [Arsa-i] hâliyenin havlusu ta‘mîrine vakıf icâresinden müteveffât-ı mezbûrenin hissesine lâzım gelen 360 akçe Resm-i âdî ve kassâmiye ve hüddâmiye 350 akçe Kaydiye 15 akçe<br><br>Yekûn: 29.420 akçe<br><br>Sahhü’l-bâkī: 12.778 akçe<br><br>Hissetü’l-ahi’l-mezbûr es-Seyyid Mehmed 8.518 akçe Hissetü’l-uhti’l-mezbûre 4.259 akçe</p>          <br><a title="Önceki sayfa" style="text-decoration:none" href="./ayrmetin.php?idno=37958"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37960"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>