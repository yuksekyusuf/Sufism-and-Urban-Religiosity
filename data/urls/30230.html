﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 70<br>Hüküm no: 28<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Efendi b. Ebubekir Efendi üzerine kızı Fâtıma için günlük kırk akçe nafaka takdir edildiği</b><br><br>Nafaka<br><br>Mahrûse-i Galata’ya muzâfe Kasaba-i Kasımpaşa’da Servi Mahallesi’nde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan bâ‘isetü hâzihi’l-vesîka Hadîce bt. eş-Şeyh Selim Efendi nâm hatun meclis-i şer‘-i hatîr-i lâzımü’t-tevkīrde mahmiye-i İstanbul’da Yenikapı hâricinde vâki‘ Mevlevîhâne şeyhi olan zevc-i sâbıkı eş-Şeyh Ali Efendi b. Ebûbekir Efendi tarafından husûs-ı âti’l-beyânda ber-vech-i câ’î [ikrâra] vekîl olduğu es-Seyyid Feyzullah b. el-Hâc Hasan ve es-Seyyid Mehmed Çavuş b. es-Seyyid Ali nâm kimesneler şehâdetleriyle şer‘an sâbit ve mütehakkık olan Ahmed Dede b. Ömer nâm kimesne mahzarında ikrâr-ı tâm ve takrîr-i kelâm edip müvekkilim mezbûr eş-Şeyh Ali Efendi ile bundan akdem hâl-i zevciyet beynimizde kāim iken müvekkil-i mezbûrun firâşından hâsıla ve benden mütevellide ve hâlâ bi-hakkı’l-hıdâne hacr ve terbiyemde olan bir buçuk yaşında sadriye kızım Fâtıma nâm sagīrenin mâlı olmayup nafaka ve kisve-bahâya eşedd-i ihtiyâc ile muhtâce olmağla, sagīre-i mezbûrenin nafaka ve kisve ve sâir levâzım-ı zarûriyesi’çün babası mezbûr eş-Şeyh Ali Efendi üzerine kıbel-i şerî‘at-i garrâdan kadr-ı ma‘rûf meblağ farz ve takdîr olunmak matlûbumdur dedikde gıbbe’t-tasdîkı’ş-şer‘î hâkim-i muvakki‘-i sadr-ı kitâb [bi-] tevkī‘ihi’r-refî‘ü’l-müstetâb ‒tûbâ-lehû ve hüsnü-meâb‒ efendi hazretleri dahi sagīre-i mezbûrenin nafaka ve kisve ve sâir levâzım-ı zarûriyesi’çün babası mezbûr eş-Şeyh Ali Efendi üzerine bi’t-terâzî işbu târih-i vesîkadan külle yevm kırkar akçe nafaka ve kisve-bahâ farz ve takdîr buyurup meblağ-ı mefrûz-ı mezkûru sagīre-i mezbûreye harc ü sarfa ve lede’l-iktizâ istidâneye ve inde’z-zafer babası mezbûr eş-Şeyh Ali Efendi’ye rücû‘a merkūme Hadîce Hatun’a izin vermeğin mâ-vaka‘a bi’t-taleb ketb olundu.<br><br>Fî 19 Rebî‘ülâhir sene 1193.<br><br>Şuhûdü’l-hâl: es-Seyyid Feyzullah b. el-Hâc Hasan, es-Seyyid Mehmed Çavuş b. es-Seyyid Ali, el-Hâc Mehmed b. el-Hâc Hasan, Mehmed Said Efendi b. Mehmed Sâdık.</p>          <br><a title="Önceki sayfa" style="text-decoration:none" href="./ayrmetin.php?idno=30229"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30231"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>