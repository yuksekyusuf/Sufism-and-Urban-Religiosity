﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 283<br>Hüküm no: 325<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb Ağa’ya olan borcunu ödemesi hususunda Mehmed Beşe’ye tenbihte bulunulması</b><br><br>Medîne-i Galata muzâfâtından kasaba-i Tophane’de Topçular kârhânesi kurbünde sâkin bâ‘isü’l-kitâb Receb Ağa b. Ali nâm kimesne meclis-i şer‘-i şerîf-i enverde Mehmed Beşe b. Mustafa muvâcehesinde üzerine da‘vâ ve takrîr-i kelâm edip târîh-i kitâbdan iki sene mukaddem cezîre-i Girid’de yetmiş dokuz esedî guruşun mezbûr Mehmed Beşe’ye ikrâz ve teslîm, ol dahi iktirâz ve kabz ve mesârifine sarf ile istihlâk edip hattâ mezbûr Mehmed Beşe cihet-i mezbûrdan bana zimmetinde vâcibü’l-edâ ve lâzımü’l-kazâ yetmiş dokuz esedî guruş deyni olduğunu ikrâr dahi etmiş idi, suâl olunup alıverilmek matlûbumdur dedikde gıbbe’s-suâl ve’l-inkâr müdde‘î-i mezbûrdan da‘vâsına mutâbık beyyine taleb olundukda medîne-i mezbûre muzâfâtından kasaba-i Kasımpaşa’da Kara İmâm mahallesi ahâlîsinden Abdullah Bey b. Ahmed ve Sirkeci mahallesi ahâlîsinden Mustafa Beşe b. Ali nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Mehmed Beşe cihet-i karzdan müdde‘î-i mezbûra zimmetinde vâcibü’l-edâ yetmiş dokuz esedî guruş deyni olduğunu bundan akdem bizim huzûrumuzda ikrâr ve bizi işhâd etmiş idi, biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr yetmiş dokuz esedî guruşu müdde‘î-i mezbûr Receb Ağa’ya edâya mezbûr Mehmed Beşe üzerine hükm-i sahîh-i şer‘î ile hükmolunmağın mâ-hüve’l-vâki‘ bi’t-taleb ketb olundu.<br><br>Fî-gurreti Şa‘bâni’l-mu‘azzam li-sene 1081.<br><br>Şuhûdü’l-hâl: Mustafa Çelebi b. Ahmed, Abdullah b. Hasan, Veli Bey b. Mahmud, Mehmed Bey b. Muharrem.</p>          <br><a title="Önceki sayfa" style="text-decoration:none" href="./ayrmetin.php?idno=2642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>