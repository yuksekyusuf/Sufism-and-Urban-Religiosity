﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 117<br>Hüküm no: 35<br>Orijinal metin no: [13a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın vefat eden Tabib Mesud Mehmed Efendi’deki alacağının terekesinden ödenmesi</b><br><br>Husûs-ı âti’l-beyânın mahallinde bâ-fermân-ı âlî istimâ‘ ve tahrîri içün savb-ı şer‘den Mevlânâ Mukayyid Mustafa Efendi b. Mehmed irsâl olunup ol dahi mahmiye-i İstanbul’da Mahmudpaşa hamamına varıp zeyl-i kitâbda muharrerü’l-esâmî Müslimîn huzûrlarında akd-i meclis-i şerîf ettikde mahmiye-i mezbûrede Hocapaşa mahallesinde sâkin bâ‘isü’l-kitâb Ali Ağa b. Ömer meclis-i ma‘kūd-ı mezbûrda Molla Aşkī mahallesi ahâlîsinden olup mahrûse-i Edirne’de sâkin etibbâ-i hâssadan iken bundan akdem vefât eden Mesud Mehmed Efendi b. İbrahim b. Mustafa’nın tesviye-i umûruna kıbel-i şer‘den mansûb vekîli olmağla terekesine vaz‘-ı yed eden Abdullah Ağa b. Şa‘bân mahzarında üzerine da‘vâ ve takrîr-i kelâm edip müteveffâ-yı mezbûr Mesud Mehmed Efendi b. İbrahim b. Mustafa bin yüz yedi senesinde Mahmud Paşa Vakfı’nın mütevellîsi iken işbu hamamı âhara îcâr [murâd] ettikde âhara îcâr etmeyip iki sene bir tahvîl ile bana îcâr etmek içün bi-tarîkı’r-rüşve malımdan merkūm Mesud Mehmed Efendi’ye iki yüz guruş def‘ u teslîm ol dahi huzûr-ı Müslimînde ahz u kabz etmiş idi el-hâletü hâzihi meblağ-ı merkūmu bana dâmin olmadan fevt olmağla yed-i vasîde olan terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden Mahmudpaşa kurbünde Dâye Hatun mahallesinde sâkin Ömer Ağa b. Süleyman ve Ali Çelebi b. Abdullah li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr Mesud Mehmed Efendi b. İbrahim b. Mustafa târîh-i mezkûrda vakf-ı mezbûrun [13b] mütevellîsi olup işbu hamamı âhara îcâr murâd ettikde âhara îcâr etme iki sene bir tahvîl ile bana îcâr eyle deyü bi-tarîkı’r-rüşve müdde‘î-i mezbûr Ali Ağa malından huzûrumuzda iki yüz guruş def‘ u teslîm ol dahi ahz u kabz eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde şâhidân-ı mezbûrân sırran ve alenen ta‘dîl ve tezkiye olundukdan sonra şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm vâki‘ hâli mevlânâ-yı mezbûr mahallinde istimâ‘ ve tahrîr ve ma‘an mürsel İbrahim Çelebi b. Mehmed ve el-Hâc Dilaver ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 18 min-Muharrem sene 1110<br><br>Şuhûdü’l-hâl: Murtaza Beşe b. Ahmed, Yusuf Beşe b. Mustafa, Mehmed Çelebi b. Hasan, Şa‘bân Efendi b. Yusuf, Ebubekir Beşe b. Kasım, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=36978"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36980"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1232"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>