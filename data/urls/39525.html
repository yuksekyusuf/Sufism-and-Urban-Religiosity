﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 234<br>Hüküm no: 233<br>Orijinal metin no: [45b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf menzilin yarısına malik olan Fatma bt. Mustafa hissesini, diğer yarısına malik olan Osman Bey b. İlyas’a devrettiği</b><br><br>Dergâh-ı âlî -dâme mahfûfan bi’l-me‘âlî- müteferrikalarından olup Mahmiye-i İstanbul’da Kadırga Limanı’nda vâki‘ merhûm (...) Vakfı’na bi’l-fi‘l mütevellî olan İbrahim Ağa b. Mehmed mahfil-i şer‘-i hatîrde mahmiye-i merkūmede Ahurkapısı dâhilinde müteveffât olan Fâtıma bt. Mustafa nâm hatunun zevci olup âti’z-zikr olan vakıf menzilin nısfına hâlâ vâzı‘u’l-yed olduğu nehc-i şer‘î üzere sâbit olan bâ‘isü’l-kitâb Osman Bey b. İlyas nâm sarrâc-ı sultânî muvâcehesinde üzerine takrîr-i da‘vâ edip vakf-ı mezbûrdan olup zikri sübût eden Ahurkapısı dâhilinde vâki‘ tarafeyni Mehmed Bölükbaşı mülkü ile Hüseyin nâm kimesne mülküne ve tarafeyn-i âharını tarîk-i âmma müntehî ve muhavvata-i (…) fevkānî ve tahtânî iki odayı ve hâriciyyesi bir beyt-i ulvî ve bir ıstablı muhtevî olan menzilin mecmû‘u mukaddemâ ücret-i mu‘acceli ve yevmî dört akçe ücret-i mü‘ecceli ile mezbûre Fâtıma’nın taht-ı icâre ve tasarrufunda olup ba‘dehâ fevt olduğunda evlâdı olmamağın zikr olunan menzilin cümlesi bi-hasebi’l-kānûn vakfa âid olmuş iken mezbûr Osman Bey bi-gayr-i hakkın menzil-i mezbûrun nısf-ı şâyi‘ine vaz‘-ı yed edip tasarruf eder kasr-ı yedine tenbîh olunmasın taleb ederim dedikde gıbbe’s-suâl mezbûr Osman Bey cevâbında fi’l-hakīka zikr olunan menzilin cümlesi vech-i mezkûr üzere mukaddemâ zevcem müteveffât-ı mezbûrenin taht-ı icâre ve tasarrufunda olup lâkin hâl-i hayâtında ve kemâl-i akl ve sıhhatinde menzil-i mahdûd-ı mezbûrun nıfs-ı şâyi‘inin hakk-ı tasarrufunu yirmi bin akçe bedel-i tefvîz ile mütevellî-i mezbûr İbrahim Ağa’nın izn ve ma‘rifeti ile bana tefvîz edip ben dahi tefevvüz ve kabûl ve bedel-i tefvîzi teslîm eylediğimden sonra mezbûr İbrahim vakıf için yedimden beş yüz akçe alıp izin ve icâzeti mutazammın temessük vermek sadedinde iken zevcem mezbûre Fâtıma müteveffât olmağla temessük vermekden imtinâ‘ eyledi dedikde merkūm İbrahim Ağa mezbûre Fâtıma Hatun nısf-ı mezkûrun tasarrufunu merkūm Osman Bey’e tefvîz edip ve kendisi dahi vech-i mezkûr üzere tasarrufuna izin verdiğini inkâr edicek mezbûr Osman Bey’den beyyine taleb olundukda udûl-i müslimînden Mevlânâ Mehmed Efendi b. el-Hâc Ramazan ve Piyale Çavuş b. Abdullah ve Halil Bey b. Ali et-Tûsî es-Sultânî ve Aydın Halife b. Resul el-müezzin li-ecli’ş-şehâde hâzırûn olup gıbbe’l-istişhâd fi’l-vâki‘ müteveffât-ı mezbûre Fâtıma hâl-i hayâtından ve kemâl-i akl ve sıhhatinde menzil-i mahdûd-ı mezbûrun nısf-ı şâyi‘inin hakk-ı tasarrufunu yirmi bin akçe bedel-i tefvîz ile mütevellî-i mezbûr İbrahim Ağa’nın izin ve ma‘rifeti ile zevci merkūm Osman Bey’e tefvîz edip ol dahi tefevvüz ve kabûl ve bedel-i tefvîzi teslîm eyledikden sonra mezbûr İbrahim Ağa vakıf için yedinden beş yüz akçe alıp izin ve icâzeti mutazammın temessük verecek olup tasarrufuna izin verdi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın nısf-ı mezkûr merkūm Osman Bey’in yedinde ibkā olundu.<br><br>Hurrire fî-evâhiri Şevvâli’l-mükerrem min-şuhûr-ı sene selâse ve selâsîn ve elf.<br><br>Şuhûdü’l-hâl: Mustafa Bey b. Musa et-Tusi, Ahmed Ağa b. Abdülmennân reîsü’l-muhzır, Mevlânâ Ramazan Efendi el-imâm, el-Hâc İbrahim b. Abdullah es-serrâc es-sultânî, Bekir Bey b. Osman, el-Hâc Mahmud b. el-Hâc Süleyman, İbrahim Bey b. Abdullah, Mehmed Bey b. Mustafa, Hasan b. Numan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39524"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39526"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>