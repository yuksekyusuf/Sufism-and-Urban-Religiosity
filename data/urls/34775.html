﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 168<br>Hüküm no: 122<br>Orijinal metin no: [55-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dökmecibaşı Abdullah Ağa’nın Mustafa Ağa’da olan alacağının taksitler halinde ödenmesini kabul ettiği</b><br><br>Tecîl<br><br>Ma‘rûz<br><br>Derûn-ı arzuhâlde ismi mezkûr Dökmecibaşı el-Hâc Abdullah Ağa b. Mustafa meclis-i şer‘-i münîrde sâhib-i arzuhâl es-Seyyid Mustafa Ağa b. es-Seyyid Ahmed muvâcehesinde Bakırcı Papasoğlu Kostandi v. Yani nâm zimmî hâzır olduğu hâlde merkūm es-Seyyid Mustafa Ağa hâzır-ı mersûm Kostandi zimmîden her birimizin bin iki yüz elli beş senesi Cumâdelûlâsı evâilinden işbu sene-i mübâreke Saferi’l-hayrı gāyetine gelince bakırcılık ticâretinde ber-vech-i şirket beynimizde cereyân eden bi’l-cümle ahz ü i‘tâmızın hesâbını yedimde olup sene-i mezkûre Cumâdelûlâsı’nın gurresi günü târihiyle müverrah bir kıt‘a temessük nâtık olduğu üzere mahzar-ı şühûdda yegân yegân sahîhan rü’yet eylediğimizde benim merkūm es-Seyyid Mustafa Ağa zimmetinde on üç bin üç yüz yirmi beş guruş alacağım zuhûr edip merkūm es-Seyyid Mustafa Ağa meblağ-ı mezkûr bana zimmetinde sahîhan deyni olduğunu tâyi‘an ve kat‘iyyen ikrâr ve temessük i‘tâ eylediğinden sonra zahr-ı temessük mantûkunca meblağ-ı mezkûr on üç bin üç yüz yirmi beş guruşun yedi bin doksan dört guruşunu bana edâ ve teslîm etmekle bâkīsi olan altı bin iki yüz otuz bir guruşu mezbûr Mustafa Ağa’dan hâlâ taleb ederim deyü da‘vâya tasaddî etmiş idim el-hâletü hâzihî meblağ-ı bâkī-i mezkûrun ben rızâmla yedi yüz otuz bir guruşunu hatt ü tenzîl edip mâ‘adâsı olan beş bin guruşu dahi mezbûr es-Seyyid Mustafa Ağa’nın hâlen ve def‘aten bir vechile bana edâya iktidârı olmamağla ber-vech-i âtî tecîl ve taksîte tâlib olduğunda ben dahi meblağ-ı bâkī-i mezkûr beş bin beş yüz guruşun nısfı olan iki bin yedi yüz elli guruşu işbu târih-i i‘lâmdan bir sene ve nısf-ı diğeri olan iki bin yedi yüz elli guruşu dahi târih-i sânî-i mezkûrdan bir sene ki iki sene mürûrunda bana tamamen edâ ve teslîm etmek üzere merkūm Mustafa Ağa’yı imhâl ve taksît eylediğimde ol dahi kabûl ve meblağ-ı bâkī-i mezkûru ber-vech-i muharrer müeccelen ve mukāssatan bana edâya ta‘ahhüd eyledi deyü ikrâr ve tasdîkleri İstanbul Mahkemesi’nden huzûr-ı âlîlerine i‘lâm olundu.<br><br>Fî 25 Şevvâl sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34774"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34776"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>