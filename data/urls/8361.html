﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 365<br>Hüküm no: 550<br>Orijinal metin no: [73b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tülbentçi Agop ile Mardiros’un Dellal Agop’a olan borçlarını ödemesi</b><br><br>1500 guruş hüküm<br><br>Ma‘rûz<br><br>Dellâl Agop v. Bogos nâm zimmî İstanbul Bâb Mahkemesi’nde meclis-i şer‘-i münîrde Tülbentçi diğer Agop v. Anbarsum ve Mardiros v. Mıgırdıç nâm zimmîler muvâcehelerinde mersûmân diğer Agop ve Mardiros zimmîler zimmetlerinde yedimde olup bin iki yüz elli beş senesi Muharremi’l-harâmı’nın dördüncü günü târîhiyle müverrah Ermeniyü’l-imlâ bir kıt‘a temessük mantûkunca bi’l-ma‘iyye mâlımdan ve yedimden iştirâ ve kabz eyledikleri manifatura ta‘bîr olunur basma ve şeytan bezi semenlerinden dört bin beş yüz guruş alacak hakkımın üç bin guruşunu zahr-ı temessük mantûkunca mukaddemâ mersûmândan kabz ve istîfâ etmemle bâkīsi olan bin beş yüz guruşu mersûmân Agop ve Mardiros zimmîden hâlâ taleb ederim deyü da‘vâ ettikde onlar dahi cevâblarında ber-vech-i muharrer ikrâr ü i‘tirâf etmeleriyle alâ-mûcibi i‘tirâfihâ meblağ-ı bâkī-i mezkûr bin beş yüz guruşun müdde‘î-i mersûm Agop zimmîye bi’l-ma‘iyye edâ ve teslîmleriyle mersûmân diğer Agop ve Mardiros zimmîler [74a] ilzâm olundukları mübâşirleri Bâb-ı Seraskerî kavaslarından Beykozlu Mustafa Kavas kulları yediyle huzûr-ı [âlîlerine i‘lâm olundu]<br><br>Fî 8 Rebî‘ülevvel sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8360"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8362"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>