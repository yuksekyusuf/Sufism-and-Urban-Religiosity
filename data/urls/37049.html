﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 191<br>Hüküm no: 105<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Reis’in varisleri Hüseyin ve Ayşe Hatun’un terekedeki hisseleri ve mehir bedelini Mahmud Reis’in vasisi Ahmed Beşe’den aldıkları</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘den me’zûnen ba‘s olunan Mevlânâ İbâdzâde es-Seyyid Abdullah Efendi b. es-Seyyid Mustafa Efendi mahmiye-i İstanbul’da Esir Hanı kurbünde Küçük Sipâhi Hanı’nda Ahmed Beşe b. Kaya’nın sâkin olduğu odaya varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde fi’l-asl Vilâyet-i Anadolu’da Trabzon sancağında [32a] Arhavi? kazâsına tâbi‘ Kini nâm karyeden olup mahrûse-i Galata muzâfâtından kasaba-i Tophane’de Firuz Ağa mahallesinde sâkin iken bundan akdem vefât eden Mahmud Reis b. el-Hâc Ömer’in verâseti zevce-i menkûha-i metrûkesi Âişe Hatun bt. Abdullah’a ve vâlidesi olup karye-i mezbûrede sâkine Âişe Hatun bt. el-Hâc Ömer’e ve li-ebeveyn karındaşı Hüseyin Reis’e münhasıra oldukdan sonra mezbûr Hüseyin Reis meclis-i ma‘kūd-ı mezbûrda müteveffâ-yı mezbûrun bâ-hüccet-i şer‘iyye tesviye-i umûruna vasiyy-i muhtârı olmağla terekesine vaz‘-ı yed eden işbu bâ‘isü’l-kitâb merkūm Ahmed Beşe b. Kaya mahzarında ikrâr ve takrîr-i kelâm edip kız karındaşım müteveffâ-yı mezbûr terekesinden ve evvelâ vefât eden babam el-Hâc Ömer’in terekesinden ber-mûceb-i defter-i kassâm-ı askerî hisseme isâbet eden para üç akçe hesâbınca bir kere yüz bin ve elli bin yüz yetmiş beş akçeyi vasiyy-i mezbûr bana def‘ u teslîm ben dahi yedinden bi’t-tamâm alıp kabz eyledim aslâ vasiyy-i mezbûr zimmetinde bir akçe hakkım kalmayıp husûs-ı mezkûra ve sâir[e] müte‘allık âmme-i da‘vâdan vasiyy-i mezbûrun zimmetini ibrâ ve iskāt eyledim dedikde gıbbe’t-tasdîk müteveffâ-yı mezbûr Mahmud’un zevce-i menkûhası mezbûre Âişe Hatun tarafından husûs-ı âti’l-beyânda vekîl olduğu yedinde olan hüccet-i şer‘iyye ile sâbit olan el-Hâc İsmail Ağa b. Ahmed meclis-i ma‘kūd-ı mezbûrda vasiyy-i mezbûr mahzarında bi’l-vekâle ikrâr ve takrîr-i kelâm edip müvekkilem mezbûrenin zevci müteveffâ-yı mezbûr zimmetinde mütekarrir ve ma‘kūdun-aleyh olan para üç akçe hesâbınca on beş bin akçe mehr-i müeccel hakkını ve ber-mûceb-i defter-i kassâm-ı askerî rub‘ hissesine isâbet eden on dokuz bin üç yüz elli beş akçeyi vasiyy-i mezbûr Ahmed Beşe yedinden bi’l-vekâle tamâmen alıp kabz edip husûs-ı mezkûra ve sâire müte‘allıka âmme-i da‘vâdan vasiyy-i mezbûrun zimmetini bi’l-vekâle ibrâ-i âm ile ibrâ eyledik dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel İbrahim Çelebi b. Mehmed ve Yahya b. İsmail ile meclis-i şer‘a gelip alâ-vukū‘ihi inhâ etmeğin mâ-vaka‘a kayd-şüd.<br><br>Fî 5 Zilhicce sene 1109<br><br>Şuhûdü’l-hâl: el-Hâc Osman b. Hasan, Osman b. Abdullah. Mehmed Çelebi b. Davud, İbrahim Beşe b. Ahmed, Ömer Bey b. Eyüb, Ahmed Çelebi b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=37048"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37050"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1213"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>