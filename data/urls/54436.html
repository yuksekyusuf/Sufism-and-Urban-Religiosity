﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 837<br>Hüküm no: 1411<br>Orijinal metin no: [117a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe ve Tanaş’ın götürü usûlüyle satın aldıkları üzümden zarar ettikleri iddiasıyla açtıkları davada sulh oldukları</b><br><br>Ma‘rûz<br><br>Medîne-i Üsküdar’da Şemsi Paşa bostanında mütemekkine sâhib-i arzuhâl Hasan Beşe b. Ali ve Tanaş v. Kino medîne-i mezbûrede mahfil-i Bâb’da meclis-i şer‘-i hatîrde derûn-ı arzuhâlde ismi mezkûr el-Hâc Mehmed b. Ahmed mahzarında medîne-i mezbûreye muzâfe Kartal nâhiyesi toprağında vâki‘ ma‘lûmü’l-hudûd bağının üzümünü târih-i i‘lâmdan yirmi gün mukaddem ba‘zısı kemâl bulmuş ve ba‘zısı kemâl bulmamış üzümünü kemâl buluncaya değin kürûmunda terk şartıyla bize dört yüz yetmiş guruşa mücâzefeten bey‘ biz dahi ba‘de’l-iştirâ zikr olunan üzümden seksen guruşluk üzüm kat‘ ve âhara bey‘le istihlâk edip lâkin zararımız mütehakkık olmağla bey‘-i mezkûrun fesâdına binâen mahsûl-i mezkûru mezbûr el-Hâc Mehmed’e red ve makbûzu olan meblağ-ı merkūm dört yüz yetmiş guruşun seksen guruşunu ba‘de’l-mahsûb bâkī üç yüz doksan guruşu istirdâd ederiz deyü da‘vâ ol dahi cevâbında ol-mikdâr meblağa bey‘ eylediğini ikrâr lâkin şart-ı mezkûru inkâr etmeğin müdde‘iyân-ı mezbûrân ber-vech-i muharrer müdde‘âlarını beyân esnâsında bâ-tavassut-ı muslihîn otuz guruş bedel-i makbûz mukābilesinde mezbûr el-Hâc Mehmed ile sulh olup husûs-ı mezkûra müte‘allika âmme-i de‘âvîden herbiri âharın zimmetini ba‘de’l-ibrâ ve’l-kabûl kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 17 min-M sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54435"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54437"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b837"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o982"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>