﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 365<br>Hüküm no: 353<br>Orijinal metin no: [49b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yasef, Salamon, Royani ve Simnon tarafından bir husus için Mudanya’ya gönderilen David v. Yasef’in yolda öldürülmesi üzerine varisleri tarafından gönderenler aleyhine açılan diyet davasının geçersiz olduğu</b><br><br>Mahrûse-i Bursa’da Kedüz cemâ‘atinden olup Kuruçeşme mahallesi ahâlîsinden iken mahrûse-i mezkûreden Mudanya’ya gider iken maktûlen hâlik olan David v. Yasef nâm Yahudi’nin verâseti [zevce-i] metrûkesi Bone bt. Kemal nâm Yahudiyyeye ve sulbî sagīr oğulları Yasef ve David ve Semuyil’e ve sulbiye sagīre kızı Sitori’ye münhasıra olduğu ve sıgār-ı mezkûrûnun vâlidesi [50a] mezkûre Bone tesviye-i umûrları için kıbel-i şer‘den mansûbe vasîleri olduğu şer‘an mütehakkık oldukdan sonra mezkûre Bone asâleten ve vesâyeten meclis-i şer‘-i hatîr-i lâzimü’t-tevkīrde mahrûse-i mezkûrede Mayer cemâ‘atinden Yasef ve Salamon veledey Mosi ve Royani ve Simnon veledey İsak nâm Yahudiler taraflarından ikrâr-ı âti’l-beyânı tasdîka vekîl olup Kedüz cemâ‘atinden İsak v. Hayim ve Küçük Sisilye cemâ‘atinden Mosi v. Menteş nâm Yahudiler şehâdetleri ile vekâleti sâbite olan hâlâ mahrûse-i mezbûre Yahudileri kethüdâsı Mosi v. David nâm Yahudiler muvâcehesinde bi-tav‘ihâ ikrâr ve i‘tirâf edip zevcim ve mûrisim hâlik-i mezbûr David’i bundan akdem hâl-i hayâtında müvekkilûn-ı mezkûrûn Yasef ve Salamon ve Royani ve Simnon beynlerinde bir husûs için mahrûse-i mezkûreden Mudanya nâm kasabaya taraflarından ücretle irsâl ettiklerinde zevcim mezbûr David’in esnâ-yi tarîkde katl olunduğu mesmû‘um olmağın ben dahi asâleten ve vesâyetim hasebiyle zevcim mezbûr David’in dem ve diyetini siz sebeb oldunuz deyu müvekkilûn-ı mezkûrundan da‘vâ ve taleb sadedinde olduğumda bu bâbda müvekkilûn-ı mezkûrunun hâlâ şeyhülislâm ve müftî’l-enâm olan a‘lemü’l-ulemâ’i’l-mütebahhirîn efdalü’l-fuzalâ’i’l-müteverri‘în hazretlerinden yedlerinde olan fetvâ-yı şerîfelerinde “dört nefer kimesne bir maslahat için ücretle Zeyd[’i] âhar diyara gönderdiklerinde esnâ-i tarîkde Zeyd katl olunmuş olsa hâlâ Zeyd’in veresesi ol kimesnelere siz göndermekle sebeb olmuş oldunuz elbette diyetini verin deyip ol kimesnelerden bir nesne almağa kādir olurlar mı dedikde cevâb-ı bâ-savâbında olmaz” deyu buyurulmağın da‘vâ-yı mezkûrem mubtile olmağla ben dahi da‘vâ-yı mezkûremden müvekkilûn-ı mezkûrunu ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sânî aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Fahrü’l-müderrisîn Mehmed Efendi b. Ali, Ali Efendi el-kādî, Ahmed Efendi el-kādî, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40631"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40633"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o863"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>