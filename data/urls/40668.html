﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 396<br>Hüküm no: 389<br>Orijinal metin no: [55b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefer v. Marat ile kızı Sara’nın terekesi hususunda oğlu Ağya’nın terekeyi zapteden eniştesi Serkis v. Ayan ile on guruşa sulh olduğu</b><br><br>Mahmiye-i İstanbul’da Nişancı mahallesinde sâkin iken bundan akdem hâlik olan Sefer v. Marat nâm Ermeni’nin verâseti sulbî kebîr oğlu Ağya ve sulbiye kebîre kızı Sara’ya münhasıra olup kable’l-kısme mezbûre Sara dahi hâlike olup verâseti zevci Serkis v. Ayan’a ve li-ebeveyn karındaşı mezbûr Ağya’ya münhasıra olduğu şer‘an müte‘ayyin oldukdan sonra mezbûr Ağya meclis-i şer‘-i hatîr-i lâzimü’t-tevkīrde hâlik-i evvel-i mezbûrun iç güveyi olmağla mezbûrların terekelerine vaz‘-ı yed eden işbu bâ‘isü’s-sifr mezbûr Serkis muvâcehesinde ikrâr-ı tâm ve takrîr-i kelâm edip hâlikân-ı mezbûrân babam ve hemşiremden irs-i şer‘le bana intikāl eden yüz elli riyâlî guruşu mezbûr Serkis yedinden mukaddemâ ahz u kabz eylemişidim lâkin babam mezbûr Sefer ve kız karındaşım mezbûre Sara hâlikler olduklarında vasiyetleri yoğiken yine mâllarından mezbûr Serkis techîz ve tekfînlerine yüz elli guruş harc u sarf edip meblağ-ı mezbûru sen techîz ve tekfîne mu‘tâddan ziyâde harc u sarf etmişsin deyu ben hâlâ mezbûr Serkis’den da‘vâ ve taleb eylediğimde beynimizde münâza‘ât-ı kesîre cereyânından sonra tavassut-ı muslihîn ile mezbûr Serkis da‘vâ-yı mezbûreden beni on kıt‘a riyâlî guruş üzerine sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr on riyâlî guruşu tamâmen mezbûr Serkis yedinden ahz u kabz edip husûs-ı mezbûra ve bi’l-cümle tereke-i müteveffâ-yı mezbûra müte‘allika cemî‘ de‘âvî ve mutâlebâtdan mezbûr Serkis’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d mezbûr Serkis ile da‘vâ ve nizâ‘ım kalmadı dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Hasan Çelebi b. Bayram, Mustafa Beşe b. Hasan, Üstâd Mehmed b. Bayram, Berber Mehmed b. Hasan, İdris b. Mehmed, Osman Beşe çukadâr, İbrahim b. Ömer ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40667"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40669"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o857"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>