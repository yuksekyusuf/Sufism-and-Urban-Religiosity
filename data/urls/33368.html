﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 116<br>Hüküm no: 84<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalbur Mehmed Said Ağa b. İbrahim’in vefat etmesi ile Değirmen Hanı’ndaki gediğinin hanımı ve kızlarına miras kaldığı</b><br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda sadr-ı esbak merhûm Ragıb Paşa evkāfından İstanbul hısnı ebvâbından Balıkpazarı Kapısı dâhilinde Birgoslu Ali Paşa mahallesinde kâin Değirmen Hânı demekle arîf bir bâb hânın tabaka-i ulyâsında cânib-i yemîninde vâkı‘ beşinci ta‘bîr olunur fevkānî bir bâb oda ile hizâsında olan peykenin gedikleri ta‘bîr olunan âlât-ı ma‘lûmeye bâ-sûret mâlik olan na‘lbûr Mehmed Said Ağa b. İbrahim bundan akdem fevt olup verâseti zevce-i menkûha-i metrûkesi Şerife Emine Hatun bt. es-Seyyid Mehmed ile sulbiye sagīre kızları Şerife Hatice ve sâhibe-i arzuhâl Şerife Emine Âliye’ye ba‘de’l-inhisâr meclis-i şer‘-i şerîfde ibrâz ve kırâat olunan defter-i kassâm-ı askerî mantûkunca zevce-i mezbûre ile sagīre-i merkūme Şerife Hatice’nin hisse-i irsiyeleri sûret-i şer‘-i şerîfe tatbîkan sagīre-i mezbûre Şerife Emine Âliye için iştirâ olunmuş ve ol-vechile mecmû‘u irsen ve şirâen sagīre-i mezbûre Şerife Emine Âliye’nin mülk-i mahzı ve hakk-ı sarfı olmuş olduğundan bahisle zikr olunan oda ve peyke gediklerinin kaleminde müteveffâ-yı mezbûr Mehmed Said Ağa ismine olan kaydı ref‘ ve terkīn ve mezbûre Emine Âliye ismine tashîhan kayd ile yedine sûret i‘tâsını sagīre-i mezbûrenin bâ-hüccet-i şer‘iyye vasî-i mansûbu el-Hâc İsmail Ağa b. Ali bi’l-vesâya istid‘â ve keyfiyyet-i hâl bast olunan minvâl-i muharrer üzere olduğunu vukūf-ı tâmları olan Bezzâzistânî Ömer Ağa b. Mehmed ve diğer Ömer Ağa b. Mehmed nâm kimesneler meclis-i şer‘-i şerîfde alâ-tarîki’ş-şehâde ihbâr ve inhâ etmeleriyle bu sûretde derkenârda muharrer şurûtu mûcebince atîk sûreti müteveffâ-yı mezbûr yedinden zayi‘ olmuş olduğuna binâen yed-i âharda zuhûr eder ise amel ve i‘tibâr olunmamak üzere gerek mezbûr ve gerek müteveffâ-yı mezbûr Mehmed Said Ağa ismine olan kaydı ref‘ ve terkīn ve mezbûre Şerife Emine Âliye ismine tashîhan kayd ile yedine sûret i‘tâsı muktezâ-yı maslahatdan idüğü İstanbul Mahkemesi’nden huzûr.<br><br>Fî 22 Zilhicce sene [12]41</p>          <br><a title="Önceki sayfa" style="text-decoration:none" href="./ayrmetin.php?idno=33367"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33369"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>