﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 287<br>Hüküm no: 290<br>Orijinal metin no: [39b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Can bt. Toros’dan vârislerinden kızı İva’nın terekeden olan evdeki hissesini diğer vâris Mardiros v. Begos’a sattığı</b><br><br>Mahmiye-i İstanbul’da Edirnekapısı kurbünde Ali Paşa-yı Atîk Mahallesi’nde sâkine iken bundan esbak hâlike olan Can bt. Toros nâm Nasrâniyenin verâseti kızları İva ve Varvara ve oğlu Begos’un oğlu Mardiros nâm zimmîye münhasıra ve tashîh-i mes’eleleri üç sehmden olup sihâm-ı mezkûreden birer sehmi mezkûretân İva ve Varvan’dan her birine ve bir sehmi mezkûr Mardiros’a isâbet ve intikāl eylediği şer‘an zâhir ve mütebeyyin oldukdan sonra mezkûre İva ba‘de’t-ta‘rîfi’ş-şer‘î meclis-i şer‘-i şerîf-i enverde işbu râfi‘u’l-vesîka mezkûr Mardiros’un muvâcehesinde [40a] ikrâr ve takrîr-i kelâm edip mûrisemiz hâlike-i mezkûrenin terekesinden olup mahalle-i mezkûrede vâki‘ bir tarafdan Hammâmî Vartan zimmî mülkü ve bir tarafdan Sak zimmî mülkü ve bir tarafdan mezkûr Mardiros mülkü ve bir tarafdan tarîk-i âm ile mahdûd bir oda ve sofa ve kenîfi müştemil mülk menzilden tashîh-i mezkûr üzere bana isâbet eden bir sehm hisse-i şâyi‘amı tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mezkûr Mardiros’a otuz iki guruşa bey‘ ve temlîk ve teslîm ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezkûr otuz iki guruşu mezkûr Mardiros yedinden bi’t-tamam ve’l-kemâl ahz u kabz eyledim baʻde’l-yevm menzil-i mezkûrun bir sehm-i şâyi‘i dahi mezkûr Mardiros’un mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 28 min-Cumâdelûlâ sene 1121<br><br>Şuhûdü’l-hâl: İbrahim Efendi b. Cemaleddin el-İmâm, Abdülkerim Efendi el-Kayyum, Lütfullah Efendi b. İsmail el-Müezzin, Molla İbrahim b. Ahmed el-Müezzin, Mehmed Çelebi b. Mustafa dâmad-ı imâm, Mustafa Çelebi b. Şa‘ban, Hasan b. Mustafa, Hüseyin b. Hasan, Osman b. Hasan ve gayruhum mine’l-huzzâr.<br><br>Papa Karabet v. Norsis, Serkis v. Kirkor, Papa Dimya v. Agop, Serkiz v. Karader?, Mardiros v. İstefan</p>          <br><a title="Önceki sayfa" style="text-decoration:none" href="./ayrmetin.php?idno=4568"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4570"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>