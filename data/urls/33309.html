﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 61<br>Hüküm no: 25<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mehmed’in evinin yarısını şartlı olarak Şerife Zeliha bt. es-Seyyid Mehmed ile kocası Çalık Mehmed Beşe’ye devretmesinin geçerli olmadığı</b><br><br>Şartla olan ferâğın adem-i sıhhatine binâen geri nısf menzil reddi<br><br>Ma‘rûz<br><br>Sâhibe-i arzuhâl zâtı mu‘arrefe Fâtıma bt. Mehmed Hatun meclis-i şer‘-i münîrde derûn-ı arzuhâlde mezkûretü’l-ism kezâlik zâtı mu‘arrefe Şerife Zeliha bt. es-Seyyid Mehmed nâm Hatun muvâcehesinde nezâret-i dâ‘îlerinde olan evkāfdan merhûm Fazıl Süleyman Efendi vakfının mütevelliyesi Nâile Hanım tarafından mürsel vekîli câbî-i vakf Mehmed Şâkir Efendi hâzır olduğu hâlde hâmiş-i arzuhâlde mastûr defter-i vakfdan muhrec derkenâr nâtık olduğu üzre vakf-ı mezkûr müstağıllâtından İstanbul’da Edirnekapısı dâhilinde Neslişâh Sultân mahallesinde vâkı‘ bir tarafdan Hüseyin Ağa menzili ve bir tarafdan Yahya Usta menzili ve bir tarafdan Nalbantçı Mehmed menzili ve taraf-ı râbi‘-i tarîk-i âm ile mahdûd ve şehriye otuz akçe icâre-i müecceleli müştemilât-ı ma‘lûmeyi hâvî bir bâb menzil bâ-temessük-i mütevellî bi’l-icâreteyn müstakılleten taht-ı tasarrufumda iken ben bundan akdem menzil-i mezkûru ölünce beni beslemek şartıyla mezbûre Şerife Zeliha Hatun ile zevci gāib ani’l-beled Çalık Mehmed Beşe’ye nısfiyyet üzere bâ-re’y-i mütevellî bilâ-bedel ferâğ ve tefvîz eylediğimde onlar dahi şart-ı mezkûr ile tefevvüz ve kabûl etmişler idi. el-Hâletü hâzihî şart-ı mezkûr ile ferâğ sahîh ve mu‘teber olmamağla menzil-i mezkûru bana red ve teslîme merkūme Şerife Zeliha Hatun’a tenbîh olunmak matlûbumdur deyu da‘vâ ettikde ol-dahi cevâbında kaziyye minvâl-i muharrer üzere olup müdde‘iye-i mezbûre Fâtıma Hatun menzil-i mezkûru ol-şartla fâriğa olduğunu onlar dahi ol-şartla tefevvüz eylediklerini bi-tamâmihâ tâyi‘aten ve kat‘iyyen ikrâr ve i‘tirâf etmekle bu sûretde ber-muktezâ-yı şerî‘at-ı garrâ şart-ı mezkûr ile olan ferâğ-ı mezbûr fâsid olup lâkin mezbûre Şerife Zeliha Hatun’un ikrârı zevci gāib-i mezbûr üzerine nâfiz olmayıp yalnız kendi hakkında mu‘teber olmağın mûcebince gāib-i mezbûr Çalık Mehmed Beşe üzerinde olan nısf hisse husûsu gāib-i mezbûr ile bi’l-müvâcehe terâfü‘-i şer‘-i şerîf olunmak üzere ancak mezbûre Şerife Zeliha Hatun’un üzerinde olan nısf hisseyi bâ-re’y-i mütevellî mutasarrıfesi müdde‘iye-i mezbûre Fâtıma Hatun’a red ve teslîm iktizâ eylediği tarafeyne tefhîm olunduğu İstanbul Mahkemesi’nden huzûr.<br><br>Fî 27 L sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33308"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33310"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o200"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>