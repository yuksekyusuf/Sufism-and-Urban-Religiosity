﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 110<br>Hüküm no: 68<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah kızı Saliha’nın oğluna nafaka tayini</b><br><br>Havâss-ı Refî‘a kazâsı muzâfâtından Silivri kasabasında vâki‘ Pîrî Paşa mahallesinde sâkine iken bundan akdem vefât eden Saliha bt. Abdullah nâm hâtunun sadrî sagīr oğlu Mehmed’in babası ve tesviye-i umûruna kıbel-i şer‘den vasî olan işbu sâhibü’l-kitâb Mehmed Ağa b. İbrahim nâm kimesne meclis-i şer‘-i hatîr-i lâzımü’t-tevkīrde takrîr-i kelâm ve ta‘bîr ani’l-merâm edip vasîsi olduğum sagīr-i mezbûrun nafaka ve kisve bahâya eşedd-i ihtiyâcı olmağla vâlidesi müteveffât-ı mezbûreden müntakil mâlından kadr-i ma‘rûf meblağ nafaka ve kisve bahâ farz [ve] takdîr olunmak matlûbumdur dedikde vasiyy-i mezbûrun kelimât-ı meşrûha[sı] vâkı‘a mutâbıka idiği zeyl-i kitâbda muharrerü’l-esâmî Müslimîn haberleriyle lede’ş-şer‘i’l-enver zâhir ve mütehakkık olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi sagīr-i mezbûrun vâlidesi müteveffât-ı mezbûrdan müntakil mâlından kadr-i ma‘rûf beher yevm dörder akçe nafaka ve kisve bahâsına harc ve sarfa ve lede’l-iktizâ istidâne ve inde’z-zafer mâlına rücû‘a vasiyy-i mezbûr Mehmed Ağa’ya izin birle mâ-vaka‘a bi’t-taleb ketbolundu.<br><br>Fi’l-yevmi’t-tâsi‘ aşer min Zilka‘deti’ş-şerîfe li-sene tis‘a ve ışrîn ve mi’e ve elf.<br><br>Şuhûdü’l-hâl: Mustafa Efendi b. Ali, Hüseyin Ağa b. Ömer, Mehmed Ağa b. Mustafa, Ahmed Çelebi b. el-Hâc Kenan, Hasan Beşe b. Mehmed, Ali Çelebi b. Abdulbâki, Mustafa Çelebi b. Osman, Ahmed b. Mehmed ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=16225"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16227"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>