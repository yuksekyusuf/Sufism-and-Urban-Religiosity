﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 312<br>Hüküm no: 200<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Çelebi’nin çocuklarına Mustafa Çelebi’nin vasi tayin edilip çocuklara nafaka takdir edildiği</b><br><br>Mahmiye-i İstanbul’da Sofular mahallesinde sâkin iken bundan akdem vefât eden es-Seyyid Hasan Çelebi b. es-Seyyid Mehmed’in evlâd-ı sıgārı Mehmed ve Hadîce ve Emine’nin tesviye-i emrlerine kıbel-i şer‘den bir vasî nasb ü ta‘yîn olunmak lâzım ve mühim olmağla emânet ve diyânet ile ma‘rûf idiği zeyl-i kitâbda muharrerü’l-esâmî Müslimîn haberleriyle lede’ş-şer‘ zâhir olan Mustafa Çelebi b. Mahmud’u hâkim-i muvakkı‘-i sadr-ı kitâb tûbâ-lehû ve hüsnü-meâb efendi vasî nasb ü ta‘yîn buyurup ol dahi ba‘de’l-kabûl merâsimini edâya ta‘ahhüd ve iltizâm etmeğin vasiyy-i mezbûr talebiyle hâkim-i mûmâ-ileyh sıgār-ı mezbûrûn Mehmed ve Hadîce ve Emine’nin babaları müteveffâ-yı mezbûrdan müntakil mallarından târîh-i kitâbdan her birine yevmî ikişer para ki cem‘an altı para nafaka ve kisve-bahâ farz ve takdîr buyurup meblağ-ı mefrûz-ı mezbûru levâzım-ı sıgār-ı mezbûrîne harc ü sarfa ve vakt-i hâcetde istidâneye ve lede’z-zafer mallarına rücû‘a vasiyy-i mezbûra izin vermeğin kayd-şüd.<br><br>Fî gurre-i şehri Rebî‘ülevvel sene 1110<br><br>Şuhûdü’l-hâl: İsmail Çelebi b. Ali, Mehmed Pîrî, Ömer Ağa b. Mehmed, İbrahim Çelebi b. Mehmed, Mehmed Beşe b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37143"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37145"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>