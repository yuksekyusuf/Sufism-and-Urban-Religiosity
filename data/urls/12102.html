﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 241<br>Hüküm no: 184<br>Orijinal metin no: [119-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arinik bt. Ohannes’in ölümüyle çocuklarına kalan arsanın satılmasına izin verilmesi</b><br><br>Küçük Hakkı, izin: 1 kıt‘a<br><br>Numara: 394, 2 guruş<br><br>Medîne-i Üsküdar’da Selami Ali Efendi mahallesinde mütemekkine iken bundan akdem fevt olan Devlet-i aliyye teba‘asının Ermeni milleti nisvânından Arinik bt. Ohannes’in sadrî sagīr oğlu kızının ve sadriye sagīre kızı Berançe’nin babaları ve velîleri olup mu‘temedü’l-hâl idiği ihbâr olunan işbu bâ‘isü’r-rakīm teba‘a ve millet-i merkūmeden Kömürcü Mıgırdıç v. Minas bi’l-velâye takrîr-i kelâm edüp Evkāf-ı hümâyûn Hazînesi’nden mazbût evkāfdan merhûm Bâlî Paşa Vakfı müsakkafâtından Kumkapı kurbünde Çadırcı Ahmed Çelebi mahallesinde on iki numara ile murakkam ma‘lûmü’l-hudûd ve’l-müştemilât şehriye kırk akçe icâre-i müeccelelü bir kıt‘a arsanın on beş hisse i‘tibârıyla bir hisse-i şâyi‘ası müteveffât-ı mezbûrenin sağlığında bâ-sened-i hâkānî bi’l-icâreteyn taht-ı tasarrufunda olup ba‘de fevtihî sagīrân-ı mezbûrâna hasbe’l-âde intikāl edüp lâkin arsa-i mezkûrenin etrâfını muhît duvarları münhedim olarak enkāzı mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāsı sagīrân-ı mezbûrân haklarında muzır ve gayr-ı müfîd olmağla işbu yedimde olup hâlâ medîne-i mezkûre nâibi mekremetlü Mehmed Salim Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın arsa-i mezkûrede olan hisseleri bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla dört yüz guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 17 Cemâziyelâhir sene [1]301<br><br>Şühûdü’l-hâl: Ömer Ağa b. Abdulkadir, Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12101"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12103"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o310"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>