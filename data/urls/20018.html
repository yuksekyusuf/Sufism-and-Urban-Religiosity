﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 162<br>Hüküm no: 176<br>Orijinal metin no: [61b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan Kapudân b. Abdülmennân’ın damadı Süleyman Çelebi b. Musa Bey’i vasî tayin ettiği</b><br><br>Mahmiye-i Galata mahallâtından Câmi‘-i Kebîr mahalle[si] sâkinlerinden fahrü’l-a‘yân Süleyman Çelebi b. Musa Bey eş-şehîr beyne’n-nâs bi kapudân mahfil-i kazâda, bundan akdem Donanma-yı Hümâyûn seferinde Koron nâm kasabada fevt olan merhûm Hasan Kapudân b. Abdülmennân nâm kimesnenin sulbî oğlu Mehmed Çelebi nâm kimesne mahzarında takrîr-i kelâm ve ta‘bîr ani’l-merâm kılıp, müteveffâ-yı mezbûr Hasan Kapudân-ı merhûm vesâyâ-yı şer‘iyyesi nâfize ve teberru‘ât-ı mer‘iyyesi câriye ve mu‘teberem olduğu hâlde, malından otuz bin fıddî-i Osmânî akçe ile yüz aded tâmmü’l-vezn kâmilü’l-ayâr zehebî flori vasiyyet edip, meblağ-ı mezbûr otuz bin akçe techîz ve tekfînine ve yevm-i mezbûrda lâzım gelen mühimmâtına üçünde ve yedisinde ve kırkında ve yılında it‘âm-ı ta‘âm ve tasadduk-ı erâmil ve eytâm için sarf ve bezl olunup, kezâlik meblağ-ı mezbûr yüz flori salâh-ı hâl ile ma‘rûf ve istikāmet ve diyânet ile mevsûf şerâit-i umre ve hacc-ı şerîf ahvâline vakf-ı tâm ile âlim ve vâkıf bir kimesne yediyle benim için hacc-ı şerîf ediverip, sevâbını rûhuma ihdâ eyleye deyû vasiyyet edip ve bu tafsîl üzre vasiyyetin tenfîzine beni vasî ihtiyâr edip vasiyyet-i merkūme üzerine musırran fevt olmuşdur. Hâlâ vasiyyet-i mezbûre üzerine malı dahi müsâ‘iddir ki der kîseden meblağ-ı mezbûr ihrâc olunup tenfîz olunmasın taleb ederim dedikde, gıbbe’s-suâl mezbûr Mehmed Çelebi inkârıyla cevâb vermeğin, müdde‘î-i mezbûrdan beyyine taleb olundukda, udûl-i müslimînden Cafer Reis b. Abdullah ve Ramazan Reis b. Hayrullah nâm kimesneler meclis-i şer‘a li ecli’ş-şehâde hâzırân olup, fi’l-hakīka [62a] müteveffâ-yı mezbûr Hasan Kapudân vesâyâ-yı şer‘iyyesi câriye olduğu hâlde hâlis malından otuz bin fıddî-i Osmânî akçe ve yüz aded tâmmü’l-vezn sikke-i hasene vasiyyet edip, meblağ-ı mezbûr otuz bin akçe techîz ve tekfînine ve yevm-i mezbûrda lâzım gelen mühimmâtına ve üçünde ve yedisinde ve kırkında ve yılında it‘âm-ı ta‘âm ve tasadduk-ı erâmil ve eytâm için sarf olunup kezâlik yüz aded flori irsâl müttakī, umre ve hacc-ı şerîf ahvâline vukūf ve şu‘ûru olan kimesne yediyle hac ediverilip sevâbını rûhuma hediye eyleye deyû vasiyyet edip, bu tafsîl üzre tenfîzine dâmâdı mezbûr Süleyman Çelebi’yi vasî ihtiyâr edip, vasiyyet-i merkūme üzerine bizim huzûrumuzda musırran fevt oldu, bu husûsa şâhidleriz, şehâdet dahi ederiz dediklerinde, gıbbe’t-ta‘dîl ve’t-tezkiyye şehâdetleri hayyiz-i kabûlde vâki‘ oldukdan sonra mûcebiyle hükm olunup, mâ-vaka‘a gıbbe’t-taleb ketb olundu. Tahrîren fî evâhiri Şevvâli’l-mükerrem li sene selâse ve ışrîn ve elf.<br><br><br>Şuhûdü’l-hâl: Fahrü’l-mülâzımîn Mevlânâ Ömer Efendi, Memi Reis b. Abdullah, İbrahim Çavuş el-Bevvâbü’s-sultânî, Mehmed Bey b. Cafer Ağa mine’l-Muhzırûn ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20017"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20019"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o201"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>