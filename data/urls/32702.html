﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 298<br>Hüküm no: 276<br>Orijinal metin no: [55a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa b. Mehmed ve İsmail Efendi b. Ahmed’in, İsmail Usta b. Mehmed ve Mehmed Usta b. Mustafa’ya olan boçlarını ödemeleri gerektiği</b><br><br>Çörekçi ve simidçi gediğinden 3.750 guruş reddiyle hüküm<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhib-i arzuhâl Çörekçi Osman Usta b. Mehmed nâm kimesne meclis-i şer‘-i enverde çörekçi esnâfından zikri âtî gedik âlâtının yüz yirmi sehm i‘tibâriyle otuz sehmine mâlik olmak üzere vaz‘-ı yedi mütehakkık olan derûn-ı arzuhâlde mezkûrü’l-ism el-Hâc Mehmed Usta b. Mustafa ve otuz sehmine kezâlik vaz‘-ı yedi mütehakkık olan İsmail Usta b. Mehmed muvâcehelerinde âlât-ı mezkûrenin i‘tibâr-ı merkūm üzere otuz sehmine mâlik olup kendi nefsinden asıl ve diğer otuz sehmine mâlik olan gāib ani’l-beled es-Seyyid Mustafa Usta b. Mustafa tarafından vekîl-i şer‘îsi olan Çörekçi Ahmed Alemdâr b. Ali hâzır olduğu hâlde bundan akdem fevt olan derûn-ı arzuhâlde ismi mezkûr Yusuf Efendi b. Abdullah b. Abdullah’ın zâhirde zevcesi Şerîfe Sâliha Hatun bt. Abdülazîz’den gayrı vâris-i ma‘rûfu olmayup terekesinin rub‘u zevcesi mezbûreye ve sülüs-i erbâ‘ı cânib-i Beytülmâle âid olmağla bin iki yüz otuz dört senesi hılâlinde müteveffâ-i mezbûrun hîn-i fevtinde İstanbul’da bilâ-vâris-i ma‘rûf fevt olanların terekelerini kabza memûr hâssa Beytülmâl emini olmağla terekesinin sülüse-i erbâ‘ına bi’l-emâne vâz‘u’l-yed olup ber-vech-i âtî husûmete dahi kıbel-i şer‘den me’zûn olan es-Seyyid Mustafa Ağa b. es-Seyyid Mehmed ile tereke-i müteveffâ-i mezbûrun rub‘una vâz‘u’l-yed olan zevce-i mezbûre Şerîfe Sâliha Hatun tarafından mukaddemâ ve hâlâ vekîl-i müseccel-i şer‘îsi Haffâf es-Seyyid İsmail Efendi b. Ahmed kezâlik hâzır oldukları hâlde mahmiye-i İstanbul’da Kumkapı kurbünde Nişancıpaşa Câmi‘-i şerîfi civârında vâki‘ ma‘lûmü’l-hudûd bir bâb simidçi ve çörekçi fırını derûnunda mevcûde beyne’l-esnâf gedik tâ‘bir olunur ber-mûceb-i defter-i müfredât çörekçi ve simidçi âlât-ı lâzıme-i ma‘lûmesi yüz yirmi sehm i‘tibâriyle otuz sehmi gāib-i mezbûr es-Seyyid Mustafa Usta’nın ve otuz sehmi hâzır-ı mezbûr Ahmed Alemdâr’ın ve elli sehmi benim ve on sehmi müteveffâ-i mezbûrun yedlerimizde mülkümüz iken âlât-ı mezkûreden ben ber-i‘tibâr-ı merkūm mâlik olduğum elli sehm hisse-i şâyi‘amı müteveffâ-i mezbûr Yusuf Efendi b. Abdullah b. Abdullah’a hayâtında mâlından ve yedinden karz aldığım bin guruş deynim mukābelesinde rehn ve teslîm ol dahi ba‘de’l-irtihân ve’l-kabz ben diyâr-ı âharda bulunduğum hâlde hisse-i mezkûrede yedinde rehn iken târih-i mezkûrda mezbûr Yusuf Efendi fevt oldukda zevce-i mezbûrenin vekîli merkūm ile emîn-i mezbûr es-Seyyid Mustafa Ağa zikr olunan âlât-ı lâzıme-i ma‘lûmenin i‘tibâr-ı merkūm üzere müteveffâ-i mezbûrun on sehm hissesiyle benim elli sehmimi mecmû‘u altmış sehmi müteveffâ-yı mezbûr Yusuf Efendi’nin mâlıdır deyü dört bin beş yüz guruş semen-i makbûza mezbûr el-Hâc Mehmed Usta ve İsmail Usta’ya bi-gayr-ı hakkın bey‘ ve semen-i merkūmu müteveffâ-i mezbûrun defter-i kassâmına idhâl edüp ve ben hâlâ diyâr-ı âhardan geldiğimde vâkıf olduğumda mezbûrânın benim hissemde fuzûlî bey‘lerini mücîz olmayup ol vechile mezbûrân el-Hâc Mehmed Usta ve İsmail Usta âlât-ı lâzıme-i mezkûreden i‘tibâr-ı merkūm üzere elli sehm hisse-i şâyi‘amı bi-gayr-ı hakkın fuzûlî zabt etmeleriyle meblağ-ı mezbûr bin guruş deynimi müteveffâ-i mezbûra edâ ile fekk-i rehin etmek matlûbum olmağla âlât-ı lâzıme-i mezkûreden i‘tibâr-ı merkūm üzere fuzûlî vaz‘-ı yed eyledikleri elli sehm hisse-i şâyi‘a-i mezkûremden keff-i yed ile bana red ve teslîme mezbûrân el-Hâc Mehmed Usta ve İsmail Usta’dan her birine deynimden olmak üzere makbûzları olan meblağ-ı merkūm dört bin beş yüz guruşdan âlât-ı mezkûrenin i‘tibâr-ı merkūm üzere elli sehmine isâbet eden üç bin yedi yüz elli guruşu talebleriyle mezbûrâna red ve teslîme hâzır-ı merkūmân es-Seyyid İsmail Efendi ve es-Seyyid Mustafa Ağa’dan her birine tenbîh olunmak matlûbumdur deyü ba‘de’d-da‘vâ ve’l-istintak mezbûrân el-Hâc Mehmed Usta ve İsmail Usta hâzırân-ı mezbûrânın tasdîkleriyle cevâblarında âlât-ı lâzıme-i mezkûrenin yüz yirmi sehm i‘tibâriyle altmış sehmi müteveffâ-i mezbûr Yusuf Efendi’nin hayâtında yedinde mâlı ve mülkü olup ba‘de vefâtihi rub‘u zevcesi müvekkile-i mezbûreye mevrûse ve sülüse-i erbâ‘ı zevcesi mezbûreden gayrı vâris-i ma‘rûfu olmamağla [55b] cânib-i Beytümâle âid oldukdan sonra zikr olunan âlât-ı lâzıme-i ma‘lûmenin i‘tibâr-ı mezkûr üzere altmış sehm-i şâyi‘ini işbu yedimizde olan bin iki yüz otuz dört senesi Cemâziyelevvelîsi’nin dördüncü günü târihiyle müverraha ve ol târihde askerî kassâmı olan mevâlî-i izâmdan fazîletlü Mehmed Sâdık Efendi’nin imzâ ve hatmini hâviye bir kıt‘a hüccet-i şer‘iyye mantûkunca zevce-i mezbûre Şerîfe Sâliha Hatun bt. Abdülazîz’in vekîli hâzır-ı mezbûr es-Seyyid İsmail Efendi ile ol târihde mahmiye-i mezbûrede bilâ-vâris-i ma‘rûf fevt olanların terekelerini kabza memûr hâssa Beytülmâl emini olan hâzır-ı mezbûr es-Seyyid Mustafa Ağa yedlerinden dört bin beş yüz guruş semen-i medfû‘ ve makbûza iştirâken iştirâ ve kabz etmemizle ol vechile mâl-ı müşterâmız olmak üzere bi-hakkın vaz‘-ı yed ederiz deyü âlât-ı mezkûrenin i‘tibâr-ı merkūm üzere sâlifü’l-beyân altmış sehminden elli sehmi müdde‘î-i mezbûr Osman Usta’nın yedinde mâlı olup müteveffâ-i mezbûr Yusuf Efendi’ye cihet-i karzdan bin guruş deyni mukābelesinde hayâtında rehn ve teslîm ol dahi irtihân ve kabz eylediğini her biri ba‘de’l-inkâr müdde‘î-i mezbûr Osman Usta âlât-ı lâzıme-i mezkûrenin ber-vech-i muharrer yüz yirmi sehm i‘tibâriyle elli sehm yedinde mâlı olup müteveffâ-i mezbûr Yusuf Efendi b. Abdullah’a cihet-i karzdan bin guruş deyni mukābelesinde hayâtında rehn ve teslîm ol dahi irtihân ve kabz eylediği müdde‘âsını âlât-ı mezkûreyi mahallinde ta‘yîn ve irâe edüp makbûlü’ş-şehâde idükleri bi’l-ihbâr zâhir olan esnâf-ı mezkûreden Uzun Ahmed Usta b. Hasan ve Hüseyin Usta b. Mustafa nâm kimesneler şehâdetleriyle mezbûrân el-Hâc Mehmed Usta ve İsmail Usta ve hâzır-ı vekîl-i mezbûr es-Seyyid İsmail Efendi ve emîn-i hâzır-ı mezbûr es-Seyyid Mustafa Ağa muvâcehelerinde vech-i vecih-i şer‘î üzere ba‘de’l-isbât ve’l-halef ve’l-hükm mûcebiyle âlât-ı lâzıme-i mezkûrenin ber-vech-i muharrer yüz yirmi sehm i‘tibâriyle altmış sehmden ancak on sehmini yedlerinde ibkā ile mâ‘adâsı olan elli sehm-i şâyi‘i aynen müdde‘î-i mezbûr Osman Usta def‘ ve teslîme mezbûrân el-Hâc Mehmed Usta ve İsmail Usta’dan her birine ve zikr olunan bin guruş tereke müteveffâ-i mezbûr içün müdde‘î-i mezbûr Osman Usta’nın yedinde ba‘de’l-kabz sâlifü’l-beyân altmış sehm-i şâyi‘ın semeni olmak üzere hîn-i bey‘lerinde mezbûrân el-Hâc Mehmed Usta ve İsmail Usta yedlerinde bi’l-vekâle ve bi’l-emâne makbûzları olduğu bi’t-tasâduk zâhir olan meblağ-ı merkūm dört bin beş yüz guruşdan müdde‘î-i mezbûr Osman Usta’nın mâlı idüğü şer‘an sâbit olan mârrü’l-beyân elli sehme isâbet eden üç bin yedi yüz elli guruşu talebleriyle mezbûrân el-Hâc Mehmed Usta ve İsmail Usta’ya red ve teslîme hâzır-ı mezbûr vekîl-i hâzır-ı mezbûr es-Seyyid İsmail Efendi ve emin-i hâzır-ı mezbûr es-Seyyid Mustafa Ağa’dan her birine tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî selh-i Rebî‘ülâhir sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>