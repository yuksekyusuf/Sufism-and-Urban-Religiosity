﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 641<br>Hüküm no: 503<br>Orijinal metin no: [119a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Şaban Bey’in vasiyetini yerine getirmek üzere Mehmed Efendi’yi vasi tayin ettiği</b><br><br>Husûs-ı âti’l-beyânın mahallinde istimâ‘ ve tahrîri içün bi’l-iltimâs savb-ı şer‘-i enverden me’zûnen irsâl olunan Mevlânâ Âmidî el-Hâc Abdurrahman Efendi mahmiye-i İstanbul’da Hocapaşa mahallesinde sâkin iken bundan akdem medyûnen fevt olan Şa‘bân Bey b. Ali’nin menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun kazıyye-i âtî üzere vasiyy-i muhtârı olduğunu iddi‘â eden bâ‘isü’l-kitâb Mehmed Efendi b. Mustafa meclis-i ma‘kūd-ı mezkûrda müteveffâ-yı mezbûrun zevce-i menkûha-i metrûkesi olmağla terekesine vaz‘-ı yed edip zâtı mahalle-i mezbûrede sâkin İmâm Halil Efendi b. Şa‘bân ve el-Hâc Osman b. Mehmed ta‘rîfleriyle mu‘arrefe olan Belkıs bt. Abdullah mahzarında üzerine da‘vâ ve takrîr-i kelâm edip müteveffâ-yı mezbûr Şa‘bân Bey b. Ali b. Abdullah fevtinden on beş gün mukaddem bi-emrillâhi te‘âlâ fevt olduğumda cemî‘ terekemi ahz u kabz ve bey‘ ve kabz-ı semen ve semenlerinden vech-i mesnûn üzere levâzım-ı techîz ve tekfînim görüle ve düyûn-ı müsbetem kazâ oluna ve ba‘de kazâi’d-düyûn bâkī kalan malımdan zevcem mezbûre Belkıs’ın rub‘ hissesi teslîm olundukdan sonra sülüsânını ahz u kabz ve hıfz eyleye deyü vasiyet ve tenfîzine huzûr-ı Müslimînde beni vasiyy-i muhtâr nasb ü ta‘yîn ben dahi muvâcehesinde ba‘de’l-kabûl musırran-aleyhâ fevt oldukda tenfîz-i vesâyâ murâd eylediğimde mezbûre Belkıs mâni‘a olur suâl olunsun dedikde gıbbe’s-suâl mezbûre Belkıs Hatun cevâbında terekesine vech-i muharrer üzere vaz‘-ı yedini ikrâr ve müdde‘î-i mezbûrun vech-i meşrûh üzere müdde‘âsını inkâr edicek müdde‘î-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden mahalle-i mezbûre ahâlîsinden mu‘arrifân-ı mezbûrân Halil Efendi b. Şa‘bân ve el-Hâc Osman b. Mehmed li-ecli’ş-şehâde meclis-i ma‘kūd-ı mezkûrda hâzırân olup isre’l-istişhâd fi’l-hakīka müteveffâ-yı mezbûr Şa‘bân Bey b. Ali b. Abdullah fevtinden on beş gün mukaddem bi-emrillâhi te‘âlâ fevt olduğumda cemî‘ terekemi ahz u kabz ve bey‘ ve kabz-ı semen ve semenlerinden vech-i mesnûn üzere levâzım-ı techîz ve tekfînim görüle ve düyûn-ı müsbetem kazâ olunan ve ba‘de kazâi’d-düyûn bâkī kalan terekemden zevcem mezbûre Belkıs’ın rub‘ hissesi teslîm olundukdan sonra sülüsânını ahz u kabz ve hıfz eyleye deyü vasiyet ve tenfîzine müdde‘î-i mezbûr Mehmed Efendi b. Mustafa’yı huzûrumuzda vasiyy-i muhtâr nasb ü ta‘yîn ol dahi muvâcehesinde ba‘de’l-kabûl musırran-aleyh fevt oldu, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eyledikde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Hasan Çelebi b. Abdullah ve Mehmed b. Ahmed ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd şüd.<br><br>Fî gurre-i Cumâdelûlâ sene 1110.<br><br>Şuhûdü’l-hâl: Fahrü’l-müderrisîn Haseki Alizâde Mehmed Efendi, Büyük Yazıcı İbrahim Efendi b. Hüseyin, Mehmed Halîfe b. Mustafa müezzin, Osman b. Süleyman, fahrü’l-a‘yân İbrahim Ağa b. Mustafa, Mustafa Efendi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0641"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1126"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>