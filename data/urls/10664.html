﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 162<br>Hüküm no: 121<br>Orijinal metin no: [18b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İskenderağa mahallesinden Zeliha bt. Abdullah’ın bakmakta olduğu küçük kızı için boşandığı kocasından nafaka alması</b><br><br>Gāib üzerine nafaka<br><br>Mahmiye-i İslâmbol’da İskender Ağa mahallesinde sâkine takrîben iki yaşında olan Şerife Fatıma nâm sagīrenin vâlidesi ve hâdinesi olup zâtı vech-i şer‘î üzere mu‘arrefe olan işbu bâ‘isetü’l-kitâb Zeliha bt. Abdullah nâm hatun meclis-i şer‘-i şerîf-i enverde takrîr-i kelâm ve ifâde-i merâm edip zevc-i mutallıkım olan gāib ani’l-beled Dikici es-Seyyid Mehmed b. Abdullah nâm kimesnenin firâşından hâsıla ve benden mütevellide ve hâlâ bi-hakkı’l-hıdâne hacr u terbiyemde olan sadriye kızım sagīre-i mezbûre Şerife Fatıma’nın kendüyü infâk eder mâlı olmayıp babası gāib-i mezbûr es-Seyyid Mehmed dahi kızım sagīre-i mezbûreyi bilâ-nafaka ve lâ-münfik-i şer‘î terk ve diyâr-ı âhara gidip nafaka cinsinden nesne bırakmayıp ve irsâl dahi etmemeğin ol-vechile kızım sagīre-i mezbûre nafaka ve kisveye muhtâce olmağla kızım sagīre-i mezbûrenin nafaka ve kisvesi içün babası mezbûr üzerine kıbel-i şer‘den kadr-ı ma‘rûf meblağ farz ve takdîr ve istidâneye izin verilmek bi’l-hıdâne matlûbumdur dedikde hakīkat mukırre-i mezbûrenin bâlâda bast ü beyân ve şerh ü ayân eylediği minvâl üzere olup ve zikri âtî meblağ gāib-i mezbûrun vüs‘-ı hâline nisbetle kadr-ı ma‘rûf idiği zeyl-i kitâbda muharrerü’l-esâmî Müslimîn ihbârlarıyla lede’ş-şer‘i’l-enver zâhir oldukdan sonra hâkim-i muvakkı‘-ı sadr-ı kitâb -tûbâ-lehû ve hüsnü-meâb- efendi hazretleri dahi sagīre-i mezbûrenin nafaka ve kisvesi içün babası zevc-i mutallıkım gāib-i mezbûr es-Seyyid Mehmed üzerine [19a] târih-i kitâbdan küllü yevm dörder para farz ve takdîr buyurup meblağ-ı mefrûz-ı mezkûru sagīre-i mezbûrenin nafaka ve kisvesine harc ü sarfa ve lede’l-hâce istidâneye ve inde’z-zafer babası gāib-i mezbûr es-Seyyid Mehmed üzerine rücû‘a mezbûre Zeliha Hatun’a izin vermeğin mâ-hüve’l-vâki‘ bi’t-taleb ketb olundu.<br><br>Fî 7 Zilhicce sene 1196<br><br>Şühûdü’l-hâl: Derviş Mehmed b. el-Hâc Salih, Ali Beşe b. Osman, Molla Ali b. Halil, Salih b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10663"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10665"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o678"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>