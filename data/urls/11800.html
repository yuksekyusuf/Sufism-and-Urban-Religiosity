﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 533<br>Hüküm no: 469<br>Orijinal metin no: [154b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abbas Ağa Vakfı mütevellisi İdris Ağa b. Mehmed’in vakfa ait Çelebioğlu mahallesindeki ev ile Altımermer mahallesindeki çeşmenin su yolunu tamir ettirmesi</b><br><br>Mahmiye-i Kostantıniyye’de vâki‘ merhûm Abbas Ağa Vakfı’na mütevellî olan fahrü’l-akrân İdris Ağa b. Mehmed meclis-i şer‘-i şerîfe gelip takrîr-i kelâm edip vakf-ı mezbûrdan olup mahmiye-i merkūmede Çelebioğlu mahallesinde inde’l-cîrân ma‘lûmü’l-hudûd olan fevkānî vakıf menzilin tahta-pûşu ve câmeşuyhânesi ve yine mahmiye-i merkūmede Altımermer’e cârî olan vakıf çeşmesinin suyolu mürûr-ı eyyâm ve kürûr-ı a‘vâm ile harâb ve ta‘mîre muhtâc olmağla izn-i şer‘le mevâzi‘-i mezkûru ta‘mîr etmiş idim, el-hâletü hâzihî savb-ı şer‘den üzerine varılıp ihdâs ettiğim ebniyenin ne mikdâr akçeye tahammülü vardır, takvîm-i sahîh ile takvîm ve tahmîn olunmak matlûbumdur dedikde kıbel-i şer‘den Mevlânâ Hasan Efendi ve hâssa mi‘mârlardan Üstâd Ali Çelebi b. Halil irsâl olunup zeyl-i mastûrda isimleri mastûr olan Müslimîn ile üzerine varılıp mu‘âyene ettiklerinde fi’l-hakīka zikr olunan tahta-pûşun müceddeden ahşâb ve elvâh ve mesâmîr-i mütenevvi‘a ve kaygan taş ve kireç ve horasan ve lökün ve neccâriyesi ve mezkûr câmeşûyhânenin seng-i âteş ve ahşâb ve elvâh ve mesâmîr-i mütenevvi‘a ve neccâriye ve ırgadiye ve hammâliyesi beş bin üç yüz on altı akçe ve mârru’z-zikr çeşmenin suyolu meremmâtına ber-mûceb-i defter-i müfredât mütevellî-i mezbûr iki bin dört yüz seksen akçe ki cem‘an yedi bin yedi yüz doksan altı akçeye tahammülü vardır, ekalli ile olmak mümkün değildir deyu ittifâk ettiklerinin mevlânâ-yı mezbûr mahallinde tahrîr ba‘dehû gelip [155a] meclis-i şer‘de inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Hurrire fi’l-yevmi’l-hâmis aşer min-Zilka‘deti’ş-şerîfe li-sene sitte ve selâsîn ve elf min-hicreti men lehü’l-izzü ve’ş-şeref.<br><br>Şühûdü’l-hâl: Ali Bey b. Abdullah el-bevvâb, Hüseyin Bey b. Abdullah el-cündî, Mehmed Efendi b. Muharrem, İbrahim Beşe b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11799"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11801"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b533"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>