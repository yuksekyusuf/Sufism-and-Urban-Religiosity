﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 775<br>Hüküm no: 945<br>Orijinal metin no: [123b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Çelebi b. İbrahim’in kereste bedeli olarak Salamon v. Karayim ve Avrahim v. Musıl’da 9.500 akçe alacağı olduğu</b><br><br>Keresteci tâifesinden Ömer Çelebi b. İbrahim mahfil-i kazâda Yahûdî tâifesinden Salamon v. Karayim ve Avrahim v. Musıl nâm Yahûdiler muvâcehesinde üzerlerine da‘vâ ve takrîr-i kelâm edip mezbûrân Salamon ve Avrahim zimmetlerinde yedimden müşterâ ve makbûz kereste bahâsından on bin yedi yüz akçe hakkım olup meblağ-ı mezbûru defaten edâya iktidârları olmayıp taksît murâd etdiklerinde ben dahi târih-i kitâbdan altı ay mukaddem her ayda beşer yüz akçe vermek üzere yirmi bir ay tamamına değin taksît edip onlar dahi taksît-i mezbûru kabûl ve deyn-i mezbûru edâya ta‘ahhüd etdiklerinden sonra meblağ-ı meskût-ı mezbûrdan bin iki yüz akçe peşîn mezbûrândan ahz u kabz edip bâkī zimmetlerinde dokuz bin beş yüz akçe hakkım kalmış idi hâlâ mal-ı mukāssat-ı mezbûru taleb eylediğimde vermede ta‘allül ederler suâl olunup alıverilmesi matlûbumdur dedikde gıbbe’s-suâl ve akībe’l-inkâr udûl-i Müslimînden olup mahmiye-i İstanbul’da Salih Paşa mahallesinde sâkin Abdurrahman Çelebi b. Receb ve yine mahmiye-i mezbûrede Mehmed Paşa mahallesinde sâkin Mahmud b. Hüseyin nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīkat müdde‘î-i mezbûrun mezbûrân Salamon ve Avrahim zimmetlerinde yedinden müşterâ ve makbûz kereste bahâsından on bin yedi yüz akçe hakkı olup meblağ-ı mezbûru merkūma edâya iktidârları olmamağla huzûrumuzda târih-i kitâbdan altı ay mukaddem her ayda beş yüz akçe vermek üzere yirmi bir ay tamamına değin taksît edip onlar dahi taksît-i mezbûru kabûl ve deyn-i mezbûru edâya ta‘ahhüd etdiler biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Baba Rasûl b. Rıdvan, Mustafa b. Ahmed, Baba Mehmed b. Ramazan, Veli b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=25831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b775"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o942"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>