﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 372<br>Hüküm no: 416<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed Efendi b. eş-Şeyh Mustafa Efendi’nin istiğlâl yoluyla borç para aldığı</b><br><br>Mahrûse-i Galata’da el-Hâc A‘mâ mahallesinde sâkin el-Hâc Mehmed Efendi b. eş-Şeyh Mustafa Efendi meclis-i şer‘de mahrûse-i mezbûrede Yolcuzâde mahallesinde sâkin Solak İbrahim Ağa b. el-Hâc Mehmed Ağa b. Mustafa Ağa tarafından ikrâr-ı âti’z-zikri tasdîka vekîl olduğu Ali Çelebi b. Mehmed ve Abdullah Çelebi b. Mahmud nâm kimesneler şehâdetleriyle sâbit olan işbu râfi‘u’l-kitâb Mehmed Efendi b. el-Hâc Mustafa mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik olup mahalle-i mezbûrede vâki‘ bir tarafdan cidâr-ı hısn ve bir tarafdan Ahmed Kapudan menzili ve bir tarafdan âhar menzilim ile karındaşım sagīr Feyzullah menzili ve bir tarafdan ba‘zen âhar karındaşım sagīr Ali menzili ve ba‘zen tarîk-i hâs ile mahdûd ulyâda bir bâb oda ve vüstâda bir bâb oda ve tahtında bir kenîf ve bir mikdâr arsa-i hâliye ve müşterek sokak kapısını müştemil mülk menzilimi müvekkil-i mezbûr Mustafa Ağa’ya bi-tarîki’l-istiğlâl otuz beş guruşa bey‘ u teslîm eylediğimde ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûr otuz beş guruşu müvekkil-i mezbûr İbrahim Ağa yedinden tamâmen ahz u kabz eylediğimden sonra müvekkil-i mezbûr İbrahim Ağa menzil-i mahdûd-ı mezkûru ba‘de’t-tahliyeti’ş-şer‘iyye ve’t-tekābuzi’l-mer‘î târih-i kitâbdan bir sene tamâmına değin beş guruş ve bir rub‘a yine bana îcâr ve teslîm eyledikde ben dahi ber-vech-i muharrer istîcâr ve kabûl eyledim dedikde vekîl-i mezbûr Mehmed Efendi mukırr-ı mezbûr el-Hâc Mehmed’i ikrâr-ı meşrûhunda vicâhen ve şifâhen tahkīk ve tasdîk etmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâbi‘ ve’l-ışrîn min-Saferi’l-hayr sene 1138.<br><br>Şuhûdü’l-hâl: es-Sâbikūn. </p>          <br><a title="Önceki sayfa" style="text-decoration:none" href="./ayrmetin.php?idno=22154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>