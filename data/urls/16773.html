﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 209<br>Hüküm no: 159<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dergâh-ı âlî yeniçerilerinden Hafız İbrahim Odabaşı’nın vârislerinin terekeden hisselerini almaları</b><br><br>Dergâh-ı âlî -dâme mahfûfen bi’l-maʻâlî- yeniçerilerinin yirmi altıncı cemâʻat odasının mütekāʻidlerinden olup medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Zal Paşa Medresesi’nde sâkin iken bundan akdem vefât eden Hâfız İbrahim Odabaşı b. Ali’nin verâseti li-ebeveyn ammioğlu el-Hâc Ahmed Beşe b. el-Hâc Mehmed ile vilâyet-i Anadolu’da Amasya kasabasında sâkine li-ebeveyn kız karındaşı Zahide Hatun’a münhasıra olduğu şer‘an zâhir ve müteʻayyen oldukdan sonra merkūme Zahide Hatun tarafından husûs-ı âti’l-beyânda vekîl olduğu zât-ı mezbûreyi bi’l-ma‘rifeti’ş-şer‘iyye ârifân olan es-Seyyid İbrahim b. es-Seyyid Ahmed ve Osman Çelebi b. Hasan nâm kimesneler şehâdetleriyle vekâleti sâbit olan zevci es-Seyyid Osman b. es-Seyyid Ali ile merkūm el-Hâc Ahmed meclis-i şer‘-i şerîf-i enverde müteveffâ-i mezbûrun sülüsünü tenfîze vasiyy-i muhtârı olup tereke-i müteveffâ-i mezbûra bi’l-vesâye vâzıʻu’l-yed olan işbu râfiʻü’l-kitâb İsmail Efendi b. Veli mahzarında herbiri bi’l-asâle ve’l-vekâle ikrâr-ı tâm ve takrîr-i kelâm edip mûrisimiz müteveffâ-i mezbûrun terekesi tahrîr ve ba‘de ihrâci’l-mesârif ve’s-sülüs ber-mûceb-i defter-i kassâm hissemize isâbet eden on bir bin yedi yüz kırk dört akçeyi terekeden olmak üzere vasiyy-i merkūm İsmail Efendi bize def‘ ve teslîm, biz dahi ber-vech-i muharrer meblağ-ı mezbûru bi’l-asâle ve’l-vekâle yedinden bi’t-tamam ve’l-kemâl ahz u kabz eyledik, baʻde’l-yevm müteveffâ-i mezbûrun terekesine müte‘allika âmme-i mîrâs da‘vâsından vasiyy-i merkūm İsmail Efendi’nin zimmetini herbirimiz bi’l-asâle ve’l-vekâle ibrâ-i âmm-ı kātıʻu’n-nizâ‘la ibrâ ve ıskāt edip vechen mine’l-vücûh ve sebeben mine’l-esbâb husûs-ı mîrâsa müte‘allika katʻâ da‘vâ ve nizâ‘ım yokdur dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Zilkaʻdeti’ş-şerîfe sene semân ve hamsîn ve mi’e ve elf.<br><br>Şuhûdü’l-hâl: Ahmed Efendi b. Mustafa, el-Hâc Ahmed Efendi, el-Hâc Ali b. Hasan Efendi, Ahmed Efendi, Derviş Ahmed b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=16772"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16774"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o456"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>