﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 474<br>Hüküm no: 582<br>Orijinal metin no: [106b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kefaletten dolayı olan borcunu ödemesi hususunda İbrahim Ağa’ya tenbihte bulunulması</b><br><br>Mahmiye-i İstanbul’da vâkı‘a Hadîka-i hassa bostancılarının çavuşu olup gallesi hadîka-i mezbûrede vâkı‘ câmi‘-i şerîfin huddâmına meşrûta vakf-ı nukūda bi’l-fi‘il mütevellî olan işbu râfi‘ü’l-kitâb el-Hâc Hasan Bey b. Yusuf nâm kimesne meclis-i şer‘-i şerîfde İbrahim Ağa b. Abdullah nâm kimesne mahzarında üzerine da‘vâ ve takrîr-i kelâm edip bin yetmiş altı senesi Ramazani’l-mübâreki’nin yirminci günü asl-ı mâl-ı vakf-ı mezbûrdan dört yüz esedî guruşu mezbûr İbrahim Ağa’nın kaynatası olan Marmaralı Hüseyin Ağa’ya idâne ve teslîm, mezbûr Hüseyin Ağa dahi istidâne ve kabz etdiğinden mezbûr İbrahim Ağa meblağ-ı mezbûra tarafından emr ü kabûlü hâviye kefâlet-i sahîha-i şer‘iyye ile kefîl olmuş idi, suâl olunup kefâletine binâen meblağ-ı mezbûrun merkūm İbrahim Ağa’dan alıverilmesi matlûbumdur dedikde gıbbe’s-suâl, mezbûr İbrahim Ağa cevâbında mezbûr Hüseyin Ağa’nın mütevellî-i mezbûrdan yevm-i mezbûrda istidâne ve kabz etdiği meblağ-ı mezbûr dört yüz esedî guruşa yevm-i mezbûrdan üç yüz altmış gün tamâmına değin muvakkaten kefîl olmuş idim, yevm-i mezbûrdan beri bir sene mürûr etmekle mûceb-i kefâlet-i mezbûrdan zimemim berî olmuşdur deyicek gıbbe’s-suâl ve’l-inkâr mezbûr İbrahim Ağa’dan kefâlet-i mezbûre vech-i muharrer üzere muvakkaten olduğuna beyyine taleb olundukda ityân-ı beyyineden izhâr-ı acz ile istihlâf etmeğin mütevellî-i mezbûra kefâlet-i mezbûre kendi akdi ile olmağla vech-i muharrer üzere muvakkaten olmayıp bir sene mürûr etmekle mûceb-i kefâlet-i mezbûreden mezbûr İbrahim’in zimmetini berî olmadığına yemîn teklîf olundukda ol dahi alâ-vefki’l-mesûl yemîn billâhi’l-aliyyi’l-a‘lâ etmeğin mûcebince meblağ-ı mezbûr dört yüz esedî guruşu mütevellî-i mezbûra teslîm ve edâya kefâletine binâen mezbûr İbrahim Ağa’ya tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Süleyman Çavuş b. Mahmud el-mübâşir, Nuh Bey b. Ahmed el-Bostânî, el-Hâc Mahmud Bey b. Hasan el-bostânî, Ebubekir Beşe b. Abdullah el-bostânî, Mustafa Efendi el-imâm, Mustafa Çelebi b. Ömer, Mehmed Bey b. Ali el-bostânî</p>          <br><a title="Önceki sayfa" style="text-decoration:none" href="./ayrmetin.php?idno=2899"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2901"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b474"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>