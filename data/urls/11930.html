﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 50<br>Hüküm no: 12<br>Orijinal metin no: [5-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hürmüz Hanım’a miras yoluyla intikal eden ev hissesine el koyan Ahmed Efendi’den hissenin alınması</b><br><br>Cemal, vekâlet<br><br>Numara: 71, 40 guruş<br><br>Fi’l-asl medîne-i Üsküdar’da Selîmiye mahallesi ahâlisinden olup el-yevm mahrûse-i Edirne’de sâkine ve asâkir-i şâhâne kolağalarından Merkez Hastahânesi eczâcısı Kadri Efendi zevcesi Hüsniye Hanım bt. el-müteveffâ İsmail Hakkı b. Osman’ın vâlidesi olup tarafından ber-vech-i âtî vekâlet iddi‘â eden zâtı ta‘rîf-i şer‘î ile mu‘arrefe olan işbu bâ‘isetü’l-kitâb Hürmüz Hanım bt. Ahmed m. zikri âtî menzil hissesine bi’l-emâne vâzı‘ü’l-yed olan Ahmed Efendi b. Mustafa mahzarında üzerine da‘vâ ve takrîr-i kelâm edüp Hazîne-i Evkāf-ı Hümâyûn’dan mazbût evkāfdan cennet-mekân Sultan Selim Hân-ı sâlis hazretleri evkāf-ı şerîfeleri musakkafâtından medîne-i mezkûrede vâkıf-ı müşârün-ileyhânın ismine mensûb mahallede Tekye sokağında vâki‘ şehriye yüz otuz beş akçe icâre-i müeccelelü mukaddemâ bir ve el-yevm herbiri ma‘lûmü’l-hudûd yedi ve dokuz numaralar ile murakkam iki bâb menzil ve müvekkilim kızım mezbûrenin min-kıbeli’l-eb ceddesi müteveffât Fatıma Hanım bt. Mehmed’in hayatında bâ-temessük-i mütevellî bi’l-icâreteyn taht-ı tasarrufunda olduğu hâlde câmi‘-i şerîf-i müşârün-ileyhânın müezzinbaşısı Hafız Ahmed Efendi’nin mâlından ve yedinden istikrâz ve ahz ü kabz eylediği dört bin guruş deyni mukābelesinde ber-vech-i muharrer mutasarrıfa olduğu menzileyn-i mezkûreyni mezbûr Hafız Ahmed Efendi’ye bâ-re’y-i mütevellî vefâen ferâğ ve tefvîz ederek temessüğü tahşiye olundukdan sonra mezbûre Fatıma Hanım deyn-i meblağ-ı mezkûru edâ ve menzileyn-i mezkûreyni bâ-re’y-i mütevellî fek ve tahlîs etmeksizin bundan akdem fevt ve menzileyn-i mezkûreyn sadrî oğlu zevcim müteveffâ-yı mezbûr İsmail [6] Hakkı Efendi ile sadriye kebîre kızı Adeviye Hanım’a münâsafeten ba‘de’l-intikāl zevcim mezbûr İsmail Hakkı Efendi’nin dahi mu‘ahharan fevtiyle menzileyn-i mezkûreynde olan nısf hisse-i şâyi‘aları sulbiye kebîre kızım müvekkilem gāibe-i mezbûre ile sulbî oğlu Ali Efendi’ye hasbe’l-âde münâsafeten intikāl edüp ve mezbûr Ahmed Efendi menzileyn-i mezkûreynden kızım ve müvekkilem mezbûrenin rub‘ hisselerin teslîmiyle bi’l-emâne vâzı‘ü’l-yed olup ancak kızım ve müvekkilem gāibe-i mezbûre menzileyn-i mezkûreynden ber-vech-i muharrer intikālen mutasarrıfa olduğu rub‘ hisse-i şâyi‘alarını mezbûrun yedinden nez‘ ü kabza ve ba‘de’l-kabz meblağ-ı mezkûr dört bin guruşdan kendüye intikāl eden rub‘ hisse-i mezkûrede isâbet edeni hissedârlarıyla ma‘an mezbûr Hafız Ahmed Efendi’ye edâ ile menzileyn-i mezkûreyni bâ-re’y-i mütevellî fek ve tahlîsine ba‘dehû kābil-i taksîm olduğu hâlde hissedârlarıyla beynlerinde taksîme ve tâlibi zuhûrunda bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Muharremi’l-harâmının yirmi birinci günü târihiyle müverraha mahrûse-i mezkûre nâibi Abdurrahim Efendizâde fazîletlü es-Seyyid Ebulhayr Efendi’nin imzâ ve hâtemini hâviye bir kıt‘a vekâlet hücceti ve zahrında muharrer kazâ-i mezkûr Bidâyet Mahkemesi’nin memhûr mazbatası mantûklarınca mahkeme-i mezbûrede nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup rub‘ hisse menzileyn-i mezkûreynden keff-i yed ve vech-i lâyıkıyla bana teslîme mezbûr Ahmed Efendi’ye tenbîh olunmak bi’l-vekâle matlûbumdur dedikde gıbbe’s-suâl ol dahi cevâbında hisse-i şâyi‘a-i mezkûre gāibe-i mezbûrenin ber-vech-i muharrer tasarrufunda olup kendisi dahi bi’l-emâne vâzı‘ü’l-yed olduğunu ikrâr mâ‘adâ vekîl müdde‘iye-i mezbûrenin ber-vech-i muharrer vekâlet müdde‘âsını inkâr etmekle zikrolunan hüccet ve mazbata mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği cânib-i fetvâhânede tahşiye ve temhîr olunduğuna ve mazmûnu vekîl müdde‘iye-i mezbûrenin takrîr-i meşrûhuna muvâfık bulunduğuna ve mazbata-i mezkûre dahi hüccet-i mezkûreyimüeyyid ve musaddık idiğine binâen hüccet-i mezkûrenin tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi mûcebince bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince ba‘de’l-hükm rub‘ hisse-i şâyi‘a-i mezkûrelerden keff-i yed ve müdde‘iye vekîl-i mezbûre Hürmüz Hanım’a teslîme mezbûr Ahmed Efendi’ye tenbîh olunmağın mâ-vaka‘a bi’t-taleb ketb olundu.<br><br>Fî 19 Şa‘bân sene 1300<br><br>Şühûd[ü’l-hâl]: Mehmed Ağa b. Mustafa, Muhzırbaşı Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>