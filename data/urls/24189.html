﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 105<br>Hüküm no: 84<br>Orijinal metin no: [8b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. Ahmed’in babasının mîrâsında annesi Sâime bt. Abdurrahman’ın zimmetini ibrâ ettiği</b><br><br>Mahmiye-i Aksaray kurbunda Hasan Ağa mahallesinde sâkin Mehmed b. Ahmed tarafından husûs-ı âti’z-zikre hasm-ı câhid mahzarında Mustafa b. Ahmed ve Abdülfettah b. Süleyman şehâdetleriyle şer‘an vekâleti sâbite olan Mustafa Çelebi b. Mehmed meclis-i şer‘de bâ‘isetü’l-kitâb Sâime Hâtun bt. Abdurrahman tarafından ikrâr-ı âti’z-zikri tasdîka mezkûre hâtunu ma‘rifet-i şer‘iyye ile ârifân olan Mustafa b. Ahmed ve İdris b. Abdullah şehâdetleriyle şer‘an vekâleti sâbite olan Abdülfettah Efendi b. Süleyman muvâcehesinde ikrâr ve ta‘bîr ani’l-merâm edip, müvekkile-i mezbûre irs-i şer‘le merkūm Ahmed’den intikāl edip sığār-ı hâlinde vasiyy-i şer‘îsi olan Mustafa Çelebi yedinde makbûz olan cem‘an altmış yedi bin dört yüz yetmiş akçeyi vâlidesi mezbûre Sâime Hâtun ahz eylemiş idi. Hâlâ vekâletim hasebiyle meblağ-ı merkūmu taleb eyledikde ikrâr etmeğin, mezbûre Sâime Hâtun mülkü olup Havâss-ı Kostantıniyye Kazâsına tâbi‘ Ekşinöz nâm karyede vâki‘ lede’l-cîrân ma‘lûmü’l-hudûd olup Çiftlik demekle ma‘rûf olan menzili ve beynimizde ma‘lûm olan davar ve sâir âlât-ı harâseti, meblağ-ı merkūmun doksan üç bin akçesi mukābelesinde vekâleten kabûl ve kabz edip ve mezbûre Sâime yedinden ber vech-i nakd bir def‘a otuz bin beş yüz akçe ve bir def‘a dahi yirmi bin akçe alıp ve yirmi dört bin akçesi mukābelesinde bir re’s at ve Rûsiyyü’l-asl Cafer nâm gulâm ve beynimizde ma‘lûm esâs-ı beyt alıp kabz eyledim. Min ba‘d meblağ-ı merkūm altmış yedi bin dört yüz yetmiş akçeden mezbûre Sâime yedinde bir akçe ve bir habbe bâkī kalmadı dedikde, vekîl-i mezbûr Mustafa Çelebi’nin vech-i meşrûh üzre cârî olan ikrârı merkūm Abdülfettah Efendi vekâleten bi’l-muvâcehe tasdîk edicek, mâ vaka‘a ketb olundu. Hurrire fi’l-yevmi’s-sâlis min şehri Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: Mehmed b. Ali el-imâm, Abdurrahman b. Veli, Mustafa b. Ahmed el-müezzin, Mehmed b. Şaban el-attâr, Mustafa b. İvaz el-kettânî, Mehmed b. Ali, Hasan Beşe el-acemî, İdris b. Abdullah et-tâcir, el-Hâc Osman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24188"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24190"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>