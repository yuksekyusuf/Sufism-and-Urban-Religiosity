﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 99<br>Hüküm no: 57<br>Orijinal metin no: [13a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Trabzonlu Tonos’un Mehmed b. Ali’de olan alacağını tahsil etmesi</b><br><br>Vilâyet-i Anadolu’da Trabzon ahâlîsinden olup mahmiye-i İstanbul’da müsâfiren sâkin Tonos v. Lefter nâm zimmî mahmiye-i mezbûrede meclis-i şer‘de es-Seyyid Mehmed b. es-Seyyid Ali nâm kimesne mahzarında ikrâr ve takrîr-i kelâm edip bundan akdem mezbûr es-Seyyid Mehmed malımdan bi-gayrı hakkın beynimizde ma‘lûm bir husûs için elli guruşumu ahz u kabz etmekle ben dahi meblağ-ı mezbûru merkūm es-Seyyid Mehmed’den taleb ve da‘vâ eylediğimde ol dahi kırk iki guruşu ahz ve kabzını ikrâr, ziyâde sekiz guruşunu inkâr etmişidi. El-hâletü hâzihi merkūm es-Seyyid Mehmed kabzını i‘tirâf eylediği kırk iki guruşu bana def‘ ü teslîm ben dahi yedinden ba‘de’l-ahz ve’l-kabz bâkī müdde‘âm olan sekiz guruşa ve gayre [13b] müte‘allıka âmme-i da‘vâ ve mutâlebâtdan ben mezbûr es-Seyyid Mehmed’in zimmetini ibrâ ve iskāt edip ol dahi husûs-ı mezbûra ve gayra müte‘allıka âmme-i de‘âvî ve mutâlebâtdan benim zimmetimi ibrâ ve iskāt eyledi. Min-ba‘d husûs-ı mezbûra ve gayra müte‘allıka âmme-i da‘vâdan her birimiz âhar ile vechen mine’l-vücûh aslâ da‘vâ ve nizâ‘ımız kalmamışdır, tarafeynden ba‘de’l-yevm da‘vâ zuhûr ederse lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Muharremü’l-haram li-sene 1116<br><br>Şuhûdü’l-hâl: Es-Seyyid Hüseyin Çavuş b. Hüdaverdi, el-Hâc Seyyid Halil Çavuş b. ( ), es-Seyyid Mehmed Çavuş ( ), Hüseyin Beşe b. Mehmed, Eyüb Beşe b. ( ), Ömer Efendi b. ( ), İsmail Efendi kâtib.</p>          <br><a title="Önceki sayfa" style="text-decoration:none" href="./ayrmetin.php?idno=41586"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41588"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o680"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>